 Dzień dobry, dzień dobry, moi drodzy, dzisiaj czwartek, 28 dzień stycznia, a to są oczywiście kolejne wstawaki, które mają was rozbudzić, zaprosić do dobrego dnia dzisiaj. Więc ja was zapraszam dzisiaj do dobrego dnia. Mówiąc krótko, z tym odcinkiem jedziemy! Moi drodzy, moi kochani, witam was bardzo serdecznie w tym odcinku i zapraszam dzisiaj, podobnie jak wczoraj, na ciekawostkę. Dzisiaj nie będzie o wielbłądziach, o wielbłądzicach i ich botoksach, tylko dzisiaj będzie o ośmiornicach. Kochani, było już kiedyś o ośmiornicach, było o ich trzech sercach itd. Dzisiaj zupełnie inna sprawa. Najpierw w ogóle to kilka ciekawych ciekawostek o ośmiornicach, które nie będą miały żadnego znaczenia, ale w ogóle uważam, że są fajne, a potem jedna taka, która będzie miała znaczenie i będzie pewnego rodzaju duchowym przesłaniem i manifestem na dzisiejszy dzień. Więc wiecie, że ośmiornice żyją bardzo krótko. W ogóle podobno tylko do pięciu lat, więc w ogóle to trochę słabo, nie? Żyć tylko pięć lat to tak nie za wiele. Podobno umierają w ogóle zaraz po urodzeniu potomstwa, że w ogóle są tak jakoś zrobione, że raz urodzą, potem już w ogóle koniec. Czyli mają bardzo jasne przeznaczenie życiowe. Co ciekawe i to już będzie trochę w naszą ciekawostkę idące, nie mają żadnego rytmu i nie potrafią tańczyć. Znaczy w ogóle żadne chyba zwierzę nie potrafi tańczyć, ale chodzi o to, że one są takie nieskoordynowane, nie? Takie nie bardzo wiedzą jakby w którą stronę... Myślę, że zauważyliście, że te ośmiornice tak łażą, nie? Mają te wszystkie macki i tak dziwnie. Co ciekawe, z głodu ośmiornice są podobno w stanie zjeść własne ramię, czyli jak jest głodna ośmiornica, to potrafi zjeść swoją własną rękę i w ogóle potem podobno jej odrośnie. Tak to ja bym chciał. Zjeść sobie własną rękę i potem żeby ci odrosła. Ale co jest, kochani, najciekawsze? Wiecie, że one mają osiem ramion, co nie? Tylko to nieprawda, bo mają w tych ośmiu ramionach mają tak naprawdę sześć rąk i dwie nogi. Problem jest taki, które to są te dwie nogi? W sensie naukowcy potrafią powiedzieć, które to są te dwie nogi, ale ja, kochani, widziałem ośmiornice już wielokrotnie w życiu i nigdy nie pomyślałem, że z tych ośmiu, które one tam mają, to że sześć to są ręce, a dwie to są nogi. W ogóle jakieś przedziwne, nie? Weź rozpoznaj, która to jest noga, a która ręka u ośmiornicy. Kochani, dlaczego to mówię? Bo to bardzo ważna prawda duchowa. Czasem, jak się patrzy na życie niektórych ludzi i przez niektórych mam na myśli prawie wszystkie, życie prawie wszystkich ludzi, to też nie wiem, gdzie ręka, gdzie noga. Zobaczcie, kochani, jak nasze życie często jest pomieszane, poplątane w ogóle, po prostu takie, że nie wiadomo właśnie, gdzie góra, gdzie dół, nie? Ja to lubię to wyrażenie w ogóle. Jak ludzie mówią -"Ojcze, jak ja patrzę na swoje życie, ja nie wiem w ogóle, gdzie jest góra, gdzie jest dół, gdzie jest przód, gdzie jest tył, w sensie nie wiem w ogóle, w którą stronę, nie? Nie wiem, gdzie mam rękę, gdzie mam nogę." Kochani, czego potrzeba, żeby było wiadomo, gdzie masz rękę, gdzie masz nogę? Potrzeba rytmu. Ośmiornicy nie mają rytmu, nie potrafią tańczyć, a my potrzebujemy rytmu. Z kolei powstaje pytanie -"A co to jest rytm?" Kochani, rytm jest tylko jeden. To jest rytm modlitwy. Jeżeli ktoś nie ma rytmu modlitwy, czyli czegoś, co jest powtarzalnym schematem, czyli pewnej stałości w oddychaniu z Panem Bogiem, w oddychaniu w bliskości Pana Boga, to będzie w życiu zagubiony. Kochani, on jest światłem, on jest drogowskazem, on jest drogą, prawdą i życiem. Jeżeli nie jesteśmy z nim w kontakcie, to zrobi się totalny chaos. Kochani, jest też oczywiście taki pozorny chaos, który jest tak naprawdę prowadzeniem przez Ducha Świętego i to znają też ludzie, którzy są blisko Pana Boga, że Pan Bóg ich życie kieruje. Oni też nie wiedzą dokładnie jak, ale one absolutnie mają takie poczucie pewności Pan Bóg tym kieruje. Natomiast, kochani, większość z nas nie ma wcale tego doświadczenia. Tak mamy to doświadczenie totalnego zagubienia właśnie, bo nie żyjemy w rytmie bliskości z Panem Bogiem, w rytmie modlitwy, w rytmie oddychania Jego Słowem, oddychania Jego obecnością, oddychania Jego wskazówkami. Kochani, jeżeli czujesz, jeżeli czujecie, że nie wiesz, gdzie ręka i gdzie noga, że jesteś po prostu jak ośmiornica, która ma ochotę odgryźć własną rękę z głodu już, nie? Kochani, nam ona nie odrośnie. Ośmiornicy może odrośnie, a nam nie odrośnie. Potrzebujesz rytmu. Potrzebujesz rytmu przebywania z Panem Bogiem. I o tym dzisiaj zapraszam cię. Pomyśl. Moi drodzy, moi mili, dziękuję za kolejne spotkanie, za kolejny odcinek wstawakowy. Jakby się ktoś zastanawiał, bo tego chyba nie powiedziałem jeszcze w tym tygodniu, nagrywam wam te odcinki, kiedy wy je oglądacie w Meksyku. Jest tak dosyć ciepło, ale nie jakoś bardzo gorąco, bo jeszcze jest przed południem, w sensie kiedy ja to nagrywam, a nagrywam sobie oczywiście trochę na dłużej, żebyście mogli to spokojnie oglądać. Więc tu macie te okoliczności takie meksykańskie. Może trochę tak nie wyglądają, ale no właśnie... one są takie. To gwoli informacji. Moi drodzy, bardzo dziękuję za kolejne spotkanie. Ściskam was, pozdrawiam, błogosławię i do zobaczenia już jutro. Z Bogiem, paaa...