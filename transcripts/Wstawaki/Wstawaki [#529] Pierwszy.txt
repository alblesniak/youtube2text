 Dzień dobry, dzień dobry, moi drodzy, dzisiaj jest piątek, niech tylko zerknę, jest 12 czerwca, a to jest kolejny wstawak pobudzający do życia i mam nadzieję sprawiający, że dzisiaj będzie dobry dzień. Tak by było dobrze, żeby było dobrze. No to tak, po prostu zacznijmy, żeby było dobrze. Jedziemy! Moi drodzy, moi mili, witam was bardzo serdecznie w odcinku piątkowym i zapraszam na dzisiejszą rozkminę, oczywiście, jak zawsze, oparta na Piśmie Świętym. Więc dzisiaj jedno bardzo proste, piękne zdanie, bardzo krótki komentarz i mam nadzieję, że to słowo będzie w nas pracowało przez cały dzisiejszy dzień. Ewangelia św. Jana 4, 10, tak tam jest napisane. W tym przejawia się miłość, że nie my umiłowaliśmy Boga, ale że On sam nas umiłował i posłał Syna swojego jako ofiarę przebłagalną za nasze grzechy. Kochani, no cóż tu więcej nam potrzeba? Cóż tu więcej w ogóle o tym myśleć? Zobaczcie, jak definiuje św. Jan miłość. On definiuje miłość jako tą, która jest pierwsza. Że miłość ma taką cechę w sobie, że to ona pierwsza zawsze wychodzi z inicjatywą, mało tego, to ona jest pierwsza gotowa do tego, żeby coś stracić, żeby coś złożyć w ofierze, żeby czegoś się pozbyć, żeby stracić na naszą rzecz. Że mówi św. Jan, że jeżeli chcesz zrozumieć, czym jest miłość, a szczególnie czym jest miłość Boża, jeżeli chcesz zobaczyć, na czym ona polega, to po prostu zobacz, że to ty jesteś obdarowany, że ty możesz tylko odpowiedzieć, że nigdy Boga nie wyprzedzisz w tym, że właśnie ty Go pokochasz i On ci na to odpowie. Nie. On cię pierwszy pokochał. W ogóle to, żebyś ty mógł Go pokochać, to na pierwsze On cię musiał stworzyć, nie? Czyli musiał w ogóle stworzyć tę możliwość, żebyś ty mógł Go kochać, czyli już cię kochał, stwarzając ciebie. Kochani, dlaczego o tym mówię? Po pierwsze, oczywiście dlatego, żebyśmy dzisiaj zrobili taki prosty dzień wdzięczności Panu Bogu, że On taki jest, że On nas pierwszy umiłował i że On zawsze wychodzi pierwszy z inicjatywą i że w ogóle niczym sobie nie zasłużyliśmy na to, żeby być kochani, a On i tak nas kocha. Ale po drugie, kochani, myśmy się powinni od tego uczyć, w sensie od tego Pana Boga i od takiego sposobu kochania, że miłość jest zawsze tą, która wychodzi pierwsza. Ja wiem, czasem mamy takie zdania w głowie, szczególnie, kiedy mamy obok siebie kogoś, kto nie bardzo kocha, nie? kto nie bardzo odpowiada na miłość, mówimy sobie no ile razy ja mam pierwszy wyciągać rękę? Ile razy ja mam pierwszy wychodzić? Ile razy to ja pierwsza muszę coś tam stracić? Ile razy to ja będę rezygnować? Ile razy to ja muszę pójść na kompromis? Uwaga... nieskończoną ilość razy. Zawsze razy. Zawsze razy. Miłość ma w sobie tę cechę, że oczywiście nie chodzi o to, że daje się wykorzystywać, nie chodzi o to, że nie potrafi powiedzieć nie, nie chodzi o to, że jakby nie pozwala robić z siebie durnia, tak? Ale ona zawsze jest pierwsza. Ona zawsze traci, ona zawsze wychodzi z inicjatywą. Ona zawsze chce obdarować. Kochani, to jest strasznie ważne. Jeżeli tak nie kochamy, to po prostu nie kochamy. Jeżeli zawsze oczekujemy, że my tylko odpowiemy i mówimy sobie no gdybym był przez niego, przez nią kochany, to ja bym odpowiedział, ale ja nie jestem. Ja już tyle razy wychodziłem pierwszy raz, teraz to już on. I uwaga... to, że tam potrzeba oczywiście wzajemności, kochani, no to jasne, ale nie wolno nam nigdy przejść do takiego myślenia no właśnie coś za coś. Zawsze musimy być pierwsi. I to, że miłość oczywiście domaga się odpowiedzi, jasna sprawa, ale my musimy wychodzić pierwsi. Kochani, pomyślcie dzisiaj proszę właśnie o tym, czy jesteście taką miłością, jak Pan Bóg. Tą, która pierwsza miłuje, tą, która pierwsza oddaje i to uwaga... to, co ma najcenniejszego. Jego syna oddał jako pierwszego, bo to miał najcenniejszego. Kochani, to jest właśnie definicja miłości. Tak dzisiaj uczmy się kochać. Moi drodzy, moi mili, bardzo wam dziękuję za to kolejne piątkowe tym razem spotkanie i mam nadzieję, że no widzimy się już niedługo, czyli pewnie jutro, w ostatnim sobotnim wstawaku w tym tygodniu. Miejcie się proszę dzisiaj najlepiej na świecie. Nie wiem, czy dzisiaj jest wolne, bo dzisiaj jest taki ten chyba weekend po tym, nie? Po Bożym Ciele, tak mi się wydaje. Chyba, że coś mi się myli w kalendarzu. To jak mi się myli, to wybaczcie, ale chyba tak. Więc mam nadzieję może, że macie wolne i że w ogóle jest fajnie. No... ściskam, pozdrawiam, błogosławię i do zobaczenia już jutro. Z Bogiem, pa pa!