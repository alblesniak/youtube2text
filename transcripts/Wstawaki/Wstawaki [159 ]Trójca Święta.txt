 Dzień dobry, dzień dobry, moi drodzy, to jest środa, jest 6 marca, to jest środa popielcowa i właśnie zaczyna się Wielki Post. I to jest pierwszy wielkopostny odcinek Stawaków, na który was bardzo zapraszam. Moi drodzy, moi kochani, witam was najserdeczniej w ten środowy, popielcowy poranek i zapraszam na wprowadzenie do popielcowej środy. Kochani, jeżeli wczoraj oglądaliście może vloga, który był wieczorem, gdzie mówiłem trochę o Wielkim Poście, to wiecie, że przez najbliższe 40 dni w Wielkim Poście będą wstawaki, ale będą miały pewien troszeczkę inny charakter. Miałem w ogóle taką pokusę, tak jak mówiłem wczoraj, tam w tym odcinku, żeby w ogóle zlikwidować YouTube'a na czas Wielkiego Postu, ale jednak tego nie zrobię. Myślę, że jednak jakieś dobro jest z tego, że możemy się codziennie rano i też wieczorem na chwilkę spotkać. Chciałbym was poprowadzić przez najbliższe 40 dni we wstawakach codziennie w taki trochę poważniejszy sposób, czyli bez tych wszystkich ciekawostek, głupot różnych moich, albo różnych moich dziwnych myśli, czy też cytatów różnych dziwnych ludzi, tylko wziąłem na warsztat absolutnego, genialnego człowieka, absolutnie genialnego człowieka, czyli ojca Joachima Badeniego, naszego brata dominikanina, który zmarł kilka lat temu. Myślę, że niedługo będzie ogłoszony święty, coś tam się już zaczęło robić w tej kwestii. Jest dużo jego tekstów, dużo jego książek i mam wybranych po prostu wiele cytatów. I chciałbym każdego dnia wam przeczytać jeden cytat z ojca Joachima, bardzo krótko go skomentować. Mam nadzieję, że te odcinki będą trochę krótsze niż normalne wstawaki, bo naprawdę chciałbym w tym Wielkim Poście jak najmniej czasu wam zająć tym oglądaniem, bo nie od tego jest Wielki Post, żeby oglądać, tylko żeby wam tylko dać inspirację. Więc każdego dnia, tak jak zawsze, od poniedziałku do soboty, bez niedziel, wstawaki z ojcem Joachimem. Proszę, posłuchajcie pierwszego zdania. Od którego chciałbym, żebyśmy zaczęli to nasze wstawakowe spotkanie. A brzmi ono następująco. W imię Ojca i Syna i Ducha Świętego nie ma innego początku. Wszelki inny początek w imię własne jest po prostu głupstwem i nonsensem, bo nikt nie będzie budował sobą. Kochani, wziąłem to zdanie oczywiście na początek Wielkiego Postu, ale to jest po to, żebyśmy dobrze Wielki Post razem z Ojcem Joachimem zaczęli. Co to znaczy? Kochani, tak jak już wspominałem to wielokrotnie, bardzo was proszę, kiedy myślicie o Wielkim Poście, mówiłem to we wczorajszych wstawakach, mówiłem to wieczorem we vlogu, proszę nie myślcie o takim kluczu, jakie zadanie mam wykonać. Oczywiście nie chodzi o to, że one nie są potrzebne. Będę wam też codziennie wieczorem dawał takie zadania. Ale to nie może być najważniejszy nasz klucz. Kluczem ma być to, że wszystko ma się zacząć w imię Trójjedynego Boga i ma do Niego doprowadzić. Czyli podstawowe zadanie Wielkiego Postu, podstawowe zadanie dzisiejszej środy jest takie, żeby to był dzień, który dzisiaj doprowadzi się do spotkania z Panem Bogiem. To będzie dzień, który cały się dokona w imię Najświętszej Trójcy. Dzień, który będzie naznaczony imieniem Ojca, imieniem Syna i imieniem Ducha Świętego. Chciałem was dzisiaj prosić o taką bardzo prostą rzecz w tych wstawakach. Pomyślcie dzisiaj o trzech rzeczach. Proszę, spędźcie teraz najbliższe, nie wiem, trzy minuty, jak tylko skończycie ten odcinek. Pomyślcie o trzech rzeczach. W sensie, o trzech dzisiaj czynnościach, aktach, modlitwach, czymkolwiek, które możecie zrobić. Jedno w kierunku Ojca, jedno w kierunku Syna, jedno w kierunku Ducha Świętego. W kierunku Ojca pomyślcie o czymś, jak możecie być z Ojcem, jak możecie być dzisiaj z Panem Bogiem, z Tym, który was stworzył, który jest waszym Ojcem, jak Mu oddać dzisiaj trochę czasu. Pomyślcie o drugiej rzeczy, którą możecie zrobić z Panem Jezusem, na przykład jak możecie dzisiaj kochać tak jak On, jak możecie dzisiaj okazywać miłość tak, jak On okazywał. Pomyślcie dzisiaj o jakiejś jednej rzeczy z Duchem Świętym, czyli jak możecie w ten świat wprowadzić trochę światła, trochę prawdy, trochę dobra, trochę, nie wiem, czegoś pięknego. Duch Święty to zawsze robi w świecie. Jak możecie być kimś takim dzisiaj dla świata. To jest tylko przykład oczywiście. Ale zróbcie, kochani, dzisiaj, żeby ten dzień był w imię Trójcy Świętej, żeby ten post był w imię Trójcy Świętej. Przeżegnajcie się dzisiaj 120 tysięcy razy. Przed każdą czynnością dzisiaj wezwijcie Świętą Trójcę. Nie chodzi tylko o gesty oczywiście, nie chodzi tylko o słowa, tylko żeby te dni rzeczywiście były w imię Trójcy Świętej. Od tego zacznijmy, bo w nasze imię, w imię kogokolwiek innego, to zwykłe głupstwo i nonsens, jak mówi Ojciec Joachim. W imię Ojca i w imię Syna i w imię Świętego Ducha. Amen. ♪♪♪♪ Moi drodzy, to tyle w tym naszym dzisiejszym, pierwszym spotkaniu Wielkopostnym Wstawakowym. Zapraszam oczywiście jutro, w czwartek, na kolejne wstawaki z Joachimem i będziemy tak trochę poważniej, postnie rozpoczynać te dni. Mam nadzieję, że wam to w czymś pomoże. Bardzo was ściskam, bardzo was pozdrawiam, bardzo wam błogosławię w imię Trójjednego Boga i niech to imię dzisiaj wam towarzyszy. Z Bogiem, paaa...