 Dzień dobry, dzień dobry, moi drodzy, to jest środa, jest 17 października, a to jest kolejny w tym tygodniu środowy oczywiście odcinek Wstawaków. No to zapraszam! 🎵 MUZYKA 🎵 Moi drodzy, moi kochani, bardzo, bardzo, bardzo was serdecznie witam w ten środowy poranek i niezmiernie się cieszę, że możemy się znowu spotkać i mam nadzieję zrobić coś sensownego. Dzisiaj, kochani, ciekawostka ze świata zwierzęcego, czyli zoologiczna, aczkolwiek będzie bardzo duchowa i bardzo, w ogóle myślę, ważna. Oczywista, jak zawsze, bo wszystkie najbardziej ważne prawdy duchowe są oczywiste i właśnie dlatego są nam potrzebne. Otóż, moi drodzy, bierzemy dzisiaj na tapetę krokodyla. Bardzo ciekawa rzecz, o której może kiedyś słyszeliście. Ja o tym już gdzieś parę razy słyszałem, a ja dopiero teraz znalazłem jakieś takie konkretne dane na temat krokodyli, jeżeli chodzi o używanie mózgu przez krokodyla. Otóż krokodyle, i jest jeszcze parę innych takich rodzajów zwierząt, niestety nie potrafię teraz z głowy powiedzieć, jakie, mają taką właściwość, że potrafią spać z jedną połową mózgu aktywną. Czyli kiedy krokodyl zasypia, to nie zasypia cały, tylko zasypia mu połówka, a połówka dalej funkcjonuje. I ta połówka jest ważna, bo ta połówka jest połączona z jednym okiem. Otóż, krokodyl, nawet kiedy śpi, to obserwuje rzeczywistość, aczkolwiek nie w taki normalny sposób, jak by ją obserwował, kiedy byłby, że tak powiem, dwupołówkowo-mózgowo czynny. Na czym to polega? Otóż zauważono, że kiedy się krokodyla zostawi w pomieszczeniu, gdzie na przykład jest człowiek i ten człowiek jest, powiedzmy, w rogu pokoju i krokodyl łypie okiem na tego człowieka, bo patrzy, gdzie on jest, to kiedy krokodyl zaśnie, w ogóle nie wiem, jak krokodyl może zasnąć z człowiekiem w pokoju, pewnie by się bał, albo raczej myśli o zagorzenie, w każdym razie udaje mu się zasnąć. To okazuje się, że to oko zostaje dokładnie w tym miejscu, gdzie był ten człowiek i nawet, jeżeli ten człowiek stamtąd odejdzie, nawet przed zaśnięciem, ale tam go widział krokodyl, to krokodyl w trakcie snu tym jednym okiem cały czas patrzy właśnie w tamto miejsce i ta połowa, jakby półkula jego mózgu ciągle jest aktywna, jakby śledząc ruch właśnie w tamtym miejscu. Polega to oczywiście na tym, że krokodyl ma nadzieję, że gdyby było jakieś zagrożenie, to on się obudzi i właśnie w tamtym miejscu, gdzie było to zagrożenie, to on je zobaczy. No, uważam w ogóle sprytne i te krokodyle całkiem szczwane są. Kochani, co to by miało znaczyć dla nas, dlaczego wam taką dziwną rzecz mówię z rana w środę? To jest bardzo ważna prawda duchowa. Oczywista, czyli ucz się na własnych błędach. W takim sensie, jeżeli wiesz, że z jakiejś strony nadchodzi u ciebie niebezpieczeństwo, z jakiej strony zawsze atakuje cię zły, to dlaczego za każdym razem, kiedy nam się to znowu wydarza, my jesteśmy bardzo często totalnie zaskoczeni w ogóle jak to się mogło wydarzyć, że znowu tam się coś wydarzyło, przecież byłem przekonany, że już dam sobie z tym radę. Kochani, trzeba by mieć taką połowę, że tak powiem, duchowego mózgu czynną, żeby zawsze mieć oko na to miejsce, z którego nadchodzi to zło. Co ciekawe w ogóle, nie chodzi o to, żeby się cały czas w to miejsce patrzeć, bo nie chodzi o taką koncentrację, że jesteśmy nieustannie skoncentrowani na zagrożeniach, nieustannie skoncentrowani na złu, które przychodzi. Jest taka postawa chrześcijańska, która się ciągle koncentruje na tym właśnie, co może przyjść jako niebezpieczeństwo i to nie jest dobra postawa. Dlatego mi się podoba ten przykład z Krokodylem, że on tylko trochę, on tylko jakby połową mózgu tam czai, czyli nie ignoruje tej rzeczywistości, on wie, że stamtąd może przyjść niebezpieczeństwo, bo tam już widział to niebezpieczeństwo u siebie w życiu, więc obserwuje to miejsce, ale nie poświęca temu całej swojej uwagi. I kochani, takie jakby proste pytania na dzisiaj. Po pierwsze, czy znasz dobrze wszystkie te miejsca, z których przychodzi w twoim kierunku, do ciebie, różnego rodzaju niebezpieczeństwo? A jeżeli znasz, to czemu tam się pakujesz? To czemu znowu tam wchodzisz? To może by najwyższa pora była zacząć unikać tych miejsc, tych sytuacji, tych relacji, takich stanów, tego wszystkiego, co powoduje, że włazisz w to zło. Z drugiej strony, czy przypadkiem za bardzo się też na to zło jakby no... nie czaić, w sensie nie doszukujesz wszędzie i nie żyjesz w takim strachu, na pewno mnie coś zaatakuje. Tu jest taka dobra, wyważona granica. Jednocześnie wiedzieć, skąd mam zło, które do mnie przychodzi i czuwam, żeby mnie nie zaatakowało, a jednocześnie nie poświęcam temu całkowicie uwagi. Wydaje mi się, że ta krokodyla mądrość mogłaby nam się wszystkim naprawdę bardzo przydać. No to uczmy się od oka krokodyla. 🎵 Moi drodzy, to by było na tyle w tym odcinku. Bardzo wam dziękuję. Oczywiście widzimy się jutro we wstawakach, no a jakże. Bo mam nadzieję, że kolejnego poranka, kolejnego dnia tego tygodnia zawitacie tutaj do tego okienka i będziemy się mogli spotkać. Ściskam was, pozdrawiam, błogosławię i widzimy się już naprawdę, naprawdę niedługo. Z Bogiem, paaa...