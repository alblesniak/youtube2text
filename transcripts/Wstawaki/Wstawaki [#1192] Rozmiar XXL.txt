 Dzień dobry, dzień dobry, moi drodzy, mamy dzisiaj... czekajcie, tylko zerknę... mamy dzisiaj 8 września, to jest czwartek, to jest oczywiście kolejny dzień tego tygodnia i kolejne wstawaki. Jest dzisiaj... są dzisiaj bardzo ładne dni. Jest dzisiaj dzień dobrych wiadomości, zamierzam wam opowiedzieć chyba jakąś dobrą wiadomość, jest dzisiaj dzień marzyciela, też chyba ładne, i jest dzisiaj dzień fizjoterapeutów. To jest naprawdę bardzo piękna praca. Wszystkim fizjoterapeutom dziękuję za to, co robicie. Kochani, świętujemy te wszystkie dni, dobrych wiadomości, marzycieli i fizjoterapeutów. Przepraszam, zapowietrzyłem się. Łyknę kawki, robimy czołóweczkę. Lecimy! Moi drodzy, moi kochani, moi ulubieni, witam was bardzo serdecznie, zapraszam dzisiaj na ciekawostkę z mojego życia prywatnego. Kochani, to jest taka ciekawostka, którą, mam wrażenie, kiedyś wam już sprzedałem chyba w którymś z vlogów, to było dosyć dawno temu, ale przypomniała mi się teraz, jak nagrywam te odcinki, bo oczywiście jestem w Stanach, ona dotyczy Stanów i ona dotyczy też tego, co było w zeszłym tygodniu. Może pamiętacie, nie pamiętam, w który dzień, w piątek albo w sobotę, był Dzień Dużych Rozmiarów, nie? Czyli świętą szóstakowe, bo ja potrzebuję czasem ubrań w dużych rozmiarach. Kochani, może niektórzy to pamiętacie, ale jeżeli tak, to wybaczcie. Przypomnę to wydarzenie, w sensie dla mnie ono jest takie bardzo rozkoszne. Kochani, jak pewnie niektórzy wiecie, ja dosyć mocno lubię Stan, lubię tu przyjeżdżać, lubię ten sposób życia tutaj. Oczywiście bardzo wiele rzeczy mi się w tym stanie podoba, to jasne. Natomiast, kochani, pamiętam moje pierwsze doświadczenie ze Stanów, kiedy zrozumiałem, że to będzie kraj naprawdę dla mnie i to jest w ogóle dosyć śmieszne, właśnie związane z dużym rozmiarem. Kochani, przyjechałem pierwszy raz do Stanów na jakieś takie większe rekolekcje, pamiętam po jednej z pielgrzymek, znaczy nie, to może nie był pierwszy raz, ale taki jeden z pierwszych razów, ale wtedy naprawdę pokochałem Stany, po jednej z pielgrzymek, na której mi ukradli plecak. To było w ogóle ciekawe wydarzenie, po prostu nasz pan, który woził nasze plecaki pielgrzymkowe na jakimś tam tirze, zaparkował, to było w Olkuszu, na jakimś parkingu, zostawił niestety po prostu otwarty samochód, w sensie otwartą plandekę no i w trakcie postoju po prostu ktoś podszedł i ukradł tam chyba z 15 plecaków. Nie tylko mnie, a akurat mój leżał po prostu z brzegu, więc ukradli mi i jeszcze 15 osobom. Pamiętam, przyszliśmy wtedy na nocleg no i się okazało, że nic nie mamy, nie w ogóle, bo nie ma plecaków, więc nie ma w co się przebrać, nie ma w czym spać i tak dalej. No tragedia. I pamiętam, że zaraz po tej pielgrzymce, następnego dnia, jak wróciliśmy, leciałem do Stanów, więc nawet nie miałem czasu, żeby kupić jakieś rzeczy, wziąłem tylko jakieś takie pierwsze, które tylko były mi potrzebne tam na dzień, dwa, wrzuciłem do jakiegoś takiego małego plecaka, który jeszcze miałem. Jest taką myśl tam, że jak przylecę, no to sobie coś kupię na miejscu, nie? I słuchajcie, akurat wtedy wylądowałem na Florydzie, to było w Miami chyba, pojechałem do Targetu, to jest taki sklep, nie? W sensie taki nasz, no taki Carefour, taki bardziej wielobranżowy, nie? Między innymi w tym markecie są ubrania i pamiętam, że chciałem sobie kupić, to było w Miami, więc było bardzo gorąco, takie shorty, nie? Jakieś spodenki ze dwie, trzy pary, żeby mieć w czym chodzić, bo nie miałem zupełnie takich rzeczy. I pamiętam, że wziąłem tam z jakiegoś wieszaka, poprzyglądałem się tym rozmiarom, oni tu mają trochę inne te rozmiarówki niż w Europie, poprzyglądałem się tak na oko tym, tym, mówię no dobra, spróbuję, może będą dobre, nie? I słuchajcie, poszedłem do przymierzalni, założyłem trzy te spodenki i się okazało wtedy, pierwszy raz w moim życiu, wtedy jeszcze byłem dużo grubszy niż teraz, też nie ma się co oszukiwać, przymierzyłem te trzy spodenki i się okazało, że wszystkie trzy są na mnie za duże. Co mi się jeszcze nigdy rzeczywiście nie zdarzyło, bo zawsze wszystko jest na mnie za małe, oczywiście, bo zawsze te rozmiarówki robią za mało. I ja wtedy zrozumiałem, to jest kraj dla mnie. I oczywiście wiem, że można sobie powiedzieć, bo to jest po prostu kraj dla obżartuchów i dla po prostu otyłych i tak dalej, którzy nie dbają o ludzi i bardzo niezdrowo jedzą i tak dalej. To swoją drogą trochę też prawda. Ale tak sobie pomyślałem, że kochani, zobaczcie, ja naprawdę, jako osoba o słusznych rozmiarach, czasem mam duże problemy, żeby kupić różne ubrania. W takich normalnych sieciówkach, w normalnych rzeczach, nie? jakby poza chlepami dla puszystych trudno jest znaleźć rozmiar, który by mi pasował wszędzie i na długość, i na szerokość i tak dalej, a jednocześnie mi się podobał, nie? Że jednak głównie te wszystkie rzeczy idą z takim myśleniem o ludziach szczupłych. Przepraszam, tak się rozgaduję, już kończę. Kochani, o co mi chodzi? Dla mnie za tym pomysłem w Ameryce, wiem, że oczywiście pewnie stoi za tym pomysł biznesowy i tak dalej, jednak jest taka myśl a zróbmy tak, żeby wszyscy mogli coś znaleźć. Zróbmy tak, żeby nikt nie czuł się jakoś taki wykluczony i tylko dlatego, że preferujemy szczupłych, to niech grubi mają nie swoje ubrania, żeby chcieli schudnąć, nie? Nie, kochani. Myślę, że w życiu warto mieć takie podejście, jakby bierzmy pod uwagę potrzeby ludzi, ich wszystkie potrzeby, nie tylko nasze, nie tylko te, które nam się wydają, które są ważne, nie? tylko te, których naprawdę oni potrzebują. I nie chodzi mi oczywiście, kochani, o spełnianie zachcianek, nie chodzi mi o to, że niech tam każdy sobie robi, co chce, a my to mamy spełniać i mamy się temu podporządkować. To nie o to chodzi. Tylko piękne jest takie serce, które wszędzie doszukuje się co mogę dla ciebie zrobić, żebyś miał to, czego potrzebujesz. Co mogę dla ciebie zrobić, żebyś miał to, czego ci potrzeba? A nie tylko słuchaj, mam takie i takie, albo ci to wystarczy, albo nie. To jest bardzo słabe. Kochani, między innymi dlatego ja lubię Amerykę, bo ona ma wiele rzeczy, których ja potrzebuję, a których nie ma w Europie, a tutaj mam. To oczywiście tylko takie tam, nie? Bo do życia to jest potrzebne tylko Pan Boga i Jego mam wszędzie, więc to nie ma znaczenia. Ale pomyślcie, kochani, czy macie takie serca otwarte szeroko na potrzeby innych ludzi. Moi drodzy, moi mili, moi kochani, to by było na tyle w tym naszym dzisiejszym spotkaniu, za które wam bardzo serdecznie dziękuję i z którego bardzo się cieszę. Widzimy się oczywiście jutro w kolejnych wstawakach. Bardzo was zapraszam. Ja już mam końcóweczkę kawy, więc jutro chyba już nie będzie. O... Pychoty kawowe, pychoty kofeinowe. Dobrego dnia, pięknego dnia, miejcie się najlepiej na świecie, z Bogiem, pozdrawiam, wciskam, pa, pa!