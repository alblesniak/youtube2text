 Dzień dobry, dzień dobry, moi drodzy, to jest środa, jest 19 września i właśnie rozpoczyna się kolejny fantastyczny, przeekstra dzień naszego życia. Nie pozostaje mi nic innego, jak zaprosić was, was, was na kolejne wstawaki. Jedziemy! Moi drodzy, moi kochani, bardzo, ale to bardzo serdecznie was witam w tym kolejnym odcinku. Tak się jakoś trochę poskładało, że dzisiaj i jutro, i też tak było wczoraj, będą cytaty, czyli trochę taka będzie szósta rano, a te cytaty dzisiejsze i jutrzejsze w ogóle wzięły mi się, oglądałem ostatnio taki podcast, gdzie jakiś człowiek, nie pamiętam jego nazwiska, gadał z Elonem Muskiem, może go kojarzycie. Ten facet od Tesli, od tych kosmicznych podbojów itd. Fantastyczny w ogóle wywiad. I padły tam dwa cytaty w tej rozmowie, które są naprawdę ekstra. Dlatego pomyślałem sobie, że po prostu wezmę te dwa cytaty i zrobimy je we wstawakach, bo są super. Dzisiejszy, proszę posłuchajcie, jaki jest, to jest cytat z pana Roosevelta, Theodora. Brzmi on następująco Porównywanie się jest złodziejem radości. Moi drodzy, żadne to odkrycie, ale to jest coś, co trzeba sobie nieustannie, ciągle w kółko przypominać. Ilu z nas żyje ciągle w takim kluczu nie mojego własnego życia, nawet nie moich własnych nieszczęść, nie moich własnych różnych trudności, albo powodzeń, albo niepowodzeń itd., tylko w takim kontekście ja i inni. Ja na tle innych zazwyczaj wyglądam gorzej. Oczywiście, zawsze można też znaleźć takich, którzy mają gorzej od nas, ale jakoś to, nam myślę, idzie dosyć słabo i tym się słabo interesujemy. Zazwyczaj dostrzegamy tych wszystkich, którzy są piękniejsi, mądrzejsi, bogatsi, mają lepsze żony, mężów, mają lepsze zawody, talenty, no co tam w ogóle w Janki? Jak mówi ten cytat, genialny cytat, porównywanie się to jest złodziej radości, dlatego że znajdziesz nieustannie ludzi, którzy mają więcej, lepiej, inaczej niż ty i to jest zazwyczaj tak, jak ty byś chciał. I to ci odbiera radość, to ci wprowadza w smutek, to sprawia, że po prostu nie możesz odnaleźć szczęścia, dlatego że chcesz być cały czas u kogoś innego, chcesz być kimś innym, chcesz być na innym miejscu itd. Kochani, jak już tysiące razy wam to powtarzałem, jedyną właściwą ścieżką twojego życia, uwaga, uwaga, uwaga, objawienie, jest twoja ścieżka. Jedyną wersją ciebie jest twoja wersja ciebie. Jedyne to, co ci może dać szczęście, to jest, uwaga, twoje powołanie i twoja droga. I zawsze, kiedy będziesz patrzeć na kogoś obok, to będziesz nieszczęśliwy i będzie ci to odbierało radość. I kochani, tak naprawdę ten odcinek powinien być tak bardzo krótki, w sensie nic więcej w nim nie powinno być, dlatego że to jest jakby najczystsza, najbardziej po prostu taka szczałowo, wprost w głowę prawda, którą chciałbym, żebyście dzisiaj usłyszeli. Pan Jezus to zresztą też nieustannie mówił, kiedy mówił o tym, żeby nie patrzeć na innych, na ich belki, na ich drzazgi, na to, jakie mają drogi. Jest taka bardzo piękna scena, to jest w XXI rozdziale św. Jana, gdzie już Pan Jezus zaraz odchodzi do nieba, gada przy śniadaniu z uczniami, jak pamiętacie, mówi tam ze św. Piotrem, gada z nim o zdradzie, o miłości itd. i nagle taka plotka się rozeszła wśród uczniów o Janie, że Jan niby miał nie umrzeć. I pyta Piotr oczywiście no panie, a co z nim będzie? I w tym pytaniu jest oczywiście takie coś a czy ja będę miał tak, jak on? Czy ja będę też takim umiłowanym uczniem, jak on? A on mówi Piotrze, to jak ja go poprowadzę, to jest moja z nim sprawa. A to, jak ja ciebie poprowadzę, to jest moja z tobą sprawa. Dlatego że Piotrze, ja mam dla ciebie zupełnie wyjątkową drogę, jedyną, niepowtarzalną, najlepszą na świecie i dla Jana mam jedyną, niepowtarzalną, najlepszą na świecie. To nie jest tak, że dla niego mam lepszą, a dla ciebie gorszą albo, ewentualnie, gdybyś chciał, dla ciebie mam lepszą, a dla niego gorszą nie. Dla każdego mam inną, fantastyczną, cudowną, dla niego przeznaczoną. Kochani, to jest strasznie ważne. Pan Bóg nie ma lepszych i gorszych ścieżek. Pan Bóg nie ma lepszych i gorszych wersji życia dla ulubionych swoich, a dla tych, których nie lubi, to nie. No nie, no kochani, w ogóle, to są jakieś bzdury w ogóle. Pan Bóg ma dla ciebie przygotowane wszystko właśnie dla ciebie. Najlepsze, najdoskonalsze, najcudowniejsze, dające cie najwięcej szczęścia. Więc przestań, proszę cię dzisiaj i w ogóle w całym życiu porównywać się do kogokolwiek, patrzeć na innych, co oni tam mają, jacy są i tak dalej. Boże, jak ja bym chciał tak, jak oni. No nie, no nie. Ja też się na tym oczywiście łapię, ale już się mało tego uczę. Bo mnie bardzo przekonuje takie zdanie, nie będzie ono raczej cytatem we wstawakach nigdy chyba, bo brzmi dosyć absurdalnie, ale to kiedyś do takiego księdza słyszałem, mówi tak... Jak patrzę na swoje życie, to sam sobie zazdroszczę. I to jest dokładnie to. Nie komuś innemu zazdroszczę, tylko sam sobie zazdroszczę. I z tym na dzisiaj i na zawsze ZOSTAŃMY! O mamuńciu! Jak mówił Piotrek z Rancha. Ale z Rancha... Ale żeśmy się, w sensie... ale się nakrzyczałem. Moi drodzy, to tyle na dzisiaj. Bardzo was, jak zawsze, pozdrawiam, bardzo wam macham, bardzo was błogosławię i w ogóle miejcie się najlepiej na świecie. No bo jakżeby inaczej. Z Bogiem, trwajcie, ściskam, paaa...