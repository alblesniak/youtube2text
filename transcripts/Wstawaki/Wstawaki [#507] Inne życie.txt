 Dzień dobry, dzień dobry, moi drodzy, dzisiaj poniedziałek, jest osiemnasty maja, zaczyna się właśnie nowy tydzień majowy, nowy tydzień stawakowy, nowy tydzień naszych codziennych, porannych pobudzajek, co by dobrze żyć. Serdecznie was zapraszam na pierwszy w tym tygodniu odcinek. Moi drodzy, moi mili, witam was bardzo serdecznie w ten poniedziałkowy poranek albo, tak jak zawsze, w jakiejkolwiek innej porze dnia, kiedy sobie to oglądacie. Zapraszam was dzisiaj na zupełnie niepotrzebną do niczego, nikomu ciekawostkę, która mnie zainspirowała do pewnej myśli, tak jak to często oczywiście bywa w tych naszych kochani stawakach. Mianowicie, wyczytałem gdzieś bardzo taki dosyć absorbujący fakt, że każdego dnia na świecie statystycznie oczywiście, to jest jakaś tam średnia, dwanaście dzieci, czy dwanaścioro dzieci, dwanaście dzieci, nie? zostaje wydanych w szpitalach nie swoim rodzicom. Czujecie? Każdy z was gdzieś tam pewnie słyszał w jakichś filmach, bo to chyba w życiu to rzadko to spotykamy, o tym, że, że tak powiem, rodzice wzięli ze szpitala nie to dziecko, które trzeba, nie? Na przykład nie swoje. I potem się tam przekazywało po latach, jak tam się odnajdywali i tak dalej. Okazuje się, że statystycznie na całym świecie codziennie dwunastka dzieci zostaje wydanych nie tym rodzicom, którym trzeba. Kochani, oczywiście nie wnikam zupełnie w dramat czegoś takiego, bo to jest w ogóle straszne tak, że mamy dziecko urodzone i potem dostajemy nie swoje. Natomiast to mnie zainspirowało do takiego myślenia co by było, gdybyś żył nie swoim życiem. W sensie... o co chodzi? No bo zobaczcie... Kiedy zostaję wydany innym rodzicom, to można powiedzieć czekała mnie zupełnie inna historia, co nie? W zależności od tego, kim byli moi rodzice, kim by mogli być, gdybym był trafiony do rodziców właściwych, to mógłbym mieć zupełnie inne życie. Gdybym tylko trafił do rodziców, nie wiem... bogatych, wykształconych, albo nie wiem... potrafiących mi zapewnić dobre warunki do życia, moje życie mogłoby być super. Albo odwrotnie. Może właśnie trafiłem do jakichś super w ogóle rodziców, takich, którzy wszystko mi zapewnili, łącznie z miłością, czułością, dobrocią itd. a moi oryginalni rodzice byliby beznadziejni. Czyli zawsze możemy sobie pomyśleć, jak by inaczej wyglądało moje życie. Czemu o tym mówię? Kochani, dlatego że wielu z nas nieustannie tak myśli i nieustannie tak się zachowuje. Czyli próbujemy sobie wmawiać, że gdyby tylko moje życie było inne, gdybym miał innych rodziców, inną historię, inną żonę, innego męża, inne dzieci, inną pracę, inne talenty, inny start, inną wiarę itd. itd., to moje życie byłoby zazwyczaj, no, oczywiście lepsze, nie? Potrafimy sobie też wyobrazić, oczywiście, gorszą wersję naszego życia, ale większość z nas ciągle oczekuje, gdybym tylko mógł mieć inaczej. Uwaga! Nie! Jesteś tu, gdzie jesteś. Kochani, wracamy do naszego ulubionego tematu, w sensie mojego ulubionego tematu, jednego z najważniejszych dla mnie tematów życiowych. Jesteś tu, gdzie jesteś. W tej sytuacji, w której jesteś. I oczywiście, że trzeba zrobić wszystko, co się tylko da, żeby złe rzeczy z aktualnych twoich sytuacji, z aktualnego twojego życia usuwać. To jasne. Nie chodzi tu o żadną bierność. Zresztą będę w tym tygodniu też o tym mówił. Nie. Potrzeba aktywnego jakby podejścia do życia. Czyli jeżeli coś jest nie tak, trzeba to zmieniać. Jeżeli coś jest możliwe do zmiany, trzeba się tym zająć. Ale nie można żyć nierealnym życiem. Nie można żyć życiem, które się nie wydarza. Nie można żyć inną wersją życia, której byśmy bardzo pragnęli, ale jej nie ma. Jeżeli ją zdobędziemy, jeżeli w ogóle trzeba ją zdobyć i jesteśmy w stanie ją zdobyć i to jest dobre, żeby ją zdobyć, tak, róbmy to. Ale kochani, jesteśmy tutaj dzisiaj. Jedno z moich ulubionych zdań, Pana Jezusa, wiecie o tym, bo mówiłem wam o tym już wiele razy, to jest zdanie wystarczająco dużo biedy ma dzień dzisiejszy i nie trzeba myśleć o tym jutrzejszym. Zajmij się tym dniem dzisiejszym. Nie żyj tym, co będzie kiedyś. Jasne, trzeba mieć różne marzenia i różne cele, do których się dąży, bo one napędzają, bo one dają pewnego rodzaju też taką motywację do życia. Ale nie można żyć nierealnie. Czyli żyć w przyszłości. Dzisiaj masz konkretną sytuację, konkretnych ludzi, konkretną pracę, konkretne spotkania, konkretną rzeczywistość, w której się dzisiaj znajdziesz. Przeżyj ją, chwyć ją w ręce, jeżeli potrzeba, wymieniaj ją, w sensie przekształcaj ją, żeby ona była jak najlepsza. Unikaj tego, co złe. Wyrzucaj ze swojego życia to, co jest niedobre, to, co jest grzeszne, to, co się prowadzi do jakiegoś cierpienia. Tak, jeżeli to jest możliwe, zrób to. Ale żyj tu i teraz, dzisiaj. Kochani, nie żyjcie innym życiem. To wasze, które jest, nawet jeżeli wam się myśli a może ja jestem od innych rodziców. Nie. To życie, w którym jesteś, to jest właśnie to życie, w którym jest z tobą Pan Bóg i możesz w nim zrobić maksymalne dobro i szczęście. Moi drodzy, moi mili, bardzo wam dziękuję za kolejne spotkanie i chciałbym waszą uwagę zwrócić, jak to czasem wam tutaj podaję w końcówkach tych odcinków, zwrócić waszą uwagę na taką akcję, która się dzieje w Krakowie. A to jest głównie dla ludzi z Krakowa. Zajrzyjcie proszę do linków w opisie. Jest taka akcja, która pomaga, szczególnie w takich prawach żywieniowych i takich normalno-życiowych, ludziom, którzy no właśnie nie radzą sobie w tym czasie epidemię, którzy mają trudności finansowe itd. Chodzi o dostarczanie im na przykład posiłków i też o takie wyprowadzanie ich na prostą, czyli nie załatwianie za nich różnych trudności i problemów, tylko wyprowadzanie ich na prostą tam, gdzie mają jakieś trudności. Bardzo uważam, fajna rzecz, gdzie ludzie się wolontariacko, dobrowolnie po prostu skrzykują, żeby pomagać ludziom w takich najbardziej podstawowych potrzebach, tym, którzy sobie teraz nie radzą. Zajrzyjcie proszę do linka w opisie, tam znajdziecie opis tej akcji na Facebooku. Może to jest was, czy ogólnie ktoś z Krakowa chciałby się w to włączyć, mógłby pomóc. Uważam, że w ogóle super inicjatywa. Kochani, na dzisiaj tyle. Ściskam was, pozdrawiam, błogosławię i do jutra. Z Bogiem, paaa...