 Dzień dobry, dzień dobry Moi drodzy, dzisiaj jest wtorek, 26 maja. Musiałem se zerknąć, żeby się zorientować, jaki dzień. To jest kolejny wstawak, który rozpoczyna nasz dzisiejszy, akurat wtorkowy dzień. Mam nadzieję, będzie nam pomocny, a powinien być, bo będzie dosyć mądry, bo nie będzie ode mnie, czyli jest szansa, że będzie mądry. Bardzo was zapraszam na nowy odcinek. Jedziemy! Moi drodzy, moi mili, witam was najserdeczniej w ten kolejny dzień naszego życia i zapraszam na dzisiejszą rozkminę ze świętymi, a dzisiaj będzie raczej z błogosławionymi, ale to oczywiście wsioryba, bo to jedno i to samo. Moi drodzy... tylko zakres jest różny, globalny i lokalny. Moi drodzy, dzisiaj zdanie od błogosławionego Karola de Foucault, którego strasznie kocham, a zdanie po prostu jak petarda. Wiem, że będzie taki level postawiony, ale w ogóle super zdanie. Posłuchajcie... Żyj dzisiaj tak, jakbyś wieczorem miał umrzeć jako męczennik. Łooo... W ogóle czy wy czujecie to zdanie Karola? Po prostu Karol to nie potrafi tak, że wejdźmy po stopniach, nie? Tylko mówi weźmy tyczkę i od razu wskoczmy na 190 piętro. O co chodzi Karolowi, kochani? Bo tu nie chodzi oczywiście teraz o to, żebyśmy dzisiaj, nie wiem... stanęli na środku miasta i powiedzieli Binta nas w imię Chrystusa. Nie, nie o to chodzi. Kochani, na czym polega męczeństwo? Męczeństwo oczywiście może mieć swój bardzo taki jakby szczegółowy wymiar, który polega na tym rzeczywiście, że stajesz w obliczu śmierci, gdzie każą ci się, nie wiem... wyprzeć Pana Jezusa, a ty tego nie robisz i w związku z tym ponosisz śmierć, albo ratując kogoś, oddajesz swoje życie, również stajesz się męczennikiem, stajesz w obronie po prostu wiary, dobra i miłości. Ale... kochani, męczeństwo to nie jest tylko to. Męczeństwo to nie jest tylko taki właśnie heroiczny akt pewnego oddania życia, nie. Męczeństwo, kochani, to jest również bardzo wiele codziennych, zwykłych rzeczy, które naprawdę w dłuższym czasie są, mam wrażenie, chyba znacznie bardziej trudne, niż taki jednorazowy akt męczeństwa. Nic, prośbę Boże, nie chcę temu odjąć, mam nadzieję, że to rozumiecie. Kochani, codzienne stawanie do tego, żeby trwać w modlitwie, codzienne stawanie do tego, żeby, nie wiem... trwać bez grzechu, codzienne stawanie do tego, żeby trwać w posługiwaniu innym ludziom, żeby ofiarowywać swoje życie, swój czas, swoją energię tym, których mamy wokół siebie. To jest, kochani, męczeństwo. Karol prosi o bardzo prostą rzecz. Przeżyj dzisiejszy dzień tak, jakbyście mieli wieczorem ogłosić męczennikiem. Czyli niekoniecznie tylko tym męczennikiem właśnie takim heroiczno-szczegółowym, tylko takim męczennikiem tak, że dzisiaj, kiedy spojrzysz na cały dzień, to powiesz sobie OK, dzisiaj poświęciłem swoje życie, straciłem siebie, dzisiaj zrezygnowałem z różnych rzeczy dla siebie po to, żeby komuś służyć. Tylko nie w takim sensie, żebyś wieczorem usiadł i sobie powiedział Boże, jaki ja jestem umęczony, bo ja się tak poświęcam. Kochani, to nie ma nic wspólnego z męczeństwem. To jest po prostu użylanie się nad sobą i to jest po prostu robienie sobie ofiary życiowej. To, że możemy oczywiście odczuwać zmęczenie, to jasne. Nie chodzi o to, że nie mamy prawa. To, że oczywiście różne rzeczy mogą nam przychodzić z ogromnym trudem, to jasne. To też nie chodzi, żeby się oszukiwać. Tylko żeby nie robić z siebie teraz właśnie męczennika. Tak? Nie. Męczennik, kochani, nie robi z siebie męczennika. Męczennik po prostu robi to, co do niego należy. Robi to, co trzeba robić. Robi to, żeby kochać, robi to, żeby było dobro, robi to, żeby było piękne życie. I to sprawia potem, że on rzeczywiście męczeńsko podjął wyzwanie. Czy dzisiaj będziemy się, kochani, aż do krwi opierać grzechowi? Czy będziemy dzisiaj walczyć, nie wiem... z naszymi gniewami, emocjami, nie w sensie negując je, ale przekraczając je miłością, przebaczeniem itd. Czy będziemy dzisiaj usługiwać tym, którzy nas będą prosić, nawet, jeżeli to nie będzie łatwe i to będzie nam przychodziło z wielkim trudem, i rezygnacja z siebie będzie bardzo bolesna? To jest męczeństwo. Kochani, tak jak powiedział Karol żyj dzisiaj tak, żebyś wieczorem mógł umrzeć jako męczennik. Bardzo piękne wyzwanie. Spróbujmy, kochani, zróbmy ten wtorek takim, takim dniem. Moi drodzy, moi mili, no tośmy wtorkowy odcinek zakończyli. Dziękuję za kolejne spotkanie i zapraszam oczywiście na spotkanie środowe, jutrzejsze, bo dlaczego by i nie. No, a w ogóle to was zapraszam na inne też spotkania, a w ogóle tak naprawdę to chodzi mi o to, że chciałem wam życzyć najlepszego możliwego dnia, w sensie tego wtorku, żeby to był naprawdę piękny, błogosławiony, jak potrzeba to męczeński dzień, gdzie po prostu w waszym życiu się wyleje masa miłości, a szczególnie z was, żeby się wylała masa miłości. Nie tylko na was, bo to jestem przekonany, że Pan Bóg będzie to robił, ale żeby się z was wylała masa miłości. Ściskam, pozdrawiam, błogosławię i do jutra. Z Bogiem, papaaa...