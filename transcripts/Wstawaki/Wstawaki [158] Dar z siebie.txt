 Dzień dobry, dzień dobry, moi drodzy, to jest piątek, nie, w sensie wtorek, piątego tego... co to jest? marzec. Wtorek, piątego marca, już się wysławiam. I to jest kolejny, ostatni przed Wielkim Postem odcinek Wstawaków. Bardzo zapraszam! Moi drodzy, moi kochani, witajcie bardzo serdecznie we wtorkowym odcinku Wstawaków, który jest ostatnim odcinkiem Wstawaków na dłuższy czas, w sensie do jutra. Bo jutro będzie kolejny odcinek Wstawaków, tylko że będzie już Wielkopostny i będzie troszkę inaczej, bardzo podobnie w sumie, ale ciupękę inaczej niż do tej pory. Dzisiaj wtorek, przed Wielkim Postem i jak zawsze we wtorki mamy cytat ze Świętego i pomyślałem, żeby nam się przydał jakiś cytat, który by nas dobrze wprowadził w post, no bo ostatnie Wstawaki przed postem. Więc będzie dzisiaj cytat ze Świętego Jana Pawła II, bardzo piękne zdanie, które, myślę, przepięknie układa cel, istotę Wielkiego Postu, który ma się już jutro zacząć. Proszę posłuchajcie tego zdania, brzmi ono następująco Post ostatecznie ma pomagać każdemu z nas w czynieniu z siebie całkowitego daru dla Boga. Moi drodzy, to zdanie Jana Pawła II, ono dotyczy przede wszystkim postu, w takim sensie postu tego takiego jedzeniowego, co nie? Zdanie zostało wypowiedziane, kiedy papież mówił o praktyce postnej, ale myślę, że warto to rozciągnąć na jakby cały okres Wielkiego Postu. Kochani, na pewno planujecie różne rzeczy zrobić przez najbliższe 40 dni, a jeżeli nie planujecie, to ja was bardzo serdecznie zapraszam, zaplanujcie. W sensie nie chodzi o to, żeby tworzyć nie wiadomo jakie wielkie po prostu programy reformacji duchowej siebie, ale żeby jednak ten czas świadomie przeżyć. Ja wam w tym w ogóle, w Wielkim Poście w tym roku pomogę. Ale to jutro wam wszystko opowiem, jak wam będę próbował pomóc. Natomiast chodzi o to, żebyście jakiś plan sobie spróbowali założyć, jakby co chcecie zrobić. Ale zanim ten plan zaczniecie robić, albo raczej robiąc ten plan, proszę, posłuchajcie tego zdań. Cel jest taki, żeby uczynić z siebie dar dla Boga. I kochani, to może oznaczać miliard rzeczy. To nie chodzi tylko o to, że rzeczy, które robimy, to muszą być rzeczy pobożne, w takim sensie rzeczy, które są bezpośrednio jakby związane z Panem Bogiem, bo są, nie wiem... modlitwą, bo są budowaniem duchowego życia. To wszystko w ogóle jest strasznie ważne. Ale robienie z siebie daru dla Boga polega też między innymi na tym, że stajemy się darem dla drugiego człowieka. Mało tego, to jest największe robienie z siebie daru dla Boga, kiedy robimy z siebie dar dla drugiego człowieka. Moi drodzy, to jest w ogóle cel nasz. Ja ostatnio sobie myślałem, zrobię może o tym jakiś taki odcinek, przyglądałem się różnym religiom w ogóle, które są, różnym systemom religijnym i mam wrażenie, że chrześcijaństwo wyróżnia się przede wszystkim jednym. Znaczy, powinno się wyróżniać, bo często się niestety nie wyróżnia. Otóż wyróżnia się właśnie tym, że oczywiście wszystkie religie chcą jakby robić dobro zazwyczaj w świecie, ale mam wrażenie, że w chrześcijaństwie ten nurt, czyli oddania siebie jakby w miłości, oddania siebie w dobru dla innych, to jest w ogóle istota chrześcijaństwa. I dlatego chrześcijaństwo często jest tak okropne, bo nie robi tego. W sensie staje się wynaturzeniem tego podstawowego, najważniejszego powołania chrześcijańskiego. Czyli stanie się darem miłości. Kochani, kiedy stajemy się darem miłości dla ludzi, stajemy się darem miłości dla tego świata, to najbardziej się Bogu też wtedy podobamy. To mało tego, stajemy się darem dla Pana Boga, bo On właśnie tego najbardziej chce. Zobaczcie, na tym polega Jego w ogóle natura. On sam jest dawaniem. Wzięliśmy się stąd, że Pan Bóg się podzielił sobą i my się wyłoniliśmy z Niego i On sam oddał za nas życie. Kochani, jeżeli ktoś z nas przez Wielki Post spróbuje sobie pomyśleć, jak tu się po prostu udoskonalić, jak tu się pozbyć takich albo innych słabości, jak, nie wiem... być trochę mniej grzesznym, to są oczywiście wszystko strasznie dobre rzeczy i one mogą być pomocne w stawaniu się darem dla kogoś, bo czasem na przykład nie możesz stać się darem dla kogoś, bo cię ogranicza jakaś słabość i grzech i on cię zamyka w sobie. I jasne, że walka z tym grzechem jest tak naprawdę udostępnianiem się innym. Tylko żeby tam zawsze pod spodem była właśnie ta idea, ta intencja, że chcemy się rozdać, chcemy się stać darem dla Boga, a to się też dzieje przez stawanie się darem dla drugiego człowieka. Kochani, bardzo piękne jest to zdanie. Niech wszystko będzie ukierunkowane przez najbliższe 40 dni w nas, żebyśmy się stali darem dla Pana Boga. Codziennie się pytaj, w jaki sposób mogę być darem, w jaki sposób będę dzisiaj obdarowywał ten świat. Jak to będziemy robić w praktyce, to będę wam mówił w Wielkim Poście, ale to od jutra. Na dzisiaj tyle. Moi drodzy, moi kochani, jak widzicie, jestem już w Polsce, wróciłem z Budapesztu, bo zaczynam teraz serię jakichś tam rekolekcji wielkopostnych, gdzie będę głosił, możecie sobie zajrzeć do kalendarza na Languście, tam są zawsze moje rekolekcje podane. Ściskam, tyle na dzisiaj. Błogosławię was, pozdrawiam i do zobaczenia już jutro we wstawakach wielkopostnych. Z Bogiem, paaa...