 Dzień dobry, dzień dobry, moi drodzy, dzisiaj jest sobota, jest 16 lutego, a to jest ostatni odcinek Wstawaków w tym tygodniu oczywiście, na który bardzo, ale to bardzo serdecznie zapraszam. Moi drodzy, moi kochani, bardzo was serdecznie witam tego poranka i zapraszam na ostatnie sobotnie spotkanie, w sensie ostatnie w tym tygodniu. Jak zawsze takie pewnie może krótkie i niezbyt jakoś wymagające, chociaż temat w sumie dzisiaj będzie poważny. Będzie dzisiaj cytat z papieża Franciszka. Pomyślałem sobie o jego zdaniu, takim może nie wprost duchowym, ale myślę, że bardzo ważnym. Nie... bardzo duchowym zdaniu. Posłuchajcie, brzmi to następująco. Papież Franciszek mówi tak Pieniądze mają służyć, a nie rządzić. Kochani, parę słów, po prostu pięć słów i w tych słowach jest absolutnie wszystko. Kochani, jest bardzo wiele dóbr na ziemi, z których warto korzystać, bo chciałbym, żebyśmy te pieniądze rozszerzyli na jeszcze inne rzeczy, czyli na pewnego rodzaju środki, którymi się posługujemy w życiu. Jest bardzo wiele rzeczy, dóbr, rzeczywistości, pieniężnych, materialnych, które są potrzebne, które są dobre. Tylko tak, jak powiedział papież Franciszek, wszystko to ma być na naszej służbie, a nie my mamy być na służbie tego czegoś. Chciałbym, żebyśmy dzisiaj zadali sobie takie bardzo proste, sobotnie pytanie, takie na koniec tygodnia. Czy w tym tygodniu, jak patrzyłeś na wszystkie rzeczy, które robiłeś, na różne rzeczywistości, na robotę, znajomości, relacje, przyjemności, hobby, zainteresowania, obowiązki itd. czy są takie rzeczy, względem których jesteś niewolnikiem? I uwaga... Tu nie chodzi o to, że nie może być takich rzeczy w życiu, które robimy, bo trzeba je robić. Bardzo często miłość polega na tym, że coś po prostu trzeba zrobić. Ale wcale musząc coś robić, nie trzeba być niewolnikiem, dlatego że można to wybrać. I pytanie, czy wszystkie te rzeczy, które czasem robimy, to czy one na pewno są w totalnej wolności? Bo mam wrażenie, że czasem biegamy za czymś, na przykład za czymś takim, jak pieniądze, albo za jakimiś przyjemnościami, albo za jakimś szczęściem, niekoniecznie tym najważniejszym, który po prostu nas niewoli. I papież mówi bardzo prosto. Wszystko to ma być na służbie człowieka. Czyli jeżeli to cię prowadzi do jakiegoś dobra, to cię nie zniewala, to cię nie niszczy, to cię nie... tak... nie... nie robisz się skarłowaciały względem tego, jakby pod wpływem tego, to to jest wszystko w porządku. Kochani, to nie jest tak, że posiadanie pieniędzy, posiadanie dóbr, posiadanie jakichś rzeczy, posiadanie przyjemności, posiadanie czegokolwiek innego jeszcze, że to jest zło samo w sobie. Nie. Ono jest złe wtedy, kiedy nas bierze w posiadanie. Kiedy nie my posiadamy, ale jesteśmy posiadani. O właśnie. To jest bardzo ładne, mądre zdanie. Takie będzie dzisiaj drugie zdanie po papieżu Franciszku. Chodzi o to, żebyś ty posiadał, a nie był posiadany. I kochani, oczywiście, że można się zgodzić czasem, ok, w miłości pozwalam, tak jak już mówiłem, nie? że ktoś mnie posiadł, w sensie ktoś ma nade mną władzę, ale dlatego, że ja na to pozwalam, dlatego, że ja oddaję swoje życie dla kogoś. To jest zupełnie coś innego. A co innego, kiedy wbrew mojej woli, jakby coś po prostu mną nagle zawładnie, coś nawet nie nagle, czasami to jest oczywiście jakiś proces, ale coś mnie bierze jakby w posiadanie. Tego, kochani, trzeba jakby całą siłą, całą mocą unikać. My się nie obrażamy na ten świat. Chrześcijanie nie są wrogami tego świata, nie są wrogami rzeczywistości różnych w tym świecie. Chrześcijanie chcą z nich korzystać, chcą brać z nich jak najwięcej dobra, ale nie chcą się pozwolić im zniewolić. Ja, jak tak patrzę na moje różne zaangażowania, moje różne rzeczy w życiu, to są takie, które, myślę, no jakby są w posiadaniu mnie. Albo ja im na to pozwalam. Czasem próbuję się z tego wyrwać, a potem znowu pozwalam. Mnóstwo jest takich rzeczy. Spróbujcie dzisiaj troszeczkę o tym pomyśleć, czy gdzieś czegoś takiego nie ma. Co zrobić? Uwolnić się. Wreszcie wyjść na wolność i porzucić tego Pana. Nie masz być niewolnikiem, masz być kimś wolnym. To o to chodzi. Jakby w życiu, żeby żyć w wolności po prostu, bo do wolności zostaliśmy stworzeni. To tyle. Moi drodzy, moi kochani, tyle w tym tygodniu, tyle w tym dzisiejszym odcinku. Zapraszam was oczywiście od poniedziałku na następne spotkania wstawakowe. Zostało nam jeszcze chyba 2,5 tygodnia do Wielkiego Postu, więc takie jeszcze wstawakowe, normalne, regularne odcinki, potem będzie pewnie inaczej. A po co ja o tym w ogóle gadam teraz? Jeszcze jest mnóstwo czasu. Ściskam, pozdrawiam, błogosławię i do zobaczenia. Miejcie najlepszy dzień. Do zobaczenia w poniedziałek. Z Bogiem, paaa...