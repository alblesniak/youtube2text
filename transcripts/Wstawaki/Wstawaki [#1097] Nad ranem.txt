 Dzień dobry, dzień dobry, moi drodzy, mamy dzisiaj 20. dzień maja, to jest dzisiaj dzień piątkowy i oczywiście, jak zawsze, są dzisiaj różnego rodzaju międzynarodowe dni. Posłuchajcie, jest tak. Międzynarodowy dzień płynów do mycia naczyń. Kto to wymyśla? Naprawdę? Światowy dzień metrologii. Najpierw myślałem, że chodzi o metro, w sensie od tych, którzy zajmują się metrem, w sensie tym środkiem komunikacji, a chodzi, że nie, chodzi o tych, którzy te pomiary robią, jak metr, jak kilometr i tak dalej. Europejski dzień morza, czyli tylko w Europie dzisiaj morze świętujemy. Poza Europą nie wolno wam świętować. Światowy dzień pszczół, to w ogóle ważny dzień. Dzień dojazdu rowerem do pracy. To nie jest dzień dla mnie. Zapraszam, piątek, czołóweczka, jedziemy! 🎵 Moi drodzy, moi mili, moi kochani, bardzo was serdecznie witam i bardzo was zapraszam na dzisiejszy odcinek, który będzie oczywiście odcinkiem biblijnym, bo będzie dzisiaj bardzo piękne zdanie z Ewangelii św. Marka. Posłuchajcie, jest to I rozdział 35 werset. Takie zdanie o Panu Jezusie, znane, oczywiste, ale w ogóle bardzo mnie jakoś poruszyło ostatnio, więc wam o tym mówię. Nad ranem, gdy jeszcze było ciemno, wstał, wyszedł i udał się na miejsce pustynne i tam się modlił. Kochani, wiem, że to zdanie jest oczywiste, pewnie żeśmy o tym słyszeli tysiące razy, tak? bo to jest jeden z takich faktów, który, że tak powiem, był pewnym wyróżnikiem Pana Jezusa i tak się, jak się też potem okazuje, jest też wyróżnikiem wielu Jego uczniów, nie? Pan Jezus, żeby się modlić, bo był bardzo aktywny w ciągu dnia, Pan Jezus spotykał ludzi, Pan Jezus ludzi uzdrawiał, Pan Jezus przemieszczał się, wędrował z miejsca na miejsce, miał mocno wypełnione dni. Żeby się modlić, wstawał wcześnie rano, jeszcze przed świtem, gdy było ciemno i szedł się modlić. Bardzo mnie to uderzyło, kochani. Wstał, wyszedł i udał się na miejsce pustynne. Zobaczcie, nie mówi Ewangelia, że On po prostu nad ranem się szedł modlić, nie. Tylko pokazuje, mam takie wrażenie, ile tam trzeba było wysiłku. Wstał, wyszedł, udał się. To są w ogóle takie powtórzone czynności, nie? Oczywiście można powiedzieć, że na pierwsze wstał, potem wyszedł, a potem udał się. Ale to po co tak to rozpisywać? Jak mówicie gdzieś, że idziecie, nie wiem... do kogoś, do znajomego, to nie mówicie, że słuchaj, wstałem z kanapy, wyszedłem z domu i poszedłem do ciebie, nie? No nie, no mówisz poszedłem do ciebie. No chyba, że chcesz coś właśnie specjalnego pokazać, wtedy opowiadasz na różnych etapach to opowiadasz. Skoro tu jest tyle etapów, tak sobie pomyślałem, że to jest taki moment, że od Pana Jezusa to kosztowało. To nie jest tak, że to Mu przychodziło od tak. On był człowiekiem, miał takie same słabości ludzkie, jak my, w sensie słabości naszego ciała. Czyli to, że kiedy był niewyspany, to był niewyspany, to był zmęczony. Skoro musiał wstać przed świtem, no to pewnie krótko spał. Dlatego to pójście tam dużo go kosztowało. Kochani, dlaczego o tym mówię? Zobaczcie, ilu z nas mówi ja to mam takie życie, że no nie mam kiedy się modlić. Ojcze, ja mam rodzinę, ja mam dzieci, ja mam pracę, kiedy ja mam się modlić? Uwaga, Pan Jezus mógł powiedzieć i... no nie, raczej nie mówił, ale mógł powiedzieć dokładnie te same zdania. Mam tyle roboty za dnia, mam tyle ludzi, którzy przychodzą, mam apostołów, mam tyle zadań, muszę uzdrawiać, muszę nauczać, muszę się przemieścić stąd dotąd, jakby... no nie mam się kiedy modlić. Zobaczcie, napisane jest, że Jezus organizował sobie, nawet kosztem snu, kosztem zmęczenia, czas na tę modlitwę. Chciałbym was po prostu z tym zostawić. Nie chcę wam powiedzieć, co macie robić. Każdy z was to musi znaleźć dla siebie. Ale chciałbym, żebyśmy posłuchali i zobaczyli, że taki był Pan Jezus, nasz Mistrz. Wstał, wyszedł i udał się. Czyli raz próbował, drugi raz próbował i trzeci w końcu się udało. Nie przychodziło Mu to łatwo, ale robił to. Dzięki temu, jestem przekonany, między innymi oczywiście, dzięki temu był tym, kim był. Dzięki tej relacji z Ojcem, tej bliskości z Ojcem, był kimś tak niezwykłym. No to może się od Niego chociaż trochę uczmy. Moi drodzy, moi mili, moi kochani, to by było na tyle w tym naszym odcinku dzisiejszym, został nam jeszcze jeden jutrzejszy, sobotni oczywiście, na który was bardzo serdecznie zapraszam. No bo czemu nie? No to ja was chyba ściskam, to was pozdrawiam i to was błogosławię i do zobaczenia już jutro. Z Bogiem, papa!