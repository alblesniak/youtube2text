 Dzień dobry, dzień dobry, moi drodzy, mamy dzisiaj sobotę, 17 lipca i to jest ostatni tegotygodniowy wstawak, taki jak zawsze na dobitkę, czyli ostatnia ciekawostko, coś tam będzie może mądrego nawet, co nam pomoże zrobić dobry dzień. Zapraszam, jedziemy. Moi drodzy, moi kochani, moi mili, zapraszam was na ostatnie spotkanie tegotygodniowe i mam dla was na dzisiaj taką dosyć oczywistą ciekawostkę, która w ogóle pokazuje bardzo piękne wezwanie do każdego z nas. Chciałbym, żebyśmy to potraktowali jako wezwanie. Mianowicie, to jest z tak zwanego... nie wiem, jak się nazywa ta dziedzina biologii, która mówi o drzewach. Pewnie coś tam jest arbo pewnie, nie? bo arbor to jest drzewo, więc pewnie jakieś coś tam z tym arbo zrobione. I co ona mówi? Że są takie drzewostany, tak można by to nazwać, gdzie są drzewa tego samego gatunku jakby w jednym miejscu wielokrotnie posadzone, które mają taką zdolność, żeby się łączyć korzeniami. I to w ogóle jakieś tam oczywiste, nie? No... drzewa są obok siebie. Ale co ciekawe, jak jedno z tych drzew na przykład zachoruje, nie? i po prostu schłabuje, coś mu się stanie, to inne drzewa połączone tymi korzeniami potrafią mu przekazywać swoje soki, żeby mu dać jakby uzdrowienie, to, czego mu potrzeba. Nie zawsze się udaje, że to może się okazać, że jest tak chore, że jakby w drugą stronę może zarazić tamte drugie drzewo, ale wszystkie inne się starają mu przekazać no właśnie... swoje soki. Kochani, o tym wam już mówiłem wielokrotnie, bo to jest taki bardzo piękny obraz duchowego połączenia ludzi, nie? Kochani, my naprawdę jesteśmy duchowo połączeni. Jak z kimś z nas jest lepiej i jesteśmy w duchowej jedności z kimś obok nas, to jemu też może być lepiej. I tu nie chodzi o żadne magię oczywiście, o żadne przekazywanie emocji drugiemu człowiekowi, nie. Tylko, kochani, chodzi o to, że nasza modlitwa właśnie na tym to polega. Nasza modlitwa, nasze bycie z Panem Bogiem, nasze trwanie w jedności w Komunii Świętej daje, kochani, moc duchową drugiemu człowiekowi. Kochani, chciałbym, żebyście pomyśleli, czy wokół was nie ma kogoś takiego, o kim może trochę już zapomnieliście, a kto bardzo potrzebuje duchowego wsparcia. Tylko nie ktoś taki oczywisty, bo wiem, że może macie jakichś bardzo bliskich ludzi, nie? Może nie wiem... mamy tatę, dziecko, nie wiem... siostry itd. i ktoś jest chory albo tam coś się z nim dzieje no i bardzo się modlicie za tę osobę. To rozumiem. Ale chodzi mi bardziej o takie osoby, za które się może już dawno nie modliliście, o których od dawna już nie pamiętacie, a jak sobie tylko chwilę pomyślicie, to pomyślicie o kurczę, tam się naprawdę źle dzieje, a ja w ogóle o tej osobie nie pamiętam. Więc zobaczcie, my się często posługujemy taką intencją modlitewną również na mszy, nie? w modlitwie wiernej, gdzie mówimy za wszystkich poleconych naszym modlitwom, nie? albo za tych, którzy prosili mnie o modlitwę. Kochani, ja bardzo często dostaję różne prośby, nie? kiedy ludzie mnie proszą o modlitwę i oczywiście staram się na te prośby odpowiadać, ale czasem nie ukrywam, że zapominam, nie? I potem, kiedy siedzę przed Panem Jezusem na Żydom na Adoracji, to mi się przypomni kurczę, ta osoba na ulicy mnie prosiła o modlitwę i ja zupełnie o tym zapomniałem, nie? Jakby nie przekazałem jej soków mojego życia albo raczej nie mojego, tego, które mam od Pana Boga, ale które we mnie jest i które ja mogę przekazywać dalej. Kochani, pomyślcie dzisiaj o kimś takim zapomnianym. Mówię nie o kimś oczywistym, nie o kimś takim, za kogo się zawsze modlicie i próbujecie mu zawsze soki przekazywać, tylko pomyślcie o kimś, kto... no właśnie, może bardzo potrzebuje modlitwy, bo może nie umie albo nie chce, albo jesteście, nie wiem, może w jakimś konflikcie, a kto wiecie, że potrzebuje modlitwy, dajcie mu trochę soków życia, dajcie mu trochę duchowego życia przez bycie z Bogiem, właśnie z tym kimś w waszym sercu. Bardzo byłoby dobrze, żebyśmy jak takie drzewa zafunkcjonowali. ♪ Moi drodzy, moi mili, to by było na tyle w tym tygodniu, to by było w tych okolicznościach przyrody, bo się już w następnym tygodniu spotkamy pewnie w jakimś innym miejscu, pewnie może gdzieś wewnątrz. Zobaczymy. Chociaż fajnie jest, póki jest ciepło, nie? żeby sobie też nagrywać zawsze te wstawaki, bo jest ładnie, jak są takie ładne kolory, to jest tak super, się w ogóle robi jakoś tak lepiej. Tak myślę przynajmniej. Mam nadzieję, że wam też to coś tam pomaga. Jak jest kolorowo i tak zielono, i soczyście, i tak dalej. Właśnie, jak soki życia. Tyle na dzisiaj. Widzimy się, kochani, w poniedziałek, a ja wam życzę najlepszego, możliwego weekendu, pełnego Pana Boga i Jego soków życia. Ściskam, pozdrawiam, błogosławię z Bogiem, do zobaczenia, pa, pa!