 Dzień dobry, dzień dobry, moi drodzy, dzisiaj piątek, jest 24 maja, a to jest kolejny odcinek Wstawaków, na który ja was bardzo serdecznie zapraszam. Zróbmy ten piątek, jedźmy z tym! Moi drodzy, moi kochani, najserdeczniej was witam w piątkowych Wstawakach i zapraszam na dzisiaj, oczywiście, bo piątek, na cytat biblijny, czyli na cytat z najlepszej cytatowni świata. Kontynuujemy sobie, bo jak pamiętacie, zaczęliśmy kilka tygodni temu te fragmenty z Pana Jezusowej przypowieści z Mateusza o Sądzie Ostatecznym, o pytaniach, które Pan Jezus będzie zadawał na Sądzie Ostatecznym. Dzisiaj kolejne, bardzo piękne, mnie osobiście bardzo poruszające. Jakby ktoś tego w ogóle szukał, bo tam zazwyczaj o tym nie mówię, 25 rozdział Ewangelii Mateusza. Byłem nagi, a przyodzialiście mnie. Kochani, tak jak zawsze, to ma bardzo takie praktyczne i, że tak powiem, takie konkretne znaczenie i ma też znaczenie takie symboliczne. To symboliczne mnie też strasznie porusza. Takie praktyczne, myślę, ono jest ważne. To jest to, że ludzie potrzebują czasem, żeby po prostu przykryć ich nagość, w takim sensie ubrać ich. Kochani, może dzisiaj jest taki dobry dzień, żeby przejrzeć swoją szafę. I nie przejrzeć swoją szafę w takim sensie, jak my to często robimy, że rzeczy, które są nam zbędne, których już nie używamy, które są, nie wiem, nawet stare i jakieś i po prostu chcemy sobie kupić nowe, to te komuś damy. Nie. Może dzisiaj warto byłoby przejrzeć swoją szafę i wybrać kilka rzeczy, które lubisz. Takich rzeczy, których chodzisz. Takie rzeczy, które wcale nie są już do wyrzucenia, a ci się znudziły i chcesz sobie kupić nowe, tylko może trzeba komuś dać, kto potrzebuje. Może warto się zainteresować, czy jest gdzieś ktoś, kto potrzebuje jakichś ubrań. Ja wiem, że akurat nie jest, kochani, teraz czas zimowy, bo to jest oczywiście najbardziej pilne zaznaczenie w zimę, kiedy jest po prostu zimno, kiedy ludzie czasem po prostu nie mają w czym chodzić i potrzebują, nie wiem, butów ciepłych, kurtki itd. Pomyślcie o tym. Może zapiszę to w kalendarzu, jak przyjdzie, nie wiem, listopad, ale nawet teraz może warto się pomyśleć o tym, czy gdzieś ktoś nie potrzebuje po prostu ubrania. Ale druga rzecz i ona mnie osobiście też bardzo porusza, mnie to strasznie dotyka w takiej nagości, nie w znaczeniu ubrania, tylko nagości w znaczeniu wstydu. Pamiętacie, bo to się wzięło z Księgi Rodzaju, nie? Jak Adam zgrzeszył z Ewą, jak się wydarzył grzech, to oni wtedy zobaczyli, że są nadzy. I w tej nagości oczywiście nie chodziło o to, że zobaczyli tylko nagość ciała, chociaż wtedy też się zorientowali, że są w ogóle cieleśni, ale ta nagość to jest po prostu wstyd. Ta nagość to jest to, że Adam się strasznie zawstydził tego, kim jest. Zawstydził się siebie, swojego grzechu, swojego upadku, tego, że jest żenujący, tego, że jest po prostu bylejaki, niegodzien miłości, kochania i w ogóle tych wszystkich rzeczy. I kochani, przyodziać kogoś, przyodziać jego nagość, to jest zabrać mu wstyd. Co to znaczy? Co to znaczy zabrać komuś wstyd? To znaczy powiedzieć mu Ja się ciebie nie wstydzę. Kochani, mnie najbardziej porusza chyba u Pana Boga i też u ludzi, którzy mnie kochają, to, że na przykład poznają moje słabości, poznają moje grzechy, poznają moje różne wtopy, moje żenady i mówią Adam, ale ja się ciebie z tym nie wstydzę. Jasne, że chcesz, żebyś tego nie miał. Jasne, że chcesz, żebyś się nauczył być lepszy. To jest oczywiste. Wstyd nie polega na tym, w sensie przyjmowanie wstydu, że chcemy, żeby ktoś był beznadziejny, nie? Tylko mówi Ja cię z tym biorę. Ja się nie będę ciebie wstydził. Nie będę cię wstydził tego, że ty masz sobie jakąś nagość. Kochani, pomyślcie. Komu możecie przyodniać jakąś nagość dzisiaj? Czyli pomyślcie o jakimś swoim bliskim, albo znajomym, albo nie wiem... kimkolwiek. To może być nawet obcy człowiek, którego dzisiaj spotkasz i tak na pierwszy rzut oka sobie pomyślisz Ale on beznadziejny. Co to znaczy przykryć jego nagość? Nie myśleć tak. Czyli jeżeli nawet taka myśl się pojawi i mówię Ok, to się pojawiła, to powiedz To jest głupia myśl. Ja go w moich myślach ubiorę. Ja pomyślę, że na pewno on jest pod spodem, mimo tego, co ja widzę w pierwszym odruchu, że on jest na pewno niezwykły. Bo to jest w końcu Dziecko Boże. Musi być niezwykły. Kochani, przyodziewajmy nagość. Tą dosłowną, myślę, że to jest bardzo potrzebne, ale też tą taką symboliczną, tą nagość wstydu. Może też trzeba własną nagość przyodzieć, chociaż to tak naprawdę Pan Jezus tylko może nam zrobić. Czyli, że tak powiem, nie wstydzić się własnego wstydu. Idź do Niego z tym wstydem. Pokazać Mu ten wstyd, żeby On go mógł otoczyć szatą, żeby mógł go pokochać i nam pokazać wcale się ciebie nie wstydzę. Kochani, przyodziewajmy nagość ludzi. Dajmy im szatę, której potrzebują. Matko, wszystko mnie swędzi. Moi drodzy, tyle na dzisiaj w tym piątkowym odcinku. Zapraszam oczywiście jeszcze jutro na kolejny sobotni i zakończymy ten kolejny tydzień wstawakowy. Bardzo was ściskam, bardzo was błogosławię, bardzo w ogóle za wami tęsknię i miejcie się, proszę, najlepiej na świecie. Z Bogiem, paaa...