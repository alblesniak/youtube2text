 Dzień dobry, dzień dobry, moi drodzy, to jest piątek, jest 26 października, a to jest kolejny odcinek stawaków, prawie że ostatni w tym tygodniu, ale nie ostatni, bo już od ostatni. Więc serdecznie na to piątkowe spotkanie zapraszam. Jedźmy z koksem! Moi drodzy, moi mili, bardzo serdecznie bądźcie przywitani w ten piątkowy odcinek stawaków. Oczywiście piątek to Biblia, czyli będzie najlepszy możliwy cytat, jaki tylko da się w tygodniu zrobić, bo samo słowo, które pochodzi z samej prawdy, z samej miłości, z samego dobra. Proszę posłuchajcie, jakie będzie się zdanie, a naprawdę będzie z samej prawdy, z samej miłości i z samego dobra. Św. Łukasz, 12, rozdział 7, werset. Zdanie brzmi następująco. Nie bójcie się, jesteście ważniejsi niż wiele wróbli. Moi drodzy, bardzo ujmujące dla mnie jest to zdanie Pana Jezusa. Ono oczywiście jest z dużo większego kontekstu. Tam, gdzie Pan Jezus mówi, no właśnie, o strachu, który mają ludzie w życiu, o tym, kogo się boją, kogo się powinni bać, kogo się nie powinni bać. Ale kończy cały ten swój wywód właśnie tym bardzo pięknym zdaniem. Nie bójcie się, jesteście ważniejsi niż wiele wróbli. Jezus wcześniej mówił o tym, że za wróbla się bardzo mało płaci. W takim sensie, że można kupić wróbla za absolutnie żenujące pieniądze, a mimo to, że jest tak mało warty, to Ojciec troszczy się o wróble. I Pan Jezus mówi, skoro się troszczy o wróble, czyli skoro się troszczy o takie nic nieznaczące stworzenia, to jakże się może nie troszyć o kogoś, kto jest dla Niego tak nieskończenie wart, jak człowiek? Mówi, skoro nawet o taką maliznę Ojciec zabiega, to jak mógłby nie zabiegać o ciebie? Kochani, pomyślcie sobie, bo to jest bardzo piękne porównanie Pana Jezusa. Wróbel to jest takie zwierzę, którego nikt nie zauważa. To jest taki ptaszek, który jak tam sobie łazi, to oczywiście, jeżeli ktoś tam się przyjrzy i sobie na niego patrzy, to nawet się może wydawać uroczy, ale wątpię, że byli ludzie, którzy, nie wiem, codziennie wychodzą z domu, no poza jakimiś tam freakami, ornitologami, a normalny człowiek nie wychodzi z domu z takim, nie wiem, planem, zamierzeniem Pójdę dzisiaj przez miasto do parku i będę wypatrywał wróbli, a potem będę im robił zdjęcia i potem cały dnie będę siedział z tymi wróblami, z tymi zdjęciami, będę je oglądał, będę się nimi zachwycał i to w ogóle będzie najlepsza rzecz, jaka mi się przydarzyła, nie wiem... w tym tygodniu. No nie. Wróbel jest. Jak go zobaczymy, nawet się może człowiek ucieszy, taki tam wróbel, jak sobie tam skacze, myk, myk, ale czy to jest coś specjalnego? No nie jest. I mówi Pan Jezus Ojciec mój nawet o takie nic nieznaczące, o takie nic niewarte, o takie pomijalne w tym świecie wróble się troszczy. To jakżeż mógłby się nie zatroszczyć o was? I nawet gdyby ktoś sobie pomyślał, no ale ja właśnie jestem tak nic nieznaczący, nic niewart, jak ten wróbel, nie? Że jakby co to ja mam w ogóle w tym świecie znaczyć? Ludzie mnie nie zauważają, nikt mi zdjęć nie robi, nikt się mną nie zachwyca, jestem w ogóle sam się sobą nie zachwycam, jestem beznadziejny do niczego. A Jezus mówi, nawet gdyby tak było, no to przecież o wróble się mój Ojciec troszczy. Jesteście ważniejsi i więcej warci niż wszystkie wróble świata. Więc niech nikt nie mówi, ja jestem nic nieznaczącym wróblem, a nawet jeżeli ktoś sobie to powie, to nie szkodzi, bo to znaczy, że Ojciec i tak o ciebie się troszczy. Kochani, te nasze lęki, te nasze strachy, te nasze różne takie właśnie, nie wiem, stresy życiowe, one wynikają z tego, że nie mamy na tyle bliskiej relacji z Ojcem, żeby mógł nam to opowiadać. I to Pan Jezus próbuje opowiedzieć. Jakby patrzcie na mojego Ojca, wchodźcie z Nim w bliskość, bo jak wejdziecie z Nim w bliskość, to On wam pokaże, jak nieskończenie jesteście warci, jak bardzo Jemu na was zależy, jak bardzo chce wam pomóc. I wtedy cały ten strach jest absolutnie nie na miejscu. W takim sensie nie ma na Niego miejsca, bo w to miejsce wchodzi Boża miłość, Boża obecność, Boża troska. I o to, myślę, chodzi Panu Jezusowi. Aczkolwiek muszę wam przyznać, że bardzo dla mnie jest to ujmujące. Ty, wróbelku, ty, nie? W sensie ty taki mały, ty może nic nieznaczący, a dla mnie jesteś po prostu całym światem, dla mnie twoja wartość po prostu przekracza najbardziej wartościowe rzeczy świata. Nawet jeżeli świat za ciebie chce dać tylko po prostu tam pół grosza, dwa asy, nie? To ja za ciebie dam wszystko. Słuchajcie, On za nas życie oddał. On za te nic nieznaczące wróble oddał życie. Stwierdził, że jesteśmy tyle warci, że można za nas życie położyć. I zrobił to. No to jak się można bać? To jak można żyć w strachu, skoro On się troszczy o wróble? No to nie żyjmy w strachu i zaufajmy naszemu Ojcu. Taki zróbmy dzisiaj piątkowy dzień. Moi drodzy, to tyle niech wystarczy w ten przedostatni dzień naszych wstawakowych spotkań w tym tygodniu. Jeszcze jutro oczywiście sobota, więc zobaczymy się jeszcze raz we wstawakach. Bardzo was zapraszam i będę na was czekał jutro z samego rana. Ściskam, pozdrawiam, błogosławię i miejcie się, proszę, najlepiej na świecie. Z Bogiem, paaa...