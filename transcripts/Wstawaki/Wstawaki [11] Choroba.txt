 Dzień dobry, dzień dobry Moi drodzy, to jest piątek, wydaje mi się, że to jest chyba 17 sierpnia? To jest chyba 17 sierpnia. Więc, moi drodzy, bardzo serdecznie was zapraszam na kolejny odcinek Wstawaków. Lećmy! Moi drodzy, moi kochani, bardzo, ale to bardzo serdecznie was witam w tym piątkowym odcinku Wstawaków i bardzo się cieszę, że się spotykamy. Mamy piątek, tak jak wam już mówiłem tydzień temu, bardzo bym chciał, żebyśmy w piątki czytali sobie jakieś Słowo Boże i żeby zawsze był cytat biblijny. Dzisiaj w ogóle jest też bardzo fajne święte, bo dzisiaj wspominamy świętego Jacka, pierwszego polskiego dominikanina, ale jednak skoncentrujemy się na Słowie Bożym, bo też Jacek był nikim innym, jak głosicielem słowa, więc na pewno nie będzie miał nic przeciwko. Proszę, kochani, posłuchajcie, jakie dzisiaj będzie zdanie, bo dzisiaj będzie trochę tak klasycznie, jak w 6 rano, czyli zdanie z Pisma Świętego z cytatem i potem go lekko dla was wytłumaczę. Brzmi ono następująco. Jezus rzekł Nie potrzebują lekarza zdrowi, lecz ci, którzy się źle mają. Moi drodzy, zdanie, które oczywiście znacie doskonale i słyszeliście prawdopodobnie miliard razy w życiu i ono nie jest dla was żadnym zaskoczeniem, ale to w ogóle żaden problem, dlatego że każde zdanie z Biblii nie powinno być dla nas zaskoczeniem, a jednocześnie, bo powinniśmy je znać, a jednocześnie powinno nam ciągle i nieustannie otwierać nowe przestrzenie. Kochani, kocham to zdanie Pana Jezusa przez Jego, z jednej strony, oczywistość, a z drugiej strony taka oczywistość, która wcale się nie przekłada na nasze życie. Zauważcie, Pan Jezus mówi bardzo prosto. Przecież wiadomo, że zdrowy nie potrzebuje lekarza, że lekarza potrzebuje tylko chorym. No wielką mądrość Pan Jezus powiedział. Tylko zauważcie, że większość z nas nie funkcjonuje wcale według tego zdania. Nie chodzi mi oczywiście o zdrowie fizyczne, aczkolwiek tutaj wielu z nas też takich jest, nie? że jesteśmy chorzy, a wcale do lekarza nie chodzimy. Moi drodzy, do Pana Jezusa nie idzie się tylko i wyłącznie wtedy, kiedy jest się naprawionym, nawróconym, świętym, doskonałym i wszystko jest w porządku. A niestety, bardzo wielu z nas, bardzo, ale to bardzo wielu z nas, ciągle tak myśli, ciągle tak funkcjonuje, że dopóki jestem grzeszny, dopóki jestem niepoukładany, dopóki nie mam tego, czego potrzeba, jakby do świętości, do doskonałości, do... no nie wiem... do bycia z Chrystusem, to nie mogę z Nim być. Pan Jezus mówi zupełnie odwrotnie. No właśnie, skoro jesteś chory, skoro masz to wszystko takie jeszcze bolące, cierpiące, a może nawet umierające, no to potrzebujesz mnie, bo ja jestem lekarzem. I kochani, ten odcinek dzisiaj jest z bardzo prostym wezwaniem, bo myślę, że zawsze biblijne wezwania są bardzo proste, bo to jest najjaśniejsza, najprostsza, w takim dobrym znaczeniu, jakby wiadomość świata. Mianowicie, kochani, jeżeli jesteście chorzy, jeżeli coś wam nie gra w duszy, w życiu, w emocjach, w psychice, w sercu, w ciele, gdziekolwiek, idźcie do Pana Jezusa i przestańcie mówić ale ja nie mogę, ja się nie nadaję, ja jestem jeszcze niedoskonały i tak dalej. No kochani, no takie bzdury sobie będziemy do końca życia mówić. Właśnie jak jesteśmy chorzy, to potrzebujemy lekarza. Komunia Święta to nie jest nagroda dla tych, którzy są doskonali i święci. To jest pokarm chorych, to jest pokarm tych, którzy nie mają sił, to jest pokarm tych, którzy naprawdę chcą i to jest strasznie ważne, czyli chcą rzeczywiście pomocy, ale jakby sami nie dają sobie rady i dlatego potrzebują Pana Jezusa. I oczywiście my mówimy sobie no tak, ja nie daję rady, tylko że u nas to bardzo często oznacza i ja nie mam wcale ochoty nic z tym robić. Kochani, takiemu nawet najlepszy lekarz nie pomoże. To zapytajcie jakiegokolwiek doktora. Jeżeli w człowieku nie ma chęci życia, jeżeli w człowieku nie ma chęci, żeby był uzdrowiony, nie ma chęci walki z chorobą, to nawet najlepszy lekarz, najlepsza terapia niewiele mu pomogą. I tak samo jest z Panem Jezusem. Jeżeli ktoś oczywiście chce naprawdę wyjść z choroby, czyli chce wyjść z grzechu, chce wyjść z różnych trudności, to jasne, że Pan Jezus jest najlepszym lekarzem świata, ale jak nie znajdzie takiej chęci w człowieku, to niewiele może mu pomóc. Nie dlatego, że Pan Jezus nie chce, tylko to my nie chcemy. Tylko, kochani, żebyście nigdy nie stawali w takiej pozycji ja się nie nadaję, ja jestem do niczego, ja nie mogę do Niego pójść, ja jestem za słaby, za grzeszny, za głupi, para, para... tam te różne wszystkie głupoty. Nie! Moi drodzy, do Pana Jezusa! Wszyscy, którzy są chorzy, do Pana Jezusa! Idźcie do Niego, bo On chce nas wszystkich uzdrawiać i leczyć. No dobrze, moi drodzy, to tyle w tym odcinku. Widzimy się oczywiście jeszcze jutro, bo będzie też sobotni odcinek, taka zmiana jest w tej nowej serii, widzimy się też w soboty, a ja wam życzę najlepszego i dzisiejszego piątkowego dnia. Bardzo was ściskam, bardzo was błogosławię, bardzo was pozdrawiam i bardzo wam macham i do zobaczenia już jutro. Z Bogiem, paaa...