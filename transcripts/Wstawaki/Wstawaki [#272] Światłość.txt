 Dzień dobry, dzień dobry, moi drodzy, dzisiaj jest 19 lipca, to jest piątek, a to jest kolejny odcinek Wstawaków, na który ja was najserdeczniej na świecie zapraszam, więc zróbmy go! 🎵 Moi drodzy, moi kochani, bądźcie serdecznie przywitali w piątkowy poranek i bardzo was serdecznie pozdrawiam z okolic paryskich. Jestem w parku przy Louvre, zdaje się. Trochę tu ludzi, trochę dzieci, trochę biegają, trochę zamieszania, trochę wszyscy patrzą, znowu dziwnie siedzi chłop i gada se do kamery, ale lubimy to przecież niezmiernie. Więc zróbmy dzisiejszy dzień. Moi drodzy, dzisiaj mamy piątek, więc oczywiście będzie cytat z Biblii, no bo wiadomo, że w piątki musi być jakiś fantastyczny cytat ze Słowa Bożego, który nam zrobi dzień. Będzie dzisiaj zdanie bardzo znane, ale myślę, bardzo piękne i bardzo nam przez nim potrzebne. Pierwszy list św. Jana, pierwszy rozdział, piąty werset. Jest tam napisane, co następuje. Bóg jest światłością i nie ma w Nim żadnej ciemności. Moi drodzy, to jest zdanie, które robi straszną robotę we mnie. I to jest, myślę, zdanie, które zrobi straszną robotę, w sensie strasznie dobrą robotę, w każdym sercu, który wie, co to znaczy ciemność. Jeżeli kiedykolwiek doświadczyliście czegoś takiego, jak mrok panujący w sercu, jeżeli doświadczyliście czegoś takiego, jak mrok, który zagarnia myśli, zabiera nadzieję, który sprawia, że absolutnie nie widać przyszłości i nie wiadomo w ogóle, co zrobić, żeby cokolwiek się jeszcze, nie wiem, odkręciło w życiu, żeby było dobrze, to wiecie, jak niezwykle potrzebne jest coś, co wprowadzi światło w tą ciemność. I moi drodzy, to zdanie jest lekarstwo na każdy stan takiego serca. On jest taką światłością, w której nie ma ani milimetra, ani jednego milimetra jakiejkolwiek ciemności. To nie jest tak, że Pan Bóg jest różny, że może być świetlisty albo nie, że może dawać nadzieję albo nie, że może być jej dużo albo mało itd. Nie. Jest tylko jedna, jedyna opcja u Niego. On ma tylko i wyłącznie światłość w sobie. Nic innego poza światłością. I kochani, to jest zdanie, które strasznie warto sobie przypominać, kiedy wam w sercach albo w głowie zapadnie taka totalna ciemność. Może to jest właśnie ten moment w twojego życia, kiedy coś ci się dzieje, kiedy jest po prostu totalnie ciemno i potrzebujesz, żeby coś to rozświetliło. Weź to zdanie i to zdanie przeczytaj po prostu z całą mocą. On jest światłością, której nie ma nawet domieszki ciemności. Jest taki fragment w psalmie, też ja bardzo lubię ten psam, gdzie jest napisane, że dla Boga ciemność, w sensie noc, jest jak światło. Że On, kiedy wchodzi w coś, co jest ciemne, na przykład wchodzi w twoje serce, które jest totalnie czarne, totalnie ciemne, nie ma w nim żadnego światła, żadnej nadziei, żadnego dobra, to dla Niego ta ciemność robi się jasna. W sensie On jest tak potężnym światłem, że nawet noc sobie myśli -"Kurde, ja jestem dniem". Czujecie, co to jest za działanie? Noc, która wie, że jest nocą. Noc, która wie, że jest totalną ciemnością. Nagle, kiedy spotyka Pana Boga, to jest przekonana, że jest dniem. Czyli nawet nocy się myli to, kim ona jest. Na tym właśnie polega cała potęga, całe działanie Pana Boga, który jest światłością. Że On po prostu wmawia, tłumaczy nocy, że ta noc jest dniem i jest światłością. Kochani, jeżeli to jest w jakikolwiek sposób u was, może właśnie doświadczacie czegoś takiego w sercu, że macie poczucie totalnej ciemności, totalnego zagubienia, takiego totalnego poczucia -"Skończyło się światło i nadzieja". Weźcie to zdanie. Weźcie to zdanie i karmcie się, w sensie ładujcie sobie serce tym zdaniem, ile się tylko da. On jest światłością. Kochani, mam nadzieję, że rozumiecie, to nie chodzi o takie wmawianie sobie czegoś, bo kiedy ja mówię -"Ładujcie sobie to zdanie w serce", to nie chodzi o to, że człowiek ma sobie powtarzać na głupa po prostu -"Jest ciemno, co prawda, ale jest światło". Nie. Chodzi o to, żeby trwać z tym zdaniem. Trwaj z tym zdaniem w głowie -"Bóg jest światłością". Kochani, to jest Słowo Boże. Słowo Boże ma taką moc, że kiedy się w tym Słowie trwa, nie oczywiście magicznie, ale kiedy się w tym Słowie trwa, czyli trwa się w tym, który je wypowiedział, że jakby uzmysłów sobie, że jest przy tobie Pan Bóg, który mówi to zdanie, który mówi zdanie -"Jestem światłością", to wtedy to zdanie staje się ciałem w tobie. W sensie to zdanie wydarza się w tobie. Na tym to polega. Trwajcie w modlitwie z tym zdaniem, a ono wam będzie rozświetlało wszelkie ciemności. Dla mnie to zdanie w ogóle jest petarda. Bardzo często go używam, kiedy jest ciemno. Jeżeli u ciebie jest ciemno, użyj tego zdania. KONIEC! Moi drodzy, to by było na tyle, jeżeli chodzi o ten dzisiejszy piątkowy odcinek. Bardzo wam dziękuję za kolejne spotkanie. Mam nadzieję, że widzimy się oczywiście jutro. Jutro jest dosyć wyjątkowy dzień, bo jutro 20 lipca. Niektórzy pewnie wiedzą, o co chodzi. Więc zapraszam na jutrzejszy sobotni wstawak. Będzie, myślę, jakoś tam wyjątkowy, czyli taki jak zawsze. Ściskam, pozdrawiam, błogosławię z Bogiem i do zobaczenia, paaa... paaa...