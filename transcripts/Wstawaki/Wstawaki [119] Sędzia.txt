 Dzień dobry, dzień dobry, moi drodzy, to jest piątek, jest 18 stycznia, a ja was bardzo serdecznie witam w tym kolejnym odcinku Wstawaków w tym tygodniu. No to jedźmy! Moi drodzy, moi kochani, bądźcie serdecznie przywitani w piątkowym spotkaniu. Mam nadzieję, że dzisiaj ten piątek dzięki temu spotkaniu będzie dla was dobry. A powinien taki być, nie dlatego, że spotkanie jest ze mną, tylko dlatego, że spotkanie jest ze Słowem Bożym. A jak jest Boże Słowo, no to nie może nie być dobrze, bo zdanie, jak zawsze, będzie wyśmienite. Będzie, kochani, dzisiaj psalm, dokładnie psalm 9, werset 5, a zdanie brzmi mniej więcej tak. Nawet nie mniej więcej, tylko naprawdę brzmi tak. Boś ty przeprowadził mój sąd i wyrok, zasiadając na tronie sędzio sprawiedliwy. Moi drodzy, mam takie wrażenie, że mamy trochę czasem problem z takim obrazem Pana Boga Sędziego, nie? Mamy problem z takim obrazem Pana Boga, który wydaje wyroki, który zasądza kary, który jest takim, no właśnie, sędzią. Sędzią człowieka, który może mu zrobić dobrze, może mu zrobić źle, przed którym trzeba się dobrze pokazać, trzeba się wykazać, żeby cię nie skrzywdził, żeby ci... i takie inne bzdury. Moi drodzy, to zdanie oczywiście jest skierowane do Pana Boga w tym psalmie, jak mówi, że jak dobrze, że ty jesteś moim sędzią, który wydał na mnie wyrok. Kochani, co trzeba pamiętać, kiedy takie zdanie się czyta i co trzeba pamiętać zawsze, kiedy się myśli o Panu Bogu, który jest sędzią? Otóż sędzią naszym będzie Pan Jezus, sędzią naszym jest Pan Jezus. Mówi bardzo wyraźnie Pismo Święte, że sędzią człowieka jest Chrystus. To Jemu został przekazany sąd nad tym światem, nie nikomu innemu. Nie będzie nas sądził ani żaden trybunał, ani żadne inne rzeczy, jakieś tam rzeczywistości anielskie, czy jakieś, tylko Jezus będzie głównym sędzią i to On będzie wydawał wyroki. Kochani, teraz pomyślcie. Będzie nas sądził Ten, który za nas umarł. Pomyślcie, jaka to byłaby rzecz, że mamy na przykład sędziego, mamy taki sąd normalny, nie? i jest ktoś, nie wiem... komu zasądzono karę śmierci, tak? Zrobił coś tak strasznego, zamordował ileś tam ludzi, wyznaczono mu karę śmierci i teraz sędzia, który go sądzi, sam tę karę śmierci za niego poniósł. Czy w ogóle czujecie, co to jest za sąd? Kochani, to jest zupełnie inny sąd, niż sąd tego świata. To oczywiście nie znaczy hulaj dusza, można robić, co się chce, bo naszym sędzią jest Chrystus. Tylko to oznacza, będzie nas sądziła miłość, która umarła za nas. Będzie nasze życie rozpatrywała miłość, która oddała wszystko jakby po to, żeby nas ocalić. Więc jak On mógłby nie zrobić na sądzie wszystkiego, żeby nas ocalić, skoro już to wszystko zrobił? Kochani, nie to zdanie, po prostu pobudza do niezwykłej miłości, do takiego popatrzenia na Pana Jezusa Jezu, jaki Ty jesteś najlepszy na świecie, że po prostu Ty mnie tak kochasz, że Ty mi tak oddałeś za mnie życie i że Ty chcesz mi dać po prostu wszystko, co najlepsze. Ja chcę takiego sędziego. Ja chcę, żeby właśnie na moje słabości, moje grzechy, moje bezreceństwa, żeby taki sędzia na mnie patrzył, bo nie ma lepszego sędziego. Kochani, nie bójcie się sędziego. Tak jak wam to mówiłem, bo chyba wam to mówiłem w Adwencie, nie? w tych porannych naszych spotkaniach w Rorata, kiedy było imię Pana Jezusa sędzia. To jest jedna z najlepszych ról, jaka tylko może być do obsadzenia dla Pana Boga, dlatego że On nas kocha bezgranicznie. Kochani, nigdy się nie bójcie sędziego. Nigdy się nie bójcie Pana Boga, który jest sędzią. Sprawiedliwość Boża równa się Jego miłosierdzie. Zauważcie, już wam to mówiłem wiele razy, ale słowo sprawiedliwy oznacza zgodne z prawdą, zgodnym z prawem. Prawo to jest to, co jest prawdą. Tak powinno być. Jaka jest prawda o Bogu? Prawda o Bogu jest taka, że Bóg jest miłością miłosierną. Bóg jest sprawiedliwy wtedy, kiedy jest miłosierny. Nie ma żadnej sprzeczności w tych dwóch przymiotach Bożych. My często tak mówimy, że Bóg jest albo sprawiedliwy, albo miłosierny. Nie! Bóg jest wtedy właśnie sprawiedliwy, kiedy jest miłosierny. Wtedy jest zgodny z prawdą o sobie samym. Co tu więcej gadać? Będzie nas sądził Ten, który za nas umarł. Proszę, módlcie się z wielką miłością do Boga, który jest sędzią, dlatego, że to jest bardzo piękne Jego imię w związku z tym, co Pan Bóg dla nas zrobił. Nie ma się co bać tego sędziego, tylko trzeba go kochać i trzeba mu odpowiadać miłością na jego miłość. Moi drodzy, to tyle w tym dzisiejszym odcinku. Zostanę oczywiście jeszcze jeden w tym tygodniu, sobotni, jutrzejszy, na który was bardzo, bardzo, bardzo, bardzo serdecznie zapraszam. A jakże... Ściskam was, pozdrawiam, błogosławię i do zobaczenia już jutro. Z Bogiem, paaa...