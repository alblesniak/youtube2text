 Dzień dobry, dzień dobry, moi drodzy, dzisiaj 13 września i jest piątek, 13 w piątek, ale 13 przecież obchodzi katolików. Jakieś takie głupie zabobony. To jest po prostu najlepszy dzień w ogóle, jaki tylko może być, 13 w piątek. Więc zapraszam was bardzo serdecznie na piątkowy odcinek. Jedziemy z nim. Moi drodzy, moi kochani, witam was serdecznie. Oczywiście, jak zawsze, w piątek zapraszam na cytat ze Słowa. Będzie dzisiaj jedno z najpiękniejszych zdań, bardzo trudnych też zdań, takich, które dobrze znamy i trudno nam je zrealizować, ale myślę, że warto sobie ciągle o nim przypominać. Ono już pewnie się kiedyś pojawiło we wstawakach, ale myślę, że to jest tego typu Jezusowe Słowo, które ciągle musi jakby rezonować w naszych sercach. Proszę posłuchajcie, to jest Ewangelia Łukasza, 14, 27 werset. Pan Jezus mówi tak Kto nie nosi swego krzyża, a idzie za Mną, ten nie może być Moim uczniem. Moi drodzy, jest oczywiście taka tendencja, czasem wśród chrześcijan, nie tylko oczywiście wśród chrześcijan, w ogóle wśród ludzi, ale wśród chrześcijan ona się czasem objawia, którą można by nazwać cierpiętnictwem, czyli takim wyolbrzymianiem cierpienia jako czegoś, nie wiem... dobrego, pożądanego, czegoś, czego, nie wiem... chcemy, jako jedynej drogi w ogóle do szczęścia itd. To nieprawda. Cierpienie za swój cel ma jedno, w sensie ma go nie być. Bóg nie chce cierpienia. I Bóg chce zrobić wszystko i robi wszystko, żeby cierpienia było jak najmniej, żeby zniknęło. Ono jest skutkiem działania zła. I dopóki jeszcze żyjemy w świecie, gdzie to zło jakoś tam się trochę jeszcze panoszy, no to ono jest. Ale cierpienie nigdy nie jest celem. Jakiekolwiek mówienie, że chodzi o cierpienie, że to jest coś potrzebnego i ważnego, jest bez sensu. Oczywiście ono może stać się środkiem, może stać się jakąś drogą, ale nie możemy go szukać. Natomiast to, co mówi Pan Jezus, jest bardzo ważne, bo cierpienie się przydarzy, cierpienie się przydarza i nie ma takiej opcji, żeby była taka ścieżka życia, gdzie tego cierpienia nie będzie. Po prostu nie ma takiej opcji. I prawdziwy uczeń Pana Jezusa, który za Nim chce iść, tak jak On mówi, kto chce iść za Mną, musi wziąć to cierpienie. I nie po to, żeby się Nim rozkoszować, nie po to, żeby robić z Niego coś cudownego, tylko musi je wziąć jako coś, co trzeba ponieść z miłości. To trzeba ponieść razem z Panem Jezusem, razem często z ludźmi, którzy są czasem przyczyną tego cierpienia i my to nosimy z miłości do nich. I wtedy rzeczywiście można powiedzieć, że ono staje się potrzebne, że ono jest czymś, co wydobywa z nas prawdziwy nasz charakter, naszą miłość, nasze dobro, naszą świętość, naszą doskonałość, nasze zbawienie, które kiedyś przyjdzie. Tak, ale to się dzieje dlatego, że je po prostu podnosimy i idziemy razem z Nim, bo chodzi nam o bycie z Panem Jezusem. Nie da się, kochani, uniknąć cierpienia. Wiem, że bardzo wielu z was, każdy z was prawdopodobnie, cierpi w jakiś sposób. I wiem też, że dalibyście wszystko i chcecie zrobić wszystko, żeby tego cierpienia było jak najmniej i dobrze, bo tak należy. Trzeba go unikać i trzeba robić go jak najmniej, ale nie da się go czasem uniknąć. I wtedy chodzi o to, żeby przestać, no właśnie, zniechęcać się, jak było we wtorek, tylko żeby wziąć, żeby wziąć je na ramiona i pójść, oczywiście nieustannie się rozglądając, gdzie je można przezwyciężyć. W ten sposób się zwycięża cierpienie, że się je bierze, że nie pozwala się, żeby ono cię pokonało, tylko ty je pokonujesz, biorąc je na swoje ramiona. Kochani, ja wiem, że to się tak bardzo łatwo mówi, że kiedy mówię to jako słowa, no to to jest takie gadanie, które łatwo powiedzieć, a kiedy przychodzi to do czego? Kiedy ja mam wziąć moje własne cierpienia, cierpienia moich bliskich, tych, którzy do mnie przychodzą, to już nie jest takie proste. To wcale nie jest takie jasne, że mam wziąć i mam nieść i w ten sposób jestem z Panem Jezusem. Nieśmy nasze krzyże. Nie uciekajmy, nie unikajmy. Tak, przezwyciężajmy to cierpienie, ale tam, gdzie trzeba je nieść, to je po prostu weźmy. Moi kochani, to tyle w tym piątkowym odcinku. Został nam oczywiście jeszcze jeden, jutrzejszy sobotni, którym zakończymy ten tydzień. Więc ja się z wami na dzisiaj żegnam, a mam nadzieję, że widzimy się jutro rano. Ściskam was bardzo, bardzo was pozdrawiam i bardzo was błogosławię. Miejcie najlepszy piątek, nawet jeżeli to będzie trudny piątek, to niech on będzie najlepszym piątkiem, bo będzie z Panem Jezusem. Nawet jeżeli z krzyżem, to z Panem Jezusem. Z Bogiem, pozdrawiam, pa!