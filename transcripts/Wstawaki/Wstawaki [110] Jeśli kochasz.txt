 Dzień dobry, dzień dobry, moi drodzy, to jest wtorek, jest 8 stycznia, a to jest kolejny odcinek Wstawaków wtorkowy, na który was najcieplej i najserdeczniej, mimo aury otaczającej mnie dosyć zimnej, bo jak widzicie, para leci, to najcieplej was zapraszam na ten odcinek. Jedziemy! Moi drodzy, moi kochani, bądźcie serdeczni i przywitali we wtorkowym odcinku Wstawaków. Wracamy do naszej tradycji wtorkowej, czyli jak zawsze we wtorki cytujemy sobie świętych. Aczkolwiek dzisiaj nie będzie święty taki oficjalny, w sensie taki ze stempelkiem, ale ja jestem absolutnie przekonany, że on święty był i myślę, że większość z was też ma takie przekonanie, że on święty był, bo to, co po sobie zostawił, te słowa, które pisał, to jest absolutna świętość. Chodzi mi o księdza Jana Twardowskiego, dlatego że dzisiaj weźmiemy sobie zdanie właśnie z niego. Coś tam się drze strasznie, matko. Posłuchajcie proszę tego zdania. Brzmi ono następująco. Jeśli kochasz, czas zawsze znajdziesz. Moi drodzy, strasznie proste zdanie, strasznie krótkie, ale myślę, że bardzo piękne i takie typowo janowe. Ksiądz Jan Twardowski miał takie coś, że potrafił po prostu jednym zdaniem, trzema takimi zazwyczaj ciepłymi słowami albo bardzo celnymi słowami jakby opowiedzieć ogromną rzeczywistość. Co mówi kochany ksiądz Jan? Ksiądz Jan Twardowski mówi, że jeżeli kogoś kochasz, jeżeli chcesz okazywać miłość, to nigdy nie powiesz względem kogoś, kto potrzebuje twojego czasu, kto potrzebuje twojego zaangażowania, nie powiesz nie mam czasu. A jeżeli mówisz nie mam czasu, to znaczy, że za mało jeszcze kochasz. I kochani, tak naprawdę do tyle dzisiaj by wystarczyło, bo to jest, myślę, strasznie ważna prawda. Ja w swoim życiu nieustannie się na tym łapię. Ja bardzo często mówię ludziom nie mam czasu i oczywiście to jest bardzo często uzasadnione, że tak powiem konkretnymi wydarzeniami, tym, że dzień ma 24 godziny, a nie więcej, jestem w stanie tyle albo tyle. Ale łapię się na tym często, że ja po prostu szukam siebie, że ja po prostu szukam własnego, nie wiem... odpoczynku, szukam właściwej dawki miłości. Pamiętacie, był taki cytat, że właściwą miarą miłości jest miłość bez miary. Ja się łapię na tym, że często tak u mnie nie jest. U mnie to zawsze jest jakaś miara, jakaś dokądś, taka, że dam tyle, ile mogę, ile uważam, że powinienem i tak dalej. I kochani, oczywiście, że trzeba być mądrym. To oczywiście, że to nie chodzi o to, że jakby bez rozumu, zupełnie bez myślenia, bez rozsądku mamy się rozdawać. Jasne, że nie, ale jak mówi ksiądz Jan bardzo prosto jeżeli kochasz, to znajdziesz czas. Wcześniej czy później. Zawsze może być tak, że akurat w danym momencie to jest niemożliwe, ale zawsze to potem nadrobisz, bo kochasz, bo chcesz temu komuś okazać miłość. Kochani, dla mnie dawanie komuś czasu jest jednym z największych wyrazów miłości. Nawet nie to, że coś potrafię bardzo konkretnego, bardzo, nie wiem... potrzebnego dla kogoś zrobić. To oczywiście jest też potrzebne, to jasne. Ale bardzo często miłość polega tylko i wyłącznie na tym, że dajesz komuś swój czas, że on nawet będzie trochę jakby ponisł, będzie donikąd, będzie wręcz nawet może w takim poczuciu trochę zmarnowany, ale jakby ten czas, który mu poświęcasz, a mogłeś go poświęcić na tysiąc innych rzeczy, to to jest właśnie miłość. Kochani, pomyślcie, czy gdzieś nie ma kogoś, komu powinniście poświęcić czasu trochę? I właśnie, nie trochę, tylko z kim powinniście być. Może to jest trudne, może to jest bardzo wymagające. Tak jak mówię, oczywiście, że z rozsądkiem, oczywiście, że trzeba wiedzieć, ile można, żeby nas to nie zniszczyło itd. To jasne. Ja tego, Panie Boże, wszystkiego nie neguję. Ale, kochani, to nasze takie bardzo często nie mam czasu bierze się tylko i wyłącznie z egoizmu. I chciałbym, żebyśmy tylko na to popatrzyli. Nie na to, że zawsze, wszędzie, wszystkim trzeba tak samo odpowiedzieć. Oczywiście, że nie. Ale zadajcie sobie pytanie, gdzie są te momenty? Znajdźcie je, nazwijcie je i spróbujcie je z siebie wyrzucić, gdzie mówienie nie mam czasu bierze się tylko i wyłącznie z egoizmu. A z tym, absolutnie z tym, trzeba walczyć. Rozsądek tak, mądrość tak, właściwa miara tak, ale nie mam czasu, to jest bardzo często po prostu egoizm. Nie bądźmy egoistami i zróbmy może dzisiejszy dzień, wtorkowy, dniem marnowania i poświęcania swojego czasu dla tych, których kochamy, bądź których chcemy kochać, bądź tych, którzy nas proszą o miłość. To tyle w tym dzisiejszym odcinku. Nie był zbyt długi, więc nie załączyłem wam zbyt dużo czasu, ale nie polegało to na tym, że nie chciało mi się dać wam więcej czasu, bo was nie kocham i nie chcę z wami być, tylko tyle mi wyszło w tym odcinku. No więc to chyba, mam nadzieję, nie był wyraz braku miłości. Moi drodzy, ściskam was, pozdrawiam, błogosławię serdecznie i do zobaczenia w jutrzejszym, środowym odcinku Wstawaków. Z Bogiem, paaa...