 Dzień dobry, dzień dobry, moi drodzy, mamy dzisiaj wtorek, to jest 24. dzień listopada, a to jest kolejny wstawak oczywiście rozpoczynający kolejny dzień. Mam nadzieję, że będzie dobry, w sensie i dzień, i wstawak i dzięki temu zrobimy naprawdę coś fajnego dzisiaj. No to jedziemy! Moi drodzy, moi mili, witam was bardzo serdecznie w tym naszym dzisiejszym wtorkowym spotkaniu i zapraszam na dzisiejszą rozkminę świętą, bo będzie oczywiście dzisiaj cytat święty, w sensie ze świętych, a konkretnie ze świętego. I do takiego coś fajnego, bo lubię jego nazwisko, już kilkakrotnie się pojawił we wstawakach, czyli święty Jan Chryzostom zwany Złotoustym, czyli złote słowa płynęły z jego ust. Takie marzenie życia, nie? Żeby złote słowa płynęły z ust. Kochani, następujący cytat, bardzo oczywisty, ale jakoś, jak go zobaczyłem, to pomyślałem sobie takie oczywiste prawdy musimy sobie ciągle przypominać. Nigdy nie zapominaj o tym, że Bóg uczynił z ciebie swego przyjaciela. Kochani, wiem, że istnieje takie niebezpieczeństwo, że można Pana Boga sprowadzić do takiej plusowej zabawki, do kogoś, kto jest od tego, żeby załatwiać po prostu nasze różne potrzeby, do kolesia, który nam towarzyszy we wszystkim, do kogoś, kto nas kocha bez względu na wszystko i tak dalej, i tak dalej. Zdaję sobie sprawę z tych wszystkich niebezpieczeństw, ale sam Pan Jezus nas nauczył, że jesteśmy przyjaciółmi. Mówi już was nie nazywam sługami, ale nazwałem was przyjaciółmi. Kochani, On to zmienił. On te relacje... Bóg władca i król, chociaż On jest Bogiem, władcą i królem i my poddani i Jego słudzy, chociaż jesteśmy poddanymi i Jego sługami. On te relacje zmienił i niech mi się nikt nie waży odmieniać tego, co Pan Jezus już zmienił. Jeżeli On powiedział nie nazywam was już sługami, ale was nazywam przyjaciółmi. On to powiedział. Nie my żeśmy nam to narzucili. Niektóryś z apostołów poszedł do Niego i powiedział słuchaj, bo chcielibyśmy być z tobą na ty i już nie chcemy być twoimi sługami. Nie. On sam to powiedział. Chociaż wiedział, że jest ich Panem, sam mówił, chociaż ja jestem Panem i nauczycielem, to mówi nie, jesteśmy przyjaciółmi. Kochani, co to znaczy? Przyjaźń polega na tym, że z przyjacielem się jest, choćby nie wiem co i na przyjaciela się czeka, choćby nie wiem co. Zobaczcie, na czym polega przyjaźń Boga z nami. Polega na tym, że Bóg z nami jest, a nawet, kiedy sobie od Niego pójdziemy, to kiedy minie nawet, nie wiem... 40 lat i do Niego wrócimy, On nadal będzie naszym przyjacielem. Na tym polega przyjaźń. Przyjaźń, kochani, tak naprawdę jest najwyższą formą miłości. Ja wiem, że my, kiedy zawsze myślimy o miłości, to myślimy, że ta najwyższa to jest małżeństwo. Nie, kochani. Małżeństwo jest po prostu jedną z najcudowniejszych form przyjaźni. Tak. Kochani, przyjaźń jest największą formą miłości, czyli jaźń przyjaźni. Człowiek przy człowieku. Choćby nie wiem co. Choćby nie wiem, co się działo, choćby nie wiem, co się wydarzało, to jesteśmy ze sobą. Uwaga, kochani, czyli na tym polega małżeństwo. Małżeństwo to jest człowiek przy człowieku, człowiek przy człowieku, którzy są ze sobą, choćby nie wiem, co się działo. Na tym polega dobre, prawdziwe, święte, trwałe, takie, które ma być prawdziwe małżeństwo. Uwaga, to jest przyjaźń, kochani. Czy jesteśmy przyjaciółmi Boga? Co to znaczy? Czy Go nie opuszczamy? Czy jesteśmy zawsze dla Niego? Czy jesteśmy z Nim codziennie? Zadaj sobie takie proste pytanie. Czy wczoraj, jeżeli to oglądasz we wtorek rano, to czy wczoraj w poniedziałek byłeś przyjacielem Boga? Co to znaczy? Czy spędziłeś z Nim dzień? Czy rozmawialiście? Czy pytałeś Go, co u Niego? Czy mogłeś Mu w czymś pomóc? Czy to był dzień, który był z Twoim przyjacielem? Kochani, na tym polega przyjaźń. Jeżeli tak nie było, to zrób dzisiaj dzień pełen przyjaźni z Twoim przyjacielem, bo On naprawdę tę relację zmienił. Nie jesteśmy morszsługami, nie jesteśmy niewolnikami, nie jesteśmy stworzeniami, chociaż jesteśmy oczywiście tym wszystkim, tylko jesteśmy Jego przyjaciółmi. Moi drodzy, moi mili, bardzo wam dziękuję za kolejne spotkanie i zapraszam oczywiście na jutrzejsze. Zróbmy dzisiaj, kochani, naprawdę pełen przyjaźni dzień z Bogiem. Ja myślę, że On często po prostu tak strasznie tęskni, On tak bardzo czeka, aż ktoś wreszcie z Nim będzie, aż ktoś da Mu swój czas, da Mu swoje bycie ze sobą. Bądźmy przyjaciółmi Boga. Miejcie dzisiaj, proszę, najlepszy możliwy dzień i miejcie się najlepiej na świecie. Ściskam, pozdrawiam, błogosławię z Bogiem, paaa...