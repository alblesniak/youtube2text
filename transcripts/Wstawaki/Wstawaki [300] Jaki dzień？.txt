 Dzień dobry, dzień dobry Moi drodzy, dzisiaj środa, 21 sierpnia to jest kolejny wstawak tego tygodniowy, którym was zapraszam do rozpoczęcia tego dnia. Najserdeczniej, najcieplej zapraszam, żebyśmy coś dzisiaj sensownego zrobili. Jedziemy! Moi drodzy, moi kochani, witam was bardzo ciepło i zapraszam na dzisiejszą krótką dawkę motywacji, żeby ten dzień dobrze rozpocząć. Będzie dzisiaj taka mądrość, prosta, piękna, łagodna, może zwyczajna, może nie jakoś bardzo głęboka, ale myślę, że taka jest nam bardzo potrzebna. Mnie to zdanie dzisiejsze, które wam z momenciek przytoczę, bardzo jakoś tak nastraja dobrze. Będzie to dzisiaj cytat z Kubusia Puchatka, z przepięknej opowieści, gdzie jest naprawdę strasznie dużo mądrych zdań. Kubuś rozmawia z Krzysiem i to jest bardzo piękna rozmowa. Brzmi ona mniej więcej tak. Kubuś pyta Krzysia Krzysiu, jaki jest dziś dzień? Krzyś mu odpowiada Dzisiaj jest dzisiaj. A na to Kubuś mówi To jest mój ulubiony dzień. Moi drodzy, taki dialog można odbyć każdego dnia, dlatego że odpowiedź zawsze będzie taka sama. Jaki jest dzisiaj dzień? Dzisiaj jest dzisiaj. Nie dzisiaj jest poniedziałek, nie dzisiaj jest wtorek, nie dzisiaj jest środa, tak jak mówiłem na początku, tylko dzisiaj jest dzisiaj. Czyli to jest właśnie ten dzień. I Kubuś mówi strasznie mądrą rzecz. W takim razie to jest mój ulubiony dzień. Mówiąc krótko, Kubuś startuje z takiej pozycji, że jakikolwiek by to był dzień, czy to jest poniedziałek, którego może ktoś nie lubi, czy to jest piątek, który może ktoś bardziej lubi, bo się kończy tydzień, czy to jest może niedziela, którą ktoś bardzo lubi, bo jest wolne, czy jakikolwiek inny dzień, bez względu na to, czy jest bardzo pozytywnie, czy negatywnie, to jest mój ulubiony dzień, bo to jest jedyny dzień, jaki mam. Kochani, ja wiem, że to jest najoczywistsza oczywistość świata, że to jest wręcz banał, który wam miliardy razy już tutaj powtarzałem, ale dzisiaj jest dzisiaj. Jeżeli słuchasz tego odcinka dzisiaj, w środę, albo słuchasz go kiedykolwiek indziej, bo to działa w każdy dzień, jak będziesz go słuchać w czwartek, albo w piątek, albo w niedzielę, albo za 20 lat, jeżeli będą jeszcze YouTuby istniały, może trafisz na ten odcinek. To dzisiaj jest dzisiaj i to może być twój ulubiony dzień. Tylko od ciebie, no tak naprawdę od Pana Boga, ale Pan Bóg jest zawsze po twojej stronie i zawsze chce z tobą współpracować, więc tylko od ciebie zależy, czy ten dzisiejszy dzień będziesz mógł zaliczyć do ulubionych swoich dni. I że może się w nim wydarzyć coś niefajnego? Może. Że mogą być trudne rzeczy, które ci sprawią jakiś kłopot? Mogą. Że możesz wydarzyć nawet jakieś straszne nieszczęście? Może tak być. Ale jeżeli tylko będziesz chciał, jeżeli ten dzień z Panem Bogiem spróbujesz przeżyć i potraktujesz go jako dar, jako coś, co zostało ci dane dzisiaj do czegoś fantastycznego, to może się nawet z największych trudności, jakie mogą się dzisiaj zdarzyć, zrobić rzeczy niezwykłe, albo po prostu je przetrwasz. Bo dzisiaj to jest ulubiony dzień. Kochani, bardzo bym chciał się budzić codziennie rano z taką myślą, że dzisiaj to jest dzisiaj. Że to nie jest wczoraj, czyli to, co ciąży na mnie, jako jakieś obciążenie, jakiś worek, jakaś przeszłość, bagaż, trudność, to jest wczoraj, tego już nie ma. To, co jest jutro, to, co będzie jutro, tego też jeszcze nie ma, więc nie mogę żyć do jutra. Dzisiaj. Dzisiaj jest mój ulubiony dzień. Moi drodzy, zróbcie z tego dzisiejszego dnia, kiedykolwiek to oglądacie, naprawdę wasz ulubiony dzień. Pomyślcie, co zrobić, żeby ten dzień był dobry? W jaki sposób dzisiaj go przeżyć? Co zrobić? Co komu powiedzieć? Jak się zachować? Co podjąć? Czego nie podjąć? Z czym walczyć? Czego nie walczyć? Żeby to był naprawdę dobry dzień. Jaki dzisiaj jest dzień? Dzisiaj jest dzisiaj. I to jest mój ulubiony dzień. Moi kochani, dziękuję wam za to dzisiejsze spotkanie i zapraszam na jutrzejsze, które jutro będzie już dzisiejszym, w sensie ono też będzie naszym ulubionym dniem. Jeżeli tylko macie chęć, to zapraszam do oglądania. Moi drodzy, życzę wam najpiękniejszego, dzisiejszego, ulubionego dnia. Ściskam, pozdrawiam, błogosławię i do zobaczenia już niedługo. Z Bogiem, paaa...