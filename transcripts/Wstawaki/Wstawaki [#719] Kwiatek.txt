 Dzień dobry, dzień dobry Moi drodzy, mamy dzisiaj środę, to jest 24 dzień lutego, to jest kolejny dzień Wielkiego Posta, to są kolejne wstawaki wielkopostne, mistyczno-karmelitańskie. Czyli wszystkie potrzebne informacje chyba powiedziałem, bo która jest godzina, to nie wiem, bo nie wiem, kiedy to oglądacie. Zapraszam serdecznie na nowy odcinek, jedziemy! Moi drodzy, moi mili, bardzo was serdecznie witam i bardzo was zapraszam na kolejną mistyczną rozkminę życiową. Będzie dzisiaj cytat ze św. Teresy od Dzieciątka Jezus, czyli Małej Tereski. I to będzie po prostu kwintesencja tego, kim ona była. Jeżeli by szukać ludzi, którzy chyba najcudowniej, najpełniej, najlepiej, albo w sensie są jednymi z takimi ludźmi, którzy najlepiej pojęli Bożą miłość i Bożą czułość, to św. Teresa od Dzieciątka Jezus jest absolutnie po prostu na czele tego peletonu. Posłuchajcie, jakie ma zdanie. No, co za piękne zdanie. Tak jak słońce oświeca i cedry i mały kwiat, jakby ten żył na ziemi sam jeden, taki nasz Pan zajmuje się każdą duszą, jakby ta nie miała sobie podobnych. I jak w przyrodzie wszystko przyczynia się do tego, by stokrotka mogła kiedyś zakwitnąć, tak i wszystko przyczynia się do dobra każdego. Co to za serce miała ta kobieta? Zobaczcie, ona mówi, że są na świecie cedry, czyli jedne z największych, najpotężniejszych drzew, jakie tylko mogą być, nie? Po prostu budzące podziw i zachwyt i w ogóle takie poczucie o matko, ale to jest potężne. No i są malutkie kwiatki, nie? Stokrotka, która mogła by się odbywać, nie ma żadnego znaczenia. Co mówi św. Teresa? Pan Bóg swoim słońcem, czyli swoją łaską, swoją miłością, tak samo świeci na tego cedra, jak i na tego kwiatka. To nie jest tak, że oczywiście kocha tylko tego małego kwiatka, a cedrów nie lubi, nie. Pan Bóg kocha zarówno cedry, jak i kwiatki. To nie jest tak, że kocha bardziej kwiatki, albo bardziej cedry, że lubi większe, albo lubi mniejsze, lubi pełniejsze, albo mniej pełne, doskonalsze, albo niedoskonałe. Kocha każde swoje stworzenie. Mało tego, traktuje każde z nich tak, jakby było jedno jedyne na świecie. Tak, jakby tylko jemu miał świecić. Tak samo świeci cedrowi wielkiemu, tak, jakby tylko jemu świecił, ale temu malutkiemu kwiatuszkowi też tak świeci, jakby tylko jemu miał świecić. Mało tego, mówi Teresa, on jeszcze sprawia, że tak jak z kwiatkami jest, że dookoła kwiatka to, co jest, to sprawia, że on może kwitnąć, że cała przyroda jest tak zrobiona, żeby to się działo, żeby to funkcjonowało, to on mówi tak Pan Bóg robi, żeby wszystko dookoła służyło tobie. No nie da się już chyba bardziej pomyśleć o tym, jak Pan Bóg jest dobry, jak Pan Bóg robi wszystko, żeby nam pobłogosławić i żeby naszemu wzrostowi na każdy możliwy sposób pomóc, nie? Kochani, ta kobieta miała niesamowite serce. Ona nie była naiwna, ona nie była dziecięca. Ona po prostu miała oczy tak wyczulone na dobro, że ona się wszędzie dopatrywała, że Pan Bóg kocha, że Pan Bóg pomaga, że Pan Bóg jest po naszej stronie, że Pan Bóg da wszystko, że Pan Bóg wszystko uruchomi do tego, żeby nam pomóc, żebyśmy wzrastali itd. itd. Kochani, jakże nam potrzeba takiej wiary? Jak nam potrzeba takiego myślenia? Wiem, co powiecie ale może ona tak miała, a ja tak nie mam, bo u mnie w życiu wszystko jest przeciwko mnie, a nie wszystko za mną. A może jest tak, że twoje oczy są już tak po prostu do tego przyzwyczajone, bo się wydarzyły oczywiście różne rzeczy, nie mówię, że ich nie było, ale tak się już nauczyłeś, że w ogóle już nawet nie jesteś w stanie dostrzec tego dobra i już widzisz tylko i wyłącznie te negatywne rzeczy. Duch Tereski jest nam bardzo potrzebny. Duch Tereski, jej patrzenia na świat. Ona się czuła małym kwiatkiem, nie czuła się cedrem, ale wiedziała, że Bóg ustawił całą rzeczywistość, żeby z nią być i żeby jej pomagać. Niesamowite serce miała ta kobieta. Uczmy się od niej. ♪♪♪♪ Moi drodzy, moi kochani, bardzo wam dziękuję za kolejne spotkanie, link do Pogłębiarki oczywiście w opisie, a ja zwyczajowo, jak codziennie, bardzo was ściskam, bardzo was błogosławię i bardzo was zachęcam, żebyście otworzyli oczy, rozglądali się na wszystkie błogosławieństwa Boże, które są dookoła was. A są. Niech to będzie najlepszy możliwy dzień. Miejcie się, proszę, najlepiej na świecie. Z Bogiem, pa!