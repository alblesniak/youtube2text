 Dzień dobry, dzień dobry! Moi drodzy, mamy dzisiaj środę. To jest który? 28. dzień października. W mojej kalendarynce tak się przynajmniej pojawia. I to będzie kolejny wstawak pobudzający i rozpoczynający ten dzień. Kolejny, który, mam nadzieję, zrobimy dobrym dniem, więc witam was bardzo serdecznie o tym poranku albo o jakiejkolwiek innej porze dnia. I posłuchajcie, mam nadzieję, czegoś mądrego. Jedziemy z czołówką. Dajemy! Moi drodzy, moi mili, jak widzicie od trzech odcinków siedzę sobie tutaj, tak skitrałem się w takim rogu tutaj przy haszczach, w sensie jakichś takich bluszczach i innych takich. Bardzo tu jest sympatycznie. Jestem ciągle w Rzeszowie, w sensie kiedy to nagrywam, bo kiedy to oglądacie, to już dawno, dawno. Jestem pewnie na drugim końcu świata, ale nagrywam sobie ciągle to w Rzeszowie, bo jakoś dobrze mi się to nagrywa u braci, więc będę nagrywał tak sobie tu siedzę i mam nadzieję, że wam to nie przeszkadza, bo się spotykamy. Cytacik na dzisiaj, który, mam nadzieję, coś mądrego nam da. David Russell tak mówi Najtrudniejsza rzecz w życiu to nauczyć się, które mosty przekraczać, a które palić. Jakie to jest mądre zdanie... jakie to jest mądre zdanie... Co to znaczy, kochani? Są takie rzeczy w życiu, o które trzeba po prostu walczyć. Bo co to znaczy przekroczyć most? To znaczy, że jest jakaś rzecz po drugiej stronie, dosyć trudno dostępna, jest do niej tylko jakaś jedna wąska ścieżka, na szczęście jest most, czyli jest coś, co sprawia, że możemy tam się dostać i to są mosty, które trzeba przekroczyć. Czyli takie rzeczy w życiu, które trzeba naprawdę całą siłą, całą wytrwałością, całą mocą, jak to mówi bardzo pięknie Pismo Święte, z całego serca, z całej siły, z całej mocy, z całego waszego umysłu zdobywać wielkie i piękne rzeczy. Uwaga! Ale są też takie mosty, które trzeba po prostu palić. I to niekoniecznie oznacza tylko i wyłącznie złych rzeczy. W takim sensie, że jakby wiadomo, że trzeba palić mosty do grzechów, do grzechowych sytuacji, mosty do naszych złych pragnień. Ale też czasem chodzi o to, żeby spalić mosty do sytuacji, które nas więżą i nie rozwijają, może nie są jakoś jednoznacznie złe. Na przykład, kochani, są takie relacje, które trzeba po prostu zamknąć, dlatego że nam nie służą, dlatego że powodują, że nie wiem... tracimy tylko i wyłącznie siły, a nie musimy tego robić. Kochani, bo oczywiście są takie relacje, gdzie tracimy siłę, ale tam mamy być, nie? To są relacje z naszą żoną, z naszym mężem, z naszymi dziećmi, z naszymi bliskimi przyjaciółmi itd. Ale właśnie, na przykład czasem one muszą być na odległość albo czasem niektóre trzeba zamknąć, bo bycie z kimś jest zbyt toksyczne, zbyt trudne. Wielka jest mądrość, mówi Rasel, takiej umiejętności, które mosty trzeba przekraczać, czyli gdzie trzeba walczyć po prostu ponad wszystko, a gdzie trzeba spalić jakieś mosty. Powiecie no dobra, fajnie to brzmi, ale jak to rozróżniać? No i teraz powiem oczywiście suchara strasznego, bo Pan Jezus to wszystko wytłumaczył, tylko my byśmy woleli bardziej atrakcyjne te rozwiązania. On mówi prosto. Owoce... czyli jakie są owoce? Jakie są owoce zdobywania pewnej rzeczy, jakie są owoce przestania zdobywania tej rzeczy? Jakie są owoce trwania w tym, a jakie są owoce, kiedy bym to zamknął? Czasem owocem jest właśnie przede wszystkim to, że coś zamknę, dlatego że będę w stanie w ogóle żyć, będę w stanie normalnie funkcjonować, bo po prostu coś przekracza moje siły. I owocem jest to, że się od tego odetnę. Nie mówię, że raz na zawsze, bo czasem jest tak, że jakiś most trzeba spalić po to, żeby go za dwadzieścia razy zbudować, bo się okaże, że jesteśmy w innym miejscu, że jesteśmy i my, i druga strona się też zmieniła, więc możliwy jest nowy most, nie? Ale na ten moment może być tak, że trzeba go zamknąć. Więc kochani, to nie chodzi tylko i wyłącznie o takie definitywne rozwiązania, tak? że od czegoś się raz na zawsze odcinam. Od zła tak, ale są takie rzeczywistości tego świata, na które się trzeba odciąć na jakiś czas, dopóki na przykład, nie wiem, nie wydobrzeje, dopóki się nie wzmocnie, dopóki się czegoś nie nauczę. Kochani, pomyślcie. Czy są takie mosty, które powinniście zamknąć? Są takie mosty, które powinniście zburzyć i spalić? Nawet przez to będzie się okazywało, że długo się tam nie da odbudować, może się da odbudować dopiero za dwadzieścia lat, ale właśnie, może trzeba to zrobić. I też oczywiście pomyślcie, czy są takie mosty, które trzeba by zdobyć, do których trzeba by ruszyć, bo... no właśnie, bo tam jest coś trudnego może, trudno dostępnego, ale ważnego. Które mosty palić, które przekraczać? Ważne i mądre zdanie. Moi drodzy, moi mili, dziękuję wam bardzo serdecznie za kolejne spotkanie, za kolejne wstawaki, na dzisiaj tyle, spotkamy się pewnie jutro, jak, gdzie, w jakich okolicznościach, tego jeszcze nie wiem, pewnie będę to niedługo nagrywał, więc się jutro okaże, nie? Wy się pewnie jutro zorientujecie, jeżeli zajrzycie. Pamiętajcie, bączki, miejcie dzisiaj najlepszy możliwy dzień i miejcie się najlepiej na świecie. Bardzo was ściskam, bardzo was pozdrawiam, bardzo was błogosławię. Burzcie, palcie mosty i przekraczajcie mosty. Z Bogiem, paaa...