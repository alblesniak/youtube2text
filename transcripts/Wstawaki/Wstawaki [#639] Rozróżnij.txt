 Dzień dobry, dzień dobry! Moi drodzy, mamy dzisiaj poniedziałek, to jest 19 dzień października, właśnie się rozpoczyna nowy tydzień, nowe wstawaki w tym tygodniu, które, mam nadzieję, zrobią nam dzień i zrobią nam tydzień. Serdecznie was zapraszam na kolejne odcinki. Jedziemy! Moi drodzy, moi mili, witam was bardzo serdecznie na początku tego tygodnia i zapraszam do tego, żebyśmy zrobili dobry start, czyli dobrą trampolinę do całego tego tygodnia, żeby on rzeczywiście był dobrym czasem i żeby to były dobre dni. Kochani, jak od już dłuższego czasu, w poniedziałki zajmujemy się przysłowiami, które nam pomagają ustawiać tydzień. Proszę posłuchajcie, dzisiaj przysłowia afrykańskiego. Bardzo ładne, bardzo, myślę, mądre, bardzo chrześcijańskie, ale też takie bardzo praktyczne. Posłuchajcie... Jeżeli chcesz dojść szybko, idź sam. Jeśli chcesz dojść daleko, idź z kimś. Kochani, myślę, że bardzo warto to przysłowie potraktować nie na takiej zasadzie, że jedna część to jest jakieś złe postępowanie, a druga część to jest jakieś dobre postępowanie. Nie. To, kochani, pokazuje dwa różne cele, które można mieć w życiu na dany moment i dwie różne potrzeby. Co to znaczy? Kochani, nie ma się co oszukiwać, że często, kiedy potrzebujemy coś zrobić, coś konkretnego, coś trzeba załatwić, coś trzeba ogarnąć, mamy jakiś projekt itd., to kiedy zrobimy go sami, to rzeczywiście może być tak, że zrobimy go szybciej. Że kiedy musielibyśmy to robić z kimś, kiedy musielibyśmy komuś coś tłumaczyć, to zajmie to znacznie więcej czasu. I oczywiście czasem trzeba się na to zgodzić, ale czasem jest tak, że trzeba po prostu coś zrobić. Czasem jest tak, że trzeba po prostu czegoś dokonać i wtedy, że tak powiem, nie ma się co oglądać na to, że koniecznie to musi być z kimś, że nie wiem... ktoś brał się w tym udział albo jest jakieś wymaganie... nie. Są takie dzieła, które po prostu trzeba zrobić i wtedy, uważam, pierwsza część tego zdania jest po prostu pomocna. Jeżeli chcesz to zrobić szybko, zrób to sam. W sensie... jeżeli to potrafisz, jeżeli umiesz, a co innego, jeżeli nie umiesz. Natomiast, jeżeli chodzi o rzeczy całożyciowe, czyli nie, kochani, o doraźne robienie różnych rzeczy, nie jakieś inicjatywy, które trzeba po prostu zakończyć, ale jeżeli chodzi o plany całożyciowe, to, kochani, jeżeli naprawdę chcemy dojść do końca, i chcemy mieć siłę, i chcemy osiągnąć rzeczy wielkie, nie zrobimy tego sami. Dlatego, że tak, na chwilę jesteśmy w stanie i tam w drobnych rzeczach, w pojedynczych rzeczach coś ogarnąć w pojedynkę, ale wielkożyciowe plany, wytrwałość, nadzieja, cierpliwość, niepoddawanie się rozpaczy, umiejętność przechodzenia przez trudne rzeczy, miłość, kochani... tego się w pojedynkę zrobić samemu nie da. I tak, zabierze nam to możliwe dużo więcej czasu, że będziemy musieli niektóre rzeczy odłożyć, a może niektórych nigdy nie zrobimy właśnie dlatego, że jesteśmy z kimś. Kochani, zauważcie, że jak się jest w małżeństwie albo jak się jest w jakimś związku, to niektórych rzeczy się w życiu osiągnąć nie da, dlatego że trzeba z nich zrezygnować, bo jestem z kimś. Uwaga... nie szkodzi. Z takich wtedy trzeba zrezygnować, dlatego że próbujemy osiągnąć coś więcej, dlatego że wiemy, że sami, kiedy zostaniemy, to sobie nie poradzimy. Kochani, dla mnie to zdanie jest takim po prostu mądrym zaproszeniem do umiejętności rozróżniania. Jakby... czy są rzeczy, które po prostu trzeba zrobić i które są po prostu dziełem do wykonania, wtedy rzeczywiście niektóre mogą być takie, że robię je sam, że wykonuję je sam, bo jestem w tym dobry. Ja to widzę na przykład też u mnie w kaznodziejstwie. Są takie rzeczy, które absolutnie uwielbiam robić z moimi braćmi i pewne dzieła, które robimy wspólnie, aczkolwiek czasem mam takie wrażenie, że sam bym to zrobił dużo szybciej, dużo lepiej itd. Ale tylko dlatego, że właśnie chcę z tymi braćmi robić, że potrzebuję tego, że oni tego potrzebują, że też dzięki temu powstaje nowa jakość. To zgadzam się na to. Ale są takie dzieła, które po prostu muszę zrobić sam. I nawet jak czasem czuję taką presję, że ktoś by chciał, mówię nie, słuchaj, to jest takie dzieło, ja potrzebuję zrobić, potrzebuję go dokonać, tutaj akurat tak. I oczywiście, kochani, tak jak zawsze. Skrajność jest zawsze niedobra w każdą stronę. Jeżeli będziemy robić tylko sami, to zostaniemy sami. A jeżeli będziemy tylko zawsze robić to z innymi, to wtedy mogą być takie dzieła, które warto byłoby zrobić i moglibyśmy zrobić, a ich nie zrobimy, bo zawsze gdzieś tam coś nas opóźnia. Umiejętność mądrego rozróżniania, kochani. Mądrego rozróżniania, co jest do zrobienia, co jest do wytrwałości, co jest na już, a co może poczekać. No właśnie, pomyślcie. Bo może w tym tygodniu są takie rzeczy, za które trzeba się po prostu wziąć, nie czekać na innych, a bo on ciągle nie jest gotowy, żeby to zrobić. No to może ty masz to po prostu zrobić. A są takie, gdzie trzeba rzeczywiście odłożyć czasem swoją dumę, czasem swoją piechę po prostu i poczekać na kogoś, żeby zrobić to razem z kimś. Mądre rozróżnianie. Moi drodzy, moi mili, bardzo wam serdecznie dziękuję za to kolejne spotkanie. Poniedziałekowe, rozpoczynający tydzień. Bardzo się dzisiaj modlę i bardzo wam błogosławię, żeby to był dobry tydzień. Jak widzicie, ciągle nagrywam to w Rzeszowie, chociaż już od dawna tu nie jestem. Jestem chyba teraz w Opolu, o ile się nic nie pozmieniało, jeżeli te rekolekcje ciągle są aktualne. Taką mam nadzieję. A jeżeli nie, no to nie wiem, gdzie jestem. Ale nagrywam to w Rzeszowie, w bardzo ładnych okolicznościach przyrody. Tyle, kochani, na dzisiaj. Bardzo was ściskam, bardzo was pozdrawiam, bardzo was błogosławię i do zobaczenia już jutro. Z Bogiem, paaa... Mmm... takie było śpiewne dzisiaj. To miejcie dobry dzień.