 Dzień dobry, dzień dobry Moi drodzy, mamy dzisiaj poniedziałek, to jest 26 dzień października i tak się właśnie rozpoczyna kolejny tydzień wstawakowy, kolejny tydzień naszego życia, ostatni tydzień października. Października, października. Więc serdecznie zapraszam, zacznijmy go. Dobrze, jedziemy. Moi drodzy, moi mili, witam was bardzo serdecznie w kolejnym naszym spotkaniu porannym wstawakowym i mam nadzieję, że zrobimy dzięki niemu dobry dzień. Przypominam, że jak to już robimy od wielu tygodni, w poniedziałki sobie czytamy różne przysłowia z różnych rejonów świata i próbujemy z nich się czegoś uczyć. Dzisiaj, kochani, będzie przysłowie indiańskie, czyli dosyć stare, miejmy nadzieję, mądre i miejmy nadzieję, pomodne. A takie będzie. Słuchajcie, tak mówią starożytni Indianie nie handluj rybami, które są jeszcze w wodzie. Moi drodzy, to jest, myślę, znane powiedzenie, tak? Czyli nie próbuj ugrać interesu na czymś, czego jeszcze nie masz, czego się spodziewasz itd. Kochani, oczywiście mój komentarz nie będzie dotyczył biznesów, chociaż pewnie to też by się przydało bardzo wielu biznesmenom. Że tak powiem właściwe, mądre, realistyczne podejście do robienia planów biznesowych itd. Ale tu chodzi w ogóle, kochani, o życie. Dla mnie to zdanie oznacza takie bardzo proste wezwanie nie żyj nierealnymi rzeczami. Czyli nie żyj marzeniami, nie żyj jakimiś pragnieniami, nie żyj rzeczami, które jakby nie mają realnej możliwości się ziścić. Uwaga! To nie znaczy, że nie można mieć marzeń. To nie znaczy, że nie można mieć planów. To nie znaczy, że nie można mieć też w głowie czasem rzeczy, które wydają się na ten moment niemożliwe. Ale po pierwsze, chodzi o to, żeby nimi nie żyć. Co to znaczy? Czyli żeby zająć się tym, co możesz zrobić dzisiaj, żeby ewentualnie kiedyś do tych marzeń dojść. A nie nieustannie tylko żyć takim marzeniem i pragnieniem kiedyś będzie inaczej, kiedyś to mi się uda, kiedyś mi się odmieni, kiedyś będzie coś... Nie, kochani. Jeżeli twoje planowanie wielkich rzeczy w życiu, jeżeli twoje jakieś spodziewania życiowe czy marzenia ograniczają się właśnie do tego, że cały czas myślisz o tym, jak twoje życie mogłoby wyglądać inaczej i że jak ono by się mogło kiedyś zmienić i nawet masz jakiś taki plan, że nie wiem... za rok, za dwa kogoś poznam i wtedy będę w szczęśliwej rodzinie albo uda mi się zdobyć może za rok jakąś pracę i będę miał pieniądze i będę mógł coś tam robić. Kochani, takie marzenia, takie myślenie jest bez sensu. To, że mamy takie myśli, że chcemy żyć czymś tam do przodu, że czegoś się spodziewamy i mamy nadzieję, że się nasz los odmieni, jasna sprawa. Ale nie wolno tym żyć. Czyli nie wolno sprowadzać życia do tego, że tutaj się nic nie dzieje, tutaj nic nie robię, tutaj nie wykonuję żadnego kroku do zdobycia tych pragnień czy marzeń, a żyję tylko tym, co będzie w przyszłości. Nie, kochani. Trzeba zadać sobie bardzo konkretne pytanie. Czy są jakieś konkretne kroki? One na razie mogą być tylko bardzo małe, jakby nie sprawiające, że to się stanie w naszym życiu od razu, ale rzeczywiście, że są jakieś konkretne małe kroki, które, jeżeli ja je dzisiaj wykonam, to jutro będę trochę bliżej tego, co chcę zrobić. I, kochani, to jest dla mnie właśnie to, że jakby nie sprzedawaj ryb, które są jeszcze w wodzie, tak? Czyli możliwe, że masz marzenie, że już sprzedałeś 20 tys. ryb i że masz kupę kasy i możesz sobie wyjechać na wakacje albo możesz zrobić coś bardzo dobrego z tymi pieniędzmi. Wszystko fajnie, tylko pytanie... Co robisz, żeby to się stało? Kochani, bardzo wielu z nas jakby nie żyje realiami, tylko żyje albo rozczarowaniem, albo marzeniem o tym, żeby było lepiej, żeby było inaczej i żeby nam się los odmienił. I to, że takie pragnienia mamy, ja to rozumiem, nie? I może macie też jakieś takie myślenie -"Boże, może ten tydzień wreszcie będzie lepszy". Błagam, nie używajcie takiego zdania w ogóle w głowie, w sercu i w myśleniu -"Może ten tydzień będzie lepszy?" Nie. Pytanie jest takie Co dzisiaj, w poniedziałek, zrobisz, żeby ten tydzień był lepszy? I wiem, że powiecie -"No ale przecież w chrześcijaństwie też zawsze spodziewamy się, że Pan Bóg wkroczy". OK, to zostawmy Mu Jego wkraczanie i jeżeli będzie chciał wkroczyć w tym tygodniu i zrobić ci rewolucję i będzie rzeczywiście super tydzień, bo Pan Bóg to w ogóle zrobi bez żadnego twojego wysiłku, w porządku. Wtedy to przyjmij z radością i podziękuj. Ale dopóki to się nie wydarzy, to możemy tak dzisiaj zrobić to, co masz zrobić. I możemy tak dzisiaj wykonać pierwszy krok, który sprawi, że jednak Pan Bóg nie będzie musiał interweniować. Nie będzie musiał wkraczać, bo może Pan Bóg wie, że ty po prostu jesteś w stanie to zrobić i że, tak powiem, czeka, żeby za ciebie nie robić roboty. Nie? Kochani, pierwsze konkretne kroki. Anie żyjcie marzeniami, planami, przyszłością i tym, czego jeszcze nie ma, a może kiedyś będzie, a może nie będzie. A może ma coś innego zdobyć, coś innego robić. To chyba tyle. Tak powiedziałem, żeby wam tutaj popsuć humora, tak naprawdę, żeby zachęcić was do konkretnego, realnego życia dniem dzisiejszym. Moi drodzy, moi mili, bardzo wam dziękuję za kolejne wstawakowe spotkanie. W ten sposób rozpoczęliśmy ostatni tydzień października. Już niedługo listopad, ciemno, buro, szaro będzie. W sumie to już pewnie jest. Och... no trzeba żyć. Ale nie wolno żyć marzeniami o słońcu, chyba, że się wierzy, że gdzieś się wyjedzie. A niektórzy gdzieś pewnie wyjadą niedługo do tego, co będzie ciepłe. Tak to mówię. Tylko tak, żeby wam wrzucić taką szpilę i żebyście pomyśleli uuu... temu to dobrze. No cóż... ściskam was, bardzo was pozdrawiam, bardzo się cieszę z tego spotkania i bardzo was błogosławię. Miejcie, proszę, dzisiaj najlepszy możliwy dzień, pełen aktywności i robienia tego, co się tylko da, żeby zdobywać te niezwykłe plany i marzenia. Z Bogiem, paaa...