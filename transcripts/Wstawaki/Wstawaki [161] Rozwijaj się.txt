 Dzień dobry, dzień dobry, moi drodzy, to jest 8 marca, szczególny dzień, to jest piątek, to jest kolejny odcinek Wielkopostny Wstawaków, a ja was oczywiście bardzo serdecznie na ten odcinek zapraszam. Moi drodzy, moi kochani, bardzo was serdecznie witam w tym odcinku. Po pierwsze, wybaczcie, że nie będzie o tym odcinka, drogie panie, chciałbym wam tylko złożyć bardzo szybko najserdeczniejsze i najlepsze życzenia dzisiaj z okazji Dnia Kobiet. Bądźcie tak piękne jak Miriam i dorastajcie do tego, żebyście były córkami Boga, bo tak zostałyście stworzone, drogie panie. Więc bardzo serdecznie, drogie córki Boga, wam tego życzę. Wracamy do odcinka. Kochani, dzisiaj piątek i normalnie we wstawakach byłby cytat z Biblii, ale pozwólcie, chciałbym przez ten Wielki Post po prostu pójść tym takim kluczem Ojca Joachima. Więc będę dzisiaj również czytawał Ojca Joachima. Kolejne zdanie, które ma nas duchowo poprowadzić przez ten dzień. Proszę posłuchajcie, jak ono brzmi. Dobre będzie takie na piątek. Myślę, że ono piątkowi dobrze odpowiada. Ojciec Joachim tak pisze Ludzie nie rozwiną się, jeśli się będzie mówić do nich tylko łatwe i proste rzeczy. Kochani, to zdanie oczywiście można bardzo źle wykorzystać i niestety czasem ludzie je źle wykorzystują. W takim sensie, że mówią trudne i jakby takie niezbyt przyjemne, czasem prawdziwe rzeczy, ale bez miłości. Mówią po to, żeby komuś dowalić. Mówią po to, żeby oczywiście niby kogoś nawrócić, ale tak naprawdę to chcą mu dopiec. Oczywiście, że nie o to mi chodzi. Ale, kochani, piątek jest dniem, kiedy w sposób szczególny wspominamy mękę Pana Jezusa. Niekomfortową sytuację, w której się znalazł. Oczywiście, powiedzenie niekomfortową to jest absolutnie żenada w wypadku tego, co się wydarzyło. I, kochani, chciałbym, żebyście dzisiaj sobie powiedzieli jakieś zdanie, takie zdanie, na które nie macie ochoty. Nie komuś nawet, nie komuś innemu, tylko, kochani, nie rozwiniecie się, tak mówi Ojciec Joachim, jeżeli sobie nie postawicie pewnych trudnych zadań, jeżeli nie postawicie sobie też rzeczy, które może są prawdą o was, ale taką niekomfortową, z którą się wcale nie chcecie mierzyć. Pomyślcie dzisiaj o jakiejś takiej prawdzie waszego życia, gdzie wiecie, że uciekacie przed tym. To jest zazwyczaj jakiś grzech, to jest jakaś sytuacja, w której jesteście, jakieś oszustwo, w którym żyjecie, jakaś nieprawda, jakieś po prostu totalne takie samooszukiwanie się, jakieś usprawiedliwianie się. Postawcie się dzisiaj przed prawdą tego. Ja wiem, że to was zaboli, że powiecie no... ale... ale ja nie wiem, co mam z tym zrobić, nie umiem, nie chcę sobie od tego uciec, nie chcę się z tym mierzyć, z tym jest mi dobrze, nawet jeżeli jest mi z tym źle, to jest mi z tym dobrze. To jest w ogóle takie zdanie, które chyba często powtarzamy, nie? Jest mi z tym źle, ale jest mi z tym dobrze, bo byłoby mi jeszcze gorzej, gdybym musiał się z tego ruszyć. Nie rozwiniesz się, nie pójdziesz do przodu, nie ruszysz z kopyta do przodu, no jeżeli nie postawisz się przed trudną prawdą. Po prostu. Kochani, Pan Bóg naprawdę chce, żebyśmy doszli do czegoś niezwykłego, żebyśmy się rozwinęli w sposób doskonały, fantastyczny, cudowny, żebyśmy się stali Jego dziećmi. Tak jak wam mówiłem na początku, drogie Panie, żebyście stały się córkami Boga, żebyście Panowie stali się synami Boga. Nie rozwiniemy się, nie staniemy się nimi, no jeżeli się nie postawimy przed trudnymi rzeczami. Proszę, znajdź dzisiaj trzy minuty, usiądź za chwileczkę po tym odcinku i pomyśl o jakimś jednym wyzwaniu, przed którym uciekasz, przed jakimś jednym grzechem, gdzie się oszukujesz, że go nie masz, przed taką sytuacją, w której mówisz, że nie musisz tego zmieniać, albo nie chcesz, albo nie możesz, a wiesz, że potrzeba się wreszcie za to zabrać. Tylko w ten sposób rozwiniesz się i staniesz się tym, kim masz być. A to jest jeden z celów Wielkiego Postu, żeby to się nam stało. Więc proszę was, nie bójmy się tego. Tylko ruszmy w to. Moi kochani, to tyle w tym naszym dzisiejszym piątkowym spotkaniu. Zawraszam oczywiście jutro na jeszcze jedne wstawaki w tym tygodniu, czyli te sobotnie. Mam też nadzieję, że tam sobie oglądacie może te wieczorne spotkania. Mam nadzieję, że takie moje te zadania, które wam daję, na coś wam się tam przydadzą. I może to komuś z was pomoże po prostu przeżyć Wielki Post. Gdyby tak było, będę się strasznie, strasznie cieszył. Kochani, tyle na dzisiaj. Bardzo was ściskam, bardzo was pozdrawiam, błogosławię i widzimy się jutro rano. Z Bogiem, paaa...