 Dzień dobry, dzień dobry, moi drodzy, to jest środa, jest 15 sierpnia, jest przeogromne święto dzisiaj, czyli to jest po prostu fantastycznie dobry powód, żeby dobrze rozpocząć ten dzień. Więc wstawaki się zaczynają, a my lecimy! Moi drodzy, moi kochani, bardzo, ale to bardzo serdecznie was witam w ten poranek środowy, w ten poranek wniebowzięty, bo dzisiaj jest, kochani, wielkie, cudowne święto Wniebowzięcia Najświętszej Marii Panny. I oczywiście, no nie może być inaczej, jak właśnie to musi być tematem naszego dzisiejszego gadanka. W sensie mojego gadanka, waszego słuchanka, no bo jak miałoby być inaczej. Kochani, jedną z rzeczy, która mnie najbardziej fascynuje we Wniebowzięciu, taka prawda, którą kiedyś odkryłem dzięki świętemu Grzegorzowi Znyszy. To jest prawda polegająca na tym, dlaczego Najświętsza Maria Panna została wniebowzięta. Ja tu, kochani, nie wchodzę w ogóle w żadne szczegóły w takim sensie na czym to polegało, czy to bardziej się nazywało zaśnięcie, że ona tak cichutko umarła i od razu, po prostu bez pójścia do grobu, Pan Bóg ją zabrał do siebie, czy też po prostu, że tak powiem, żyjąc jeszcze, odeszła do nieba. Technikalia, jeśli tak można powiedzieć, wniebowzięcia Najświętszej Marii Panny raz, że są chyba trochę nieistotne, dwa, że chyba nie jesteśmy w stanie ich, dopóki tu żyjemy, odkryć. Ale ważniejsze znacznie jest to, dlaczego tak się stało. Święty Grzegorz Znysy bardzo pięknie kiedyś napisał, że Bóg wziął ją do siebie, dlatego że nie mógł się doczekać. W takim sensie, kiedy zobaczył, jak ta kobieta żyła, kiedy zobaczył wszystko, co ona przyjmowała z Jego ręki, kiedy zobaczył, jak bardzo ona Go kochała, jak bardzo była w Niej zgoda na każdą Jego propozycję, jak za Nim szła, jak Go kochała, jak za Nim tęskniła, jak tylko o Nim myślała, tylko Jego zrobiła absolutnym centrum swojego życia, to, mówi Grzegorz, nie był w stanie się po prostu powstrzymać. I powiedział do aniołów DAJCIE MI JĄ TO NATYCHMIAST. I kochani, ja wiem, że to jest tylko taka teologiczna poezja, tak można by to nazwać. Że skąd tam by święty Grzegorz miał, że tak powiem, pojęcie, co to się w Panu Bogu działo? Kochani, nie. To są pewne nasze takie teologiczne pomysły, to jasne. Ale za tym pomysłem stoi coś bardzo, ale to bardzo pięknego. Stoi za Nim coś takiego, że można tak żyć, można w taki sposób być z Bogiem, można takie podejmować decyzje, tak Boga słuchać, tak za Nim tęsknić, że to po prostu wystrzeliwuje człowieka do nieba. I kochani, ja zawsze, kiedy sobie myślę o wniebowzięciu, kiedy sobie myślę też o innych, którzy zostali wniebowzięci, mówimy o tym już strasznie dużo konferencji, o Mojżeszach, Eliaszach, Chenochach i tak dalej, ja jestem też przekonany, że święty Józef jest wniebowzięty, o Panu Jezusie, który wstąpił do nieba i tak dalej, i też o ludziach następnych, którzy żyli już po Panu Jezusie. Ja wierzę głęboko w to, że wielu ludzi zostało wniebowziętych. To, kochani, to jest dla mnie właśnie ta prawda, że można tak żyć, można tak fantastycznie żyć, że to jakby Panu Bogu sprawia taką radość, że Pan Bóg się już nie może doczekać. I kochani, nie wnikam zupełnie, czy to jest teologicznie poprawne, czy nie, bo nie o to mi chodzi, nie chodzi mi tu o ustanawianie żadnej nowej, teologicznej prawdy, nie chodzi mi o coś innego. Chodzi mi o to, żyjmy tak. Żyjmy po prostu w całkowitym posłuszeństwie Panu Bogu, tak jak Ona. Żyjmy w rozkochaniu się w Panu Bogu, tak jak Ona. Żyjmy w takiej tęsknocie za Bogiem, tak jak Ona. Żyjmy każdym Jego Słowem, które On wypowiada i nieustannie to Słowo w naszych sercach rozważajmy, tak jak Ona. Kochajmy Go, naśladujmy Go, chodźmy za Nim, nie opuszczajmy Go ani w chwilach, kiedy jest wszystko dobrze i cudownie, i szczęśliwie, i wtedy, kiedy jest niecudownie, nieszczęśliwie i beznadziejnie. Mówiąc krótko, bądźmy, bądźmy, bądźmy z Nim nieustannie. I kochani, dla mnie to święto jest zaproszeniem właśnie do tego, do tego, że człowiek może żyć naprawdę tak, jak go Pan Bóg wymyślił, że człowiek może dać radę na tym świecie, oczywiście, że z pomocą łaski, to jest jasne, bez łaski nic nie zrobimy, Ona była pełna łaski, dlatego mogła to zrobić, ale człowiek może, będąc w tym świecie, żyjąc tutaj, no tak żyć, że to Panu Bogu po prostu robi banana na twarzy. Kochani, jakbyśmy taki dzień dzisiaj zrobili, taki właśnie, kiedy każdą decyzję, którą podejmiesz, każde słowo, które wypowiesz, każdą myśl, która przejdzie przez twoją głowę, wszystko, co będziesz robić, żebyś sobie myślał, myślała czy ja Panu Bogu sprawiam dzisiaj po prostu bezbrzeżną radość, czy ja dzisiaj z Panem Bogiem jestem tak, że Pan Bóg się po prostu nie może nacieszyć, że mnie ma. On oczywiście zawsze tak ma, bo On się zawsze nie może nacieszyć, że nas ma, ale jakbyśmy taki dzień, znaczy dzień, oczywiście tydzień, miesiąc, życie, wszystko jakbyśmy takie zrobili. Ale kochani, to jest, o tym jest dla mnie to święto. Dlatego dzisiaj ta jedna, prosta prawda. Żyj tak, żebyś został w niebo wzięty. Żyj tak, żeby cię Pan Bóg musiał zabrać do nieba. Jeżeli tak, kochani, dzisiaj zrobimy, to to będzie mega najlepszy, najcudowniejszy, najbardziej po prostu niezwykły dzień świata. No dobrze, to świętujcie, moi drodzy, po prostu ile tylko wlezie, bo dzisiaj świętować jest co? Ja was serdecznie pozdrawiam... przepraszam... serdecznie was pozdrawiam i ściskam. Bardzo wam błogosławię. No i modlę się za siebie i za was, żebyśmy tak żyli. Żebyśmy żyli tak jak ona, żebyśmy się upodobniali, tak jak ona się upodobniła do Pana Józefa, tak my razem z nią do Niego. Niesamowite. Ściskam, pozdrawiam, błogosławię, z Bogiem, paaa...