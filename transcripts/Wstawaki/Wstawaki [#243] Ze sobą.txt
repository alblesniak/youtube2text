 Dzień dobry, dzień dobry, moi drodzy, to jest sobota, jest 15 czerwca, a to jest ostatni wstawak tego tygodniowy, na który bardzo serdecznie was zapraszam. Zróbmy go! Moi drodzy, witam was najserdeczniej w sobotę i zapraszam na nasze kolejne spotkanie. Dzisiaj taka będzie rzecz filmowo-mądro-pesymistyczna, ale, mam nadzieję, bardzo nam przydatna. Jakiś czas temu, to oczywiście nagrywam, wiecie, że wszystko dużo wcześniej, więc to już było ładne, miesiące temu, oglądałem taki serial na HBO, który się nazywa Ślepnąc od świateł. Niektórzy pewnie kojarzycie. To są na podstawie takiej książki pana Żulczyka, żulczyka, przepraszam, nie pamiętam w tej chwili jego nazwiska, Świetna rzecz. Muszę wam bardzo serdecznie ten serial polecić. Oczywiście on jest dosyć brutalno taki mocny, bo opowiada o Warszawie, o takiej narkotycznej Warszawie, o świecie przestępczym, o dilerach narkotyków i tak dalej. Ale naprawdę jeden z lepszych seriali, jakie widziałem, myślę. W ogóle naprawdę dobra rzecz. Poza paroma rzeczami główny bohater trochę sztywny jest, trochę słabo gra, ale poza tym to w ogóle świetna rzecz. Główny bohater, Kuba, taki diler narkotyków, trochę taki dziwny, ma taką przyjaciółkę, z którą rozmawia i chcą wyjechać, w sensie on ją namawia, żeby pojechała z nim do Buenos Aires, do Argentyny. I między nimi się dokonuje taki bardzo ciekawy dialog, gdzie pada absolutnie fantastyczne zdanie. On mówi Słuchaj, chodź pojedźmy razem, wyobraź sobie plażę, będziemy leżeć, odpoczywać, pić kolorowe drinki, będzie nam w ogóle super, wreszcie odpoczniemy i tak dalej. A wtedy ona mówi Ale po co tam pojedziemy? Tam będziemy tak samo smutni i żałośni jak tutaj, bo, jak ona mówi, zawsze bierzesz siebie ze sobą. Genialne zdanie. Po prostu genialne zdanie. Kochani, my bardzo często myślimy, już wam to mówiłem oczywiście wielokrotnie, nie? że jeżeli zmienimy okoliczności, że jeżeli coś się zmieni na zewnątrz, że jeżeli będziemy właśnie na plaży, wśród ptaków, pod palmami i będzie nam ciepło i będziemy nie musieli pracować, tylko będziemy leżeć i odpoczywać, to się wszystko zmieni i będziemy szczęśliwi. Nie. Jeżeli weźmiesz siebie ze sobą, czyli nic nie zmienisz w swoim sercu, w swoim myśleniu, w swoim, nie wiem... braku nadziei, w rozpaczy, w byciu daleko od Pana Boga, to zawsze weźmiesz siebie ze sobą i będzie ci wszędzie tak samo źle. I kochani, nie chodzi o to, że różne okoliczności zewnętrzne nie mogą nam pomóc. Pewnie z czasem mogą pomóc. Pewnie gdybyśmy żyli nie w szarości, nie w śniegu, nie w zimnie, tamta Warszawa w tym filmie jest właśnie tak pokazana, strasznie jest ponura, tylko gdybyśmy żyli właśnie w słońcu i w cieple, to byłoby może łatwiej niektóre rzeczy zmienić. Ale uwaga... to i tak oznacza, że musiałbyś siebie zostawić, siebie porzucić. Ja lubię to zdanie, bo ono dobrze brzmi w takim ewangelicznym sensie, że bierzesz siebie ze sobą, czyli tego starego swojego człowieka, tego po prostu umierającego, martwego, beznadziejnego, często pozbawionego w ogóle dobra człowieka, ciągle jakby ożywiasz tego trupa, a musisz go zostawić. Musiałbyś wyjechać i zostawić go. Tylko uwaga... do zostawienia go nie trzeba wyjeżdżać. Czasem to oczywiście w czymś pomaga, ale nie oszukujmy się, to nie ta okoliczność sprawia, że się zmienimy. Ona może być narzędziem, może być okolicznością sprzyjającą, może być czymś, co trochę coś ułatwi, ale jeżeli weźmiesz siebie ze sobą, to będzie tak samo. Bardzo mnie to zdanie dotknęło. Zawsze bierzesz siebie ze sobą. Ja mam takich wiele miejsc, i byłem, słuchajcie, naprawdę w niezwykłych miejscach świata, w egzotycznych miejscach, przepięknych, myślałem... Boże... ale to będzie w ogóle podróż, jak super, że ja mam tam rekolekcje, coś zobaczę i w ogóle poznam taki świat. I często oczywiście tak jest. Ale często, kiedy zabieram siebie ze sobą, z moimi problemami, z moimi grzechami, z moją beznadzieją, to nawet te miejsca nic nie zmieniają. Więc kochani, to nie okoliczności, nie to, co zewnętrzne, tylko twoje serce i to, czy je ze sobą weźmiesz, sprawia, że się będziesz zmieniać albo nie. A zmiana polega na tym, że w siebie samego, tego beznadziejnego, starego zaczniesz w końcu porzucać. Moi drodzy, to tyle we wstawakach w tym tygodniu. W przyszłym tygodniu pewnie będziemy spotykać się znowu w innych okolicznościach przyrody. Zmienimy miejsce. I to pewnie właśnie będzie trochę tropikalnie, zielono, bo tam mam nagrane inne odcinki, więc zapraszam was na trochę lepsze okoliczności, niż tylko fotel ze ścianą. Ale potem znowu pewnie wrócimy też do Łodzi, żeby była jakaś różnorodność. Bo to nie chodzi o miejsce. Chodzi o twoje serce i o to, co się w nim dzieje. Ściskam, pozdrawiam, błogosławię i do zobaczenia w następnych odcinkach. Z Bogiem, miejcie się proszę dobrze, paaa...