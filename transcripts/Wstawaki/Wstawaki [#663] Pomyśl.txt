 Dzień dobry, dzień dobry, moi drodzy, mamy dzisiaj poniedziałek, to jest szesnasty dzień listopada, rozpoczynamy nowy tydzień, rozpoczynamy drugą połówkę listopada i to będzie, mam nadzieję, fenomenalny, fantastyczny, świetny dzień. Bardzo was zapraszam na nowe wstawaki. Jedziemy! Moi drodzy, moi kochani, bądźcie serdecznie przywitani w tym tygodniu wstawakowym. Bardzo was serdecznie pozdrawiam z Łodzi, w sensie oczywiście nagrywane to jest wcześniej, tak jak zawsze, ale pozdrawiam was z Łodzi, z pracowni mojego brata Tomka Biłki, który mi tu pozwolił sobie ponagrywać u niego, a tu jest w ogóle bardzo ładnie i tak artystycznie i może dzięki temu będzie wyższy poziom wstawakowy, chociaż pewnie nie będzie, bo to ja. No ale cóż... Zapraszam was, kochani, jak zawsze w poniedziałki w ostatnich tygodniach na cytat, na cytat, który będzie przysłowiem, bo sobie cytujemy przysłowia z różnych krańców świata. Będzie dzisiaj przysłowie duńskie. Muszę przyznać, że go nie słyszałem, takiego przysłowia, ale bardzo mądra jest ta myśl w ogóle i taka fajna. Posłuchajcie, tak mówią podobno Duńczycy. Pomyśl, zanim zrobisz, a robiąc wciąż myśl. Kochani, bardzo inteligentne, bardzo mądre zdanie. Tą pierwszą część, to myślę, że większość z nas jakoś kojarzy, w takim sensie, to jest taka rada, która się pojawia bardzo często, tak? Zanim coś zrobisz, zanim podejmiesz decyzję, zanim się rzucisz jakieś rzeczy, szczególnie takie, które miałaby twoje życie zmieniać, to naprawdę je przemyśl. I kochani, mimo że to niby wszyscy wiemy, no to pomyślcie właśnie, pomyślcie, ile robimy rzeczy nie przemyślawszy ich, nie? Ile podejmujemy wyborów, może niekoniecznie takich najważniejszych życiowo, ale takich codziennych, które naprawdę dużo zmieniają, bo robią z naszego życia albo coś fajnego i dobrego, albo nas wprowadzają do jakiegoś nieszczęścia, które robimy po prostu, bo nam się czegoś chce, bo chcemy zrealizować jakieś pragnienie, mamy jakąś potrzebę, przepraszam za teraz słowo, ale mamy chcicę na coś i po prostu musimy to koniecznie zrobić, tak? Nie. To, przy sobie, jest bardzo mądre. Naprawdę, zanim coś zrobisz, to pomyśl. Tu nie chodzi, kochani, o odwlekanie w nieskończoność decyzji, bo to jest oczywiście przeciwieństwo tego, tak? że nie możemy nic zrobić, żadnej decyzji podjąć, tylko ciągle przemyśliwujemy, sprawdzamy, czy to dobrze, czy to źle. Nie. Chodzi o to, żeby nie robić rzeczy bezmyślnie, żeby nie robić rzeczy po prostu bez jakiegoś konkretnego celu, bez jasności, czy mam to robić, dlaczego mam to robić, jak mam to robić i tak dalej, i tak dalej. Ale... co jest bardzo, kochani, mądre w tym przysłowiu? Robiąc myśl dalej. Tutaj myślę, że już niewielu z nas o czymś takim pomyślało, żeby myśleć dalej. Nie mówię, że nikt oczywiście, że nie zawsze, ale rzeczywiście czasem jest tak, że jak podejmiemy jakąś decyzję, nawet w momencie podejmowania tej decyzji i wydawało nam się tak, to jest jedyna słuszna droga, to jest jedyna słuszna ścieżka, to potem w związku z tym, że żeśmy tą decyzję już podjęli albo po prostu jest podjęta, no i nie mamy wyboru, to trochę niektórzy przestajemy razem myśleć. Znaczy, kochani, czasem możemy myśleć, myśleć i podjąć jakąś decyzję i się okaże, że źle tę decyzję podjęliśmy. Z różnych powodów. Bo mieliśmy za mało danych, bo dopiero w trakcie robienia czegoś okazało się to i tamto, albo się oszukiwaliśmy i sobie po prostu wmówiliśmy coś i tak dalej. Dlatego sztuką człowieka mądrego jest nie tylko myślenie przed podjęciem różnych rzeczy i decyzji, ale również po ich podjęciu. Czyli kiedy już coś robisz, jesteś w pracy i tak dalej, i tak dalej, masz jakieś zainteresowania, jakieś projekty przeprowadzasz, zadaj sobie pytanie na pewno to powinienem robić? Dalej to muszę ciągnąć? I uwaga, nie w takim kluczu, że tylko wtedy, kiedy jesteś zniechęcony, no czasem myślimy Boże, może bym z tego zrezygnował. Nie. Tylko może robisz coś, może ci jest z tym super, może się wydaje w ogóle, że jest fajnie, ale czy mamy taką odwagę, żeby pomyśleć na pewno to powinienem robić ciągle? Czy tego chce Pan Bóg? Czy to jest dobre dla mnie? Czy to jest dobre dla moich bliskich? Pomyśl przed, ale pomyśl też w trakcie. Bo może to w trakcie ci pokaże trzeba z czegoś zrezygnować i tego więcej nie robić. Może w tym tygodniu są takie rzeczy, no właśnie, które trzeba przemyśleć przed, ale może już coś robicie i trzeba je przemyśleć w trakcie. Moi drodzy, moi mili, tak to by było w poniedziałkowym naszym spotkaniu, wstawakowym, za które wam bardzo dziękuję. Bardzo się cieszę, że kolejny tydzień się spotykamy i robimy kolejne poranki rozbudzające. To jest w ogóle takie miłe, że tylu z was codziennie rano słucha tych paru minut tam właśnie do kawy, do makijażu, do czegokolwiek innego, czy w autobusie. No to tak fajnie, że mogę wam tak towarzyszyć. Naprawdę, duży, duży szacun, w sensie dla was, że tak to robicie. Bardzo ściskam, bardzo pozdrawiam, bardzo błogosławię i pamiętajcie, macie dzisiaj zrobić najlepszy możliwy dzień i miejcie się dzisiaj najlepiej na świecie. Wielu z was to potem powtarza, nie? Jak do mnie na przykład piszecie, że też ojcu życzę, żeby się ojciec miał najlepiej na świecie. Kochani, niech to się stanie takim naszym langustowym tekstem, naprawdę, jeżeli ma się już coś stać, to niech to będzie jedno z takich zdań, bo ono jest dobre, ono jest piękne. Miej się najlepiej na świecie i niech to będzie naprawdę dobry dzień. Niech tak będzie, kochani. Ściskam błogosławień. Paaa...