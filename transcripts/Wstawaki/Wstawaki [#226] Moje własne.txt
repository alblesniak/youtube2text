 Dzień dobry, dzień dobry, moi drodzy, to jest poniedziałek, jest 27 maja, a to jest kolejny odcinek Wstawaków i kolejny, nowy tydzień, który rozpoczynamy. Bardzo, ale to bardzo serdecznie was na niego zapraszam. Moi drodzy, moi mili, witajcie bardzo serdecznie w kolejny dzień wstawakowy, w kolejny poniedziałek. Rozpoczynamy nowy tydzień i mam nadzieję, że zrobimy coś sensownego. Zaczynamy dzisiaj od pewnego cytatu, od bardzo mądrego człowieka i cytat, który w ogóle bardzo lubię i to jest cytat, który też, jakoś myślę, opowiada część mojego życia, a mam nadzieję, wam też w czymś pomoże. Będzie dzisiaj zdanie Pana Ryszarda Kapuścińskiego i zdanie brzmi następująco Żeby napisać jedno własne zdanie, trzeba przeczytać tysiące cudzych. Moi drodzy, Ryszard Kapuściński, nie wiem, czy go czytaliście, czy nie, bardzo polecam, jeżeli ktoś nie czytał, to bardzo polecam. Fantastyczny reportażysta, fantastyczny podróżnik, człowiek też o niezwykłej takiej zdolności do czytania rzeczywistości, którą opisywał. Myślę, że od niego m.in. się uczyłem tego, jak patrzeć na świat. Uczę się ciągle, bo czytam różne jego teksty. On mówi, był wybitnym pisarzem, że żeby się czegokolwiek nauczyć swojego, żeby przedstawić coś własnego, to najpierw trzeba przeczytać tysiące, setki tysięcy cudzych słów. To jest takie zdanie, które w dzisiejszym świecie, myślę, nie jest zbyt popularne i nie jest takie łatwe do przyjęcia. My mamy taką manię, zauważcie, że wszystko musi być oryginalne, że wszystko musi być moje, wszystko musi być własne i że nie tak, że od kogoś coś tam podpatrzyłem i to jeszcze od tysiąca osób podpatrzyłem no i dzięki temu potem stworzyłem swoje własne. Otóż, moi drodzy, jestem przekonany, że to jest najczystsza prawda. Swoje własne buduje się też na doświadczeniu innych. To nie znaczy na powtarzaniu, to nie znaczy na papugowaniu, na po prostu, nie wiem, podrabianiu kogoś innego, ale każdy, na przykład, nie wiem, dobry pisarz, jak czytam różne książki o tym, jak ludzie pisali, jakby jak kształtowali swój warsztat pisarski, zawsze piszą, że jedną z najważniejszych rzeczy, żeby się nauczyć dobrze pisać, to trzeba strasznie dużo czytać. Czyli trzeba zobaczyć, jak inni piszą. I oczywiście, że jest takie niebezpieczeństwo, że człowiek będzie po prostu kopiował, stanie się po prostu kimś, kto robi plagiaty i chce być taki, jak ktoś inny. Nie o to chodzi. Chodzi o to, żeby się od innych uczyć. I, moi drodzy, ta zasada, ona jest bardzo ważna w życiu w ogóle. Nie chodzi tylko o pisanie, oczywiście, żeby napisać własne zdanie, trzeba przeczytać tysiąc innych, tylko chodzi w ogóle o życie. Żeby przeżyć własne życie dobrze, trzeba też się nauczyć od setek, od tysięcy, od dziesiątków innych ludzi tego, jak oni swoje życie przeżywali, jak sobie radzili z różnymi rzeczami itd. Tutaj dla mnie oczywiście taka pierwsza rzecz, jakby najważniejsza zawsze, jakby ten, kogo trzeba podpatrywać, to jest Pan Jezus, ale też wszyscy ci, którzy za Panem Jezusem poszli. Czyli mimo wszystko, czy inspirujesz się ludźmi świętymi, czy inspirujesz się przede wszystkim, wiadomo, Panem Jezusem, czy inspirujesz się ścieżkami ludzi, którzy widzisz, że dobrze żyją, że żyją niesamowicie i próbujesz się od nich uczyć. Myślę, że strasznie warto. My nie lubimy tego czasem z różnych powodów. Czasem nie lubimy tego dlatego, że kiedy się porównujemy do kogoś, to mówimy ten ktoś jest super, a ja tak nie potrafię albo właśnie mamy taką chęć, muszę być oryginalny, nie będę od nikogo się uczył, to musi być moje. Jakikolwiek powód sobie wymyślisz, wszystkie są chyba nie za dobre. Warto się uczyć od innych tego, jak żyć. Warto się uczyć i patrzeć na cudze życie, nie po to, żeby się porównywać, nie po to, żeby zazdrościć, tylko żeby się nauczyć swojego, żeby też na ich ścieżkach jakby nauczyć się jakiegoś dobrego doświadczenia. Moi drodzy, pomyślcie dzisiaj, w ten poniedziałek, czy może by warto poszukać jakiejś inspiracji? Może macie takie wrażenie, że życie trochę jałowe, życie trochę takie nie wiadomo dokąd i może jakby receptą na to, nie mówię, że jedyną, ale jedną pewnie z wielu, jest to, żeby poszukać jakiejś inspiracji u kogoś. Wiem, że na przykład część z was inspiruje się tym, co wam tu gadam i w ogóle strasznie się z tego cieszę, ale szukajcie jak najwięcej inspiracji, szukajcie jak najwięcej miejsc i momentów i ludzi i zdań i jakby przykładów i doświadczeń, które mogą was pchnąć w nowe rzeczy albo was utwierdzić w tym, co robicie itd. Nie bójcie się korzystać z dorobku ludzkości, tak bym to nazwał. Nie chodzi o to, żebyśmy byli odkrywcami wszystkiego, chodzi o to, żebyśmy na odkryciach też innych nauczyli się swoich własnych rzeczy i też coś odkrywali dla siebie, swojego własnego, ale posługując się doświadczeniem innych. Jak dla mnie w ogóle straszna mądrość, ogromna mądrość jest w tym zdaniu, więc bardzo was zapraszam. Trochę o tym dzisiaj, w poniedziałek. Pomyślcie. Moi drodzy, to byłoby na tyle w tym dzisiejszym odcinku. Bardzo wam dziękuję za kolejne spotkanie i zapraszam oczywiście jutro na kolejne wstawaki wtorkowe. Będzie pewnie jakiś święty, no bo co? Miałoby nie być. Bardzo was pozdrawiam, bardzo was błogosławię i proszę, miejcie się najlepiej na świecie. Z Bogiem, paaa...