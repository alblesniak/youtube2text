 Dzień dobry, dzień dobry, moi drodzy, dzisiaj jest piątek, jest 30 sierpnia, to jest przedostatni odcinek z Tawaku w tym tygodniu, a ja was oczywiście bardzo serdecznie nam jego zapraszam. Jedziemy z nim! Moi drodzy, moi kochani, tak jak wam wczoraj już zapowiadałem, widzimy się dzisiaj już z Kanady, w sensie jestem tu już od tygodnia, ale dzisiaj pierwsze odcinki nagrane już w Kanadzie. Jestem w British Columbia w Victoria, czyli na drugim końcu świata, w bardzo urokliwym miejscu, aczkolwiek są trochę odgłosy przeszkadzające, mam nadzieję, że nie będą wam za bardzo przeszkadzały, bo tłuką się w jakichś domach, które budują obok. Kochani, dzisiaj piątek, więc oczywiście cytat z Pisma Świętego, cytat z Biblii, proszę posłuchajcie jakie dzisiaj zdanie z Księgi Syracha i będzie to następujące coś. Brzmi tak Bądź Mu wierny, a On zajmie się tobą. Prostuj swe drogi i Jemu zaufaj. Kochani, w takich bardzo krótkich, mądrościowych zdaniach ze Starego Testamentu jest po prostu poukrywana skarbnica mądrości, skarbnica tego, jak dobrze przejść przez życie. Zobaczcie, ten krótki fragment, to jedno, dwa zdania, pokazują jakby dwie rzeczy, dwie strony, dwie rzeczy, które ty robisz i które sprawiają, że Pan Bóg w pewien cudowny sposób odpowiada. Po pierwsze, bądź Mu wierny, jak mówi Syrach, czyli bądź kimś, kto będzie nieustannie z Panem Bogiem, kto będzie blisko Niego, kto będzie wiernie z Nim przebywał i wtedy On zajmie się tobą. Kochani, nie chodzi tutaj o żaden handel wymienny. To nie jest tak, że Pan Bóg mówi ja się tobą nie będę zajmował, dopóki ty nie okażesz swojej wierności względem mnie. Nie. Tu chodzi o to, że Pan Bóg szanuje naszą wolność. Pan Bóg wie, że kiedy z Nim jesteśmy, czyli kiedy jesteśmy Mu wierni, kiedy trwamy przy Nim, to On ma wtedy możliwość się nami zająć. Że kiedy nas przy Nim nie ma, to po prostu jakby nie może tego robić tak, jakby chciał, bo musi uszanować te różne ograniczenia, które my Mu stawiamy. Bądź Mu wierny, czyli bądź z Nim, a On natychmiast zajmie się tym wszystkim, czym trzeba się w tobie zająć. Prostuj swe drogi i Jemu zaufaj. Co to znaczy prostuj swe drogi? Czyli spróbuj zobaczyć, gdzie twoje drogi są nie w porządku, gdzie są krzywe. To nie znaczy, że masz się doprowadzić do nie wiadomo jakich doskonałości. Nie. Spróbuj naprawić to, co wykrzywia twoje życie. Próbuj prostować swoje drogi. Jeżeli je wyprostujesz, jeżeli próbujesz je prostować, to wtedy Mu możesz totalnie zaufać, że On resztę pociągnie tak, jak trzeba. Zobaczcie, to jest takie proste wskazanie, że Pan Bóg nie oczekuje, że zrobimy wszystko. Pan Bóg nie oczekuje, że się doprowadzimy do jakichś niebosiężnych wymiarów doskonałości i że osiągniemy sami świętość. Nie. Prostuj to, co ci się wykrzywia. Jeżeli widzisz, że coś ci się skrzywiło w życiu, próbuj to wyprostować i wtedy możesz Mu spokojnie zaufać, że On to pociągnie, On to rozwinie, On z tego zrobi coś niezwykłego. Moi drodzy, takie dzisiaj Słowo. Bądź przy Nim i wtedy miej pewność, że On się będzie mógł tobą zajmować. I w tym byciu przy Nim próbuj nieustannie prostować to, co masz krzywe, a On to doprowadzi do czegoś niezwykłego. Mnie to Słowo bardzo i pociesza, i prowadzi, i pokazuje mi też jakby, że wystarczy Panu Bogu się podstawić pod ręce, a On się resztą zajmie. Tylko my się często pod te ręce Jego nie podstawiamy. Więc spróbujmy to dzisiaj i oczywiście jak zawsze mówię dzisiaj, to znaczy, że mówię na zawsze, spróbujmy pod te ręce. Muszę dać. ♪♪♪ Moi drodzy, moi kochani, dziękuję wam za kolejne spotkanie, bardzo was serdecznie pozdrawiam i wam życzę najlepszego możliwego piątku. Widzimy się oczywiście jeszcze jutro w tym tygodniu we wstawakach kolejnych kanadyjskich, tak będzie przez najbliższe tygodnie, więc będą dosyć ładne prawdopodobnie okolice i okoliczności. Będę wam tu jeszcze różne rzeczy pokazywał, ale to pewnie we vlogach będą, gdzieś je znajdziecie, jeżeli tylko będziecie chcieli zobaczyć. A... no i oczywiście ruszyły w ogóle już, to już niektórzy zauważyliście, różne tam Insta Live'y, czyli są różne nagrania na żywo, takie, że można mi jakoś trochę bardziej towarzyszyć, jeżeli ktoś ma taką potrzebę i chęć i to jest mu do czegoś przydatne. To tyle. Zapraszam was. Ściskam, pozdrawiam, błogosławię i do zobaczenia już jutro. Z Bogiem, paaa...