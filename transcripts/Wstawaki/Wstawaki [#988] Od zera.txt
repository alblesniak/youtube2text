 Dzień dobry, dzień dobry Moi drodzy, mamy dzisiaj poniedziałek, to jest 10 stycznia, to jest początek nowego tygodnia, a to są oczywiście wstawaki, które ten tydzień rozpoczynają, na które się bardzo cieszę, bo się widzimy. No to jedziemy! Moi drodzy, moi mili, moi kochani, moi ulubieni, witam was bardzo serdecznie i bardzo się cieszę na nasze spotkanie i w ogóle jest super, że jest kolejny tydzień, są kolejne wstawaki, będzie kolejna Mądrość Murów, a będzie dzisiaj taka Mądrość Murów, która mi się podoba. Kochani, posłuchajcie, nie mam niestety dzisiaj dla was zdjęcia, bo tylko znalazłem ten cytat, ale niestety bez zdjęcia, gdzie to było, ale no chyba możemy uwierzyć, że to rzeczywiście było napisane na murze. A nawet jak nie było, to w ogóle fajne zdanie. Posłuchajcie Mądrości Murów. Bóg też zaczynał od zera. Moi drodzy, bardzo lubię to zdanie. W takim sensie wiem, że ono może mieć sobie pewne pokłady pychy i pewne pokłady takiego niezdrowego myślenia o sobie, czyli no właśnie nie martw się, bo też będziesz jak Bóg i nawet jeżeli zaczynasz od zera, to no właśnie, no to się do Niego porównuj. Kochani, nie. Nie chcemy oczywiście w taki sposób na to zdanie patrzeć. Chcemy spojrzeć inaczej. Jeżeli ci się zdarzyło w życiu, że coś ci się totalnie skasowało, tak? Czyli może coś długo robiłeś, może coś budowałeś, jakąś pasję, jakąś pracę, jakiś związek, nie daj Boże, jakąś ścieżkę życia i to się wszystko zrujnowało, to się wszystko rozsypało, skończyło i może teraz stoisz w takim miejscu, gdzie no masz po prostu nic i możesz w ogóle... masz już swoje lata i myślisz sobie co? I mam w tym wieku, w tym momencie od początku? Nie bój się. Bóg też zaczynał od zera. Co to znaczy, kochani? To znaczy, że się da. To znaczy, że można. Nie dlatego, że my możemy, nie dlatego, że jesteśmy tacy super, tylko że jeżeli zrobimy to z Panem Bogiem, to nawet od zera On potrafi. Kochani, ja bardzo lubię Pana Boga, który stwarza z niczego. To jest, kochani, wielkie coś. Oczywiście robienie rzeczy z czegoś, w takim sensie, że mamy różne tam elementy i z tego tworzymy coś nowego i to powstaje jako coś niezwykłego, jak patrzę na przykład na twórczość różnych ludzi, tak? którzy oni potrafią różne rzeczy poskładać i to potem działa jako coś zupełnie nowego, mimo że bym nigdy nie pomyślał, że z tych rzeczy można coś zrobić. Na przykład, kochani, jak patrzę, nie wiem, na przykład na samochód. To, że ktoś wymyślił, żeby poskładać tak te części, żeby te części wymyślić, żeby wymyślić, że to działa, dla mnie są niepojęte rzeczy, ale też takie genialne, w sensie genialnej ludzkiej mądrości. I to budzi po dziś. Ale stworzyć coś z niczego, kochani, to jest dopiero coś. Tego to już, uwaga, nikt z nas ludzi nie potrafi, moi drodzy. Ja wam tu nie mówię, słuchajcie, nie martwcie się, możemy, nawet jeżeli nam się wszystko skasowało do zera, to damy radę to odnowić i stworzymy to od zera. No nie. W takim sensie, że stwarzanie z niczego to jest cecha boska. I, kochani, tylko ktoś, kto jest z Bogiem, ktoś, kto jest blisko Pana Boga może sobie pozwolić na taką odwagę, na taką brawurę, żeby tworzyć od zera. Uwaga, ale jeżeli jesteśmy z Panem Bogiem, to nawet od całkowitego zera da się, kochani, zrobić coś nowego. Dlatego, jeżeli jesteś w tej sytuacji, albo może, jeżeli kiedyś będziesz, to zapisz sobie ten film na przyszłość i myślisz sobie Boże, no nie dam rady od początku, od zera, znowu, kolejny raz... Nie, nie, to jest za trudne. Z Panem Bogiem jest to możliwe. On też zaczynał od zera. Moi drodzy, moi mili, moi kochani, bardzo wam dziękuję za to poniedziałkowe spotkanie i bardzo się cieszę, że... no właśnie... że je zrobiliśmy. Moi kochani, to jest kolejny tydzień stycznia, to jest kolejny poniedziałek, to jest kolejny dzień naszego życia. Nie wiem, dlaczego to mówię, po prostu chciałem jakoś tak zaznaczyć, że to jest poniedziałek. Nie wiem po co. Po prostu cieszę się, że jesteśmy. Ściskam was, pozdrawiam, błogosławię i miejcie się, proszę, najlepiej na świecie. Z Bogiem, pa, pa...