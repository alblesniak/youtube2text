 Dzień dobry, dzień dobry! Moi drodzy, mamy dzisiaj 27 dzień października, to jest kolejny dzień naszego życia. Alem teraz odkrył prawdę. Uwaga, to jest właśnie kolejny dzień naszego życia, moi drodzy, nie wiem, czy wiedzieliście, a się właśnie dowiedzieliście. Gdyby ktoś nie wiedział, że to jest kolejny dzień jego życia, bo może ci się, nie wiem, coś przedłużyło w nocy, albo coś ci się urwało, albo coś ci się zakleszczyło itd. to właśnie ci poinformowałem, że jest środa. A skoro jest środa, to możemy zrobić nowego wstawaka. Jedziemy! Moi drodzy, moi mili, moi kochani, moi ulubieni, mam dla was na dzisiaj ciekawostkę, taką ciekawostkę bardzo ciekawą, która będzie w ogóle bardzo życiowa i bardzo duchowa i bardzo taka, która wielu z nas to robi w życiu. Mianowicie akacje i żyrafy. Akacje i żyrafy. Jak wiecie... no nie wiem, czy wiecie, ale już wiecie, w sensie zaraz się dowiecie, żyrafy bardzo lubią jeść akacjowe liście. Po prostu uwielbiają obżerać akacje z liści. I takie akacje, które tam sobie żyją z żyrafami, jak są za bardzo objadane, to w pewnym momencie się wkurzają. Nie wiem, jak to działa, w sensie pewnie jakoś się orientują tak biologicznie, że ktoś im po prostu cały czas wyrywa te liście itd. I wtedy zaczynają, kiedy są bardzo obgryzane, produkować taką truciznę, taką toksynę, może nie truciznę, tylko toksynę, która jest gorzka itd. jakby sprawia, że te liście nie są takie dobre. I żyrafy, jak po prostu za bardzo obżrą jakieś akacje i potem znowu do niej przychodzą, żeby jeszcze bardziej je obżreć, to takie toksyczne mają liście. No i nie chcą jeść. Idą do następnego drzewa, ale, jak się okazuje, zazwyczaj to następne drzewo też jest toksyczne. Już dlaczego? Dlatego, że one się informują, te akacje, w sensie zapachem. Że ta toksyna również wydziela pewien zapach i drzewa obok się orientują, jeżeli ten zapach do nich dociera, że trzeba to również wytworzyć, bo to znaczy, że są żyrafy, które obżerają. No i te bidne żyrafy muszą szukać dalej. I wiecie, jak się wycwaniły żyrafy? Żyrafy wycwaniły się tak, znaczy to nie jest zbyt mądre, ale robią tak, że wtedy idą pod wiatr, bo one też czują te toksyny i żeby się nie zniechęcać kolejnym drzewem, idą pod wiatr, żeby nie czuć tego zapachu już jakby poddanego od tamtych zakażonych drzew. Tak to pewnie wytłumaczyłem trochę na chłopski rozum, bo to pewnie jest jakoś bardziej skomplikowane, ale uważam, że to jest w ogóle super. Znaczy super w ogóle jest to, że są te toksyny, czyni się, że one się bronią, ale jeszcze bardziej super, a raczej takie nie super, ale takie super w tym nie super, są te żyrafy. Znaczy one są takie głupie, że idą pod wiatr i myślą, że jak pójdą pod wiatr, to wtedy... no właśnie... tam będą niezakażone. Chociaż może to w sumie racja, bo nie, słuchajcie, może nie są takie głupie. Może to właśnie... Ty, odkryłem coś nowego właśnie. Bo to chodzi o to, że przecież one wiedzą, że jak pójdą pod wiatr, to pójdą tam, gdzie ten wiatr jeszcze nie dotar i bardzo możliwe, że tamte drzewa jeszcze się nie zakaziły. OK... Dobra, słuchajcie, żyrafy nie są takie głupie, ale to mnie całkowicie popsuło dzisiejszą ciekawostkę. Bo ja chciałem powiedzieć o czymś odwrotnym, bo jakoś byłem przekonany, że one po prostu tak głupio idą pod wiatr, a tam i tak są już takie zatoksycznione akacje. Ale to ja powiem tak, jak myślałem, mimo że to jest nieprawda, dobra? W sensie... po co mi chodziło? Chodziło mi o to, kochani, że my bardzo często pakujemy się w różnego rodzaju zło i czasem nawet wiemy, że to jest zło i czasem wiemy, że to są złe rzeczy, ale po prostu udajemy jak głupi i tam idziemy, tak jakby miało być inaczej tym razem. Tak mi się wydawało, że robią te żyrafy, że jakby tam znowu będą te toksyczne relacje, bo to o nich mówię dzisiaj i my wiemy, że tam tak najprawdopodobniej będzie, bo widzimy, że ten człowiek jest jakiś niefajny, ale mówimy nie... tym razem będzie inaczej. To jest tak, jakbyśmy szli pod wiatr. Tylko to nie dotyczy tej ciekawostki, bo ciekawostka jednak okazała się inna i żyrafy są całkiem mądre. No wybaczcie, przygotowałem coś inaczej, a wyszło inaczej. Oddaję tutaj, że tak powiem, teraz ten hołd żyrafom, bo one nie są głupie, a wy weźcie ciekawostkę, w sensie moje duchowe wytłumaczenie z nieprawdziwej ciekawostki. Co to się dzisiaj dzieje w tym odcinku, kochani? Tak czasem ma być. Chodzi o to, nie udawajcie głupa i nie idźcie w rzeczy, których wiecie, że i tak będą złe. Albo się spodziewacie przynajmniej. Bo to wygląda wszystko tak, jak zawsze wyglądało. Ładujesz się w sytuację, która zawsze była taką sytuacją a udajesz, że ona będzie teraz inna. Nie będzie. W sensie, no jest tam jakaś jedna szansa na milion, że będzie, ale z niczego prawdy na pewno będzie tak, że będzie kaplica. No to nie ładuj się w coś, co będzie kaplicą, no bo po co, no? No więc właśnie. Więc z tej nieprawdziwej ciekawostki wyciągnijcie tą bardzo prawdziwą, duchową naukę. To tyle, bo się nie będę może dalej pogrążał. Moi drodzy, moi kochani, wybaczcie mi ten odcinek, nie mam pojęcia, co się dzisiaj wydarzyło w tym odcinku, no ale wydarzyło się to, co się wydarzyło. Mam nadzieję, że dzięki temu się trochę uśmiechnęliście i sobie pomyśleliście Boże, jaki on jest żenujący, gorzej ode mnie, to ja mam lepiej. W sensie, wy sobie pomyśleliście, że macie lepiej, bo nie jesteście tacy, jak ja. Jeżeli wam to sprawi radość, to ok. Mogę w to pójść i niech wam to sprawi radość. Nie, ja mam naprawdę już skończyć, bo zaczynam dzisiaj już w ogóle... znaczy zaczynam, od początku gadam jakieś głupoty. Ściskam, pozdrawiam, błogosławię, miejcie proszę najlepszy dzień i miejcie się najlepiej na świecie. Z Bogiem, papa...