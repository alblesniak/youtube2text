 Dzień dobry, dzień dobry, moi drodzy, mamy dzisiaj dzień wtorkowy, to jest czwarty dzień stycznia, to jest drugi wstawak w tym roku, w tym tygodniu, w tym miesiącu i w ogóle... no w sumie to drugi po prostu w tym tygodniu, w tym miesiącu i w tym roku. No to, co miałem powiedzieć, to powiedziałem. Serdecznie zapraszam na nowy odcinek. Jedziemy! Moi drodzy, moi kochani, moi mili, moi ulubieni, witam was bardzo serdecznie do tego poranka i zapraszam na dzisiaj na świętą rozkminę, bo będzie dzisiaj oczywiście cytat ze świętych, a konkretnie ze świętej. Taki cytat, który prawdopodobnie się już kiedyś pojawił. Jakieś mam takie przebłyski w głowie, ale to nie szkodzi, święte cytaty trzeba sobie powtarzać w kółko. Święta Matka Teresa mówi nam, kochani, dzisiaj coś następującego. Jeśli z kimś rozmawiasz, to rób to tak, jakby to była jedyna osoba na ziemi. Kochani, Boże, jakie to jest strasznie ważne zdanie i jakie to jest dla mnie osobiście bardzo takie wyzywające zdanie, bo ja tu często, że tak powiem, słabuję. Kochani, taki przykład. Mówiłem wam o tym, jeżeli słyszeliście kiedyś jednego z moich vlogów, kiedy opowiadałem o mojej pielgrzymce do Ziemi Świętej, kiedy szedłem i pamiętacie, że poszedłem przez Rzym, bo chciałem się koniecznie spotkać, jeżeli to się uda, z papieżem Franciszkiem i udało się, dzięki kardynałowi Krajewskiemu. I najważniejszą rzeczą, która się chyba wtedy we mnie wydarzyła, w takim sensie, patrząc na papieża, to spotkanie trwało kilkadziesiąt sekund, tak? to miałem jedno dojmujące doświadczenie, że kiedy stanąłem przed Franciszkiem, kiedy on chwilę ze mną rozmawiał, to miałem takie właśnie wrażenie, że on jest całkowicie na mnie skoncentrowany. Że pewnie... no jest papieżem, ma tysiąc różnych spraw w głowie, ma po prostu prawdopodobnie jedną z najbardziej zajętych głów i jedno z najbardziej zajętych serc w Kościele, jakie tylko może być, bo ogarnia jakieś niesamowite rejony. Natomiast kiedy mnie spotkał, mimo że dookoła było dużo ludzi, byli jacyś tam kardynałowie, inni księża i tak dalej, różni ludzie, którzy czekali w kolejce, żeby się z nim spotkać, on nie patrzył nigdzie indziej, on nie był zaabsorbowany, też nie chodzi mi tylko o wzrok, tylko widziałem to w jego jakby twarzy. Nie był zaabsorbowany niczym innym, tylko mną. To było dla mnie bardzo poruszające, że miałem wrażenie, że nagle się stałem całym światem dla tego człowieka. Bardzo bym tak chciał. Bardzo bym chciał, kiedy przychodzi do mnie człowiek, nie być nigdzie indziej, tylko właśnie w nim. Często tak nie umiem. Często jestem rozproszony, często myślę o jakichś innych sprawach, często jakby nie słucham go, tylko mam już własne projekcje tego, co on mówi. Często po prostu chcę gdzieś coś innego już robić, być z kimś innym, być dalej, bo mam jakieś ważne sprawy i ten ktoś mi tylko jest takim, że tak powiem, tymczasowym przerywnikiem. Jedną z domen świętości jest to, co mówi matka Teresa. Kiedy się spotykasz z drugim człowiekiem, kiedy z kimś rozmawiasz, zrób tak, jakby to była jedyna osoba na ziemi. Kochani, to jest trudne, bo to wymaga wyzbycia się siebie, to wymaga skoncentrowania, to wymaga miłości, to wymaga pracy. Kochani, to się nie stanie od tak, bo sobie to postanowimy. To wymaga pewnej pracy, czyli na przykład powinniśmy sobie robić codziennie na przykład rachunek sumienia ze spotkań z ludźmi. Czyli jak dzisiaj byłem z ludźmi, z tymi, którymi byłeś, w pracy, w domu, gdziekolwiek, pomyśl, jak ich traktowałeś, czy byłeś na nich skoncentrowany, czy próbowałeś rzeczywiście zrobić z nich centrum wszechświata. I kochani, oczywiście, że czasem to jest niemożliwe, czasem to się po prostu nie da zrobić, tylko nie wolno nam się w taki prosty sposób usprawiedliwiać no... to się tak nie da, albo to po prostu jest jakaś natrętna osoba i nie mogę. To szczególnie, kochani, dotyczy bliskich naszych. Bardzo potrzebujemy nawzajem swojej uwagi. Wiem, że oczywiście część mi zaraz powie no ale to inni też mogliby mnie tak traktować w domu. Kochani, zaczynamy zawsze od naszej strony. Zaczynamy zawsze od tego, co ja mogę zrobić, żeby tak traktować innych, mając nadzieję, że też inni, kiedy zobaczą, że ja ich tak traktuję, nauczą się tak traktować mnie. Ja się wtedy czułem bardzo wyjątkowo, czułem się bardzo ważny dla Franciszka, kiedy tam byłem. I to mnie też sprawiło, że ja bym chciał tak innych traktować. Słabo mi to czasem wychodzi. Ale to jest strasznie piękna cecha, kochani. To jest cecha świętości. Skoncentrowanie na drugim człowieku, jakby świat poza nim nie istniał. Bóg, kiedy patrzy na ciebie, to świat nie istnieje dla Boga poza tobą. Kochani, uczmy się tego od św. matki Teresy. Moi drodzy, moi mili, moi kochani, dziękuję wam bardzo serdecznie za kolejne spotkanie wstawakowe i bardzo się cieszę, że się spotykamy. Kochani, jutro oczywiście kolejny wstawak, jutro kolejna pobudzajka. Miejcie się proszę dzisiaj najlepiej na świecie. Niech to będzie naprawdę dobry dzień. Ściskam, pozdrawiam, błogosławię i do zobaczenia już jutro. Z Bogiem, paaa...