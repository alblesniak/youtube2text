 Dzień dobry, dzień dobry Moi drodzy, to jest poniedziałek, jest 2 września, to jest początek nowego tygodnia ze wstawakami i to jest początek dzisiejszego dnia. Zróbmy z niego coś superowego, czyli zapraszam was na nowe wstawaki. Jedziemy! Moi drodzy, moi kochani, witam was najserdeczniej i najcieplej na początku tego tygodnia i zapraszam, jak zawsze w poniedziałki, na taką jakąś głupotę filmową. Dzisiaj będzie cytat z filmu, którego jeszcze nigdy nie cytowałem, bo dopiero co go obejrzałem i to jest w ogóle dosyć nowy film. Mianowicie, jakiś czas temu udało mi się obejrzeć tą taką bajkę Alladyn, tą nową z Willem Smithem i tak dalej. Uważam, że w ogóle przeuroczy film, taki trochę musical, no nawet nie trochę, tylko musical, naprawdę fajny, naprawdę sympatyczny i dużo dobra się w człowieku dzieje, kiedy go potem obejrzy. I mam dzisiaj zdanie z tego filmu, które wypowiada właśnie Alladyn. Jest taka scena, nie zradzając oczywiście fabuły i tak dalej, chociaż wszyscy pewnie fabułę znają, kiedy Alladyn rozmawia z księżniczką, wiedząc, że się nie nadaje do tego, żeby z nią być, bo jest z innych sfer, nie ma szans na to, żeby ją zdobyć. Jest bardzo biedny, nic nie ma, nie może jej niczym zaimponować. I mówi takie zdanie Jak nie masz niczego, musisz zachowywać się tak, jakbyś miał wszystko. Kochani, to jest genialne zdanie. Nie chodzi w nim oczywiście o żadną obłudę, nie chodzi oczywiście o udawanie. Nie chodzi o to, tam taki błąd popełnia Alladyn, że próbuje udawać kogoś, kim nie jest. Tylko, że kiedy nie masz wszystkiego, to możesz żyć tak, jakbyś wszystko miał. To tylko od ciebie zależy, czy ograniczy cię ta twoja sytuacja nieposiadania czegoś. Kochani, pomyślcie, ile jest takich sytuacji w naszym życiu, gdzie nam się wydaje, że dopóki czegoś nie będziemy mieli, dopóki nie będzie tego albo tego, nie zdobędziemy tego albo tego, nie staniemy się kimś albo takim, albo takim, albo nie wejdziemy na taki albo inny pułap, tu każdy sobie musi znaleźć jakieś swoje odpowiedniki tego, o czym mówię, to nam się wydaje, że nie możemy być szczęśliwi, nie możemy żyć w pełni i tak dalej. Kochani, oczywiście, że kiedy się do pewnych rzeczy dąży, no to to dążanie do nich i ich osiągnięcie rzeczywiście daje pewne szczęście. To jasne. Ale to nie znaczy, że dopóki ich nie mamy, to mamy być nieszczęśliwi. Dopóki ich nie mamy, to mamy być kimś gorszym. Mamy być kimś... nie wiem, kto ma na przykład mniejszą wartość. Nie. To, jaką masz wartość, to, czy jesteś szczęśliwy, czy nieszczęśliwy, szczęśliwa, czy nieszczęśliwa, to, jaka jest twoja godność, jaka jest twoja cudowność, zależy od ciebie tak naprawdę. I od tego, jak ty patrzysz na siebie, a nie od tego właśnie, co masz, czego nie masz. To nie to wyznacza, to kim jesteś. I oczywiście, że możesz się starać rozwinąć, że możesz starać się mieć coś bardziej, albo stać się kimś bardziej, albo osiągnąć coś więcej i to sprawi, że będziesz jeszcze lepszą wersją człowieka, to jasne, ale brak tego wcale cię nie dyskwalifikuje. Kochani, my często żyjemy w nieustannym, no właśnie, oczekiwaniu, kiedy będę miał, albo kiedy będę taki, czy taka, to wtedy dopiero coś tam się stanie. Mówiłem wam to już wiele razy we wstawakach. Nie. Dzisiaj od ciebie zależy, jaka jest twoja wartość, czy jesteś piękny, dobry, święty, piękna, dobra, święta, czy jesteś godny kochania, czy nie i tak dalej. To od ciebie zależy, od tego, kim ty będziesz chciał być, bez względu na to, co masz, czego nie masz. Więc nawet, jeżeli nie masz niczego, to możesz żyć tak, jakbyś miał wszystko, dlatego, że masz wszystko, bo jesteś ty. Nawet, jeżeli niczego nie masz, to to, że jesteś ty, to to wystarczy, bo ty jesteś wszystkim. Reszta jest tylko dodatkiem, reszta może sprawić, że coś się z ciebie wydobędzie i w tym ci pomoże, ale to nie jesteś ty. To ty decydujesz o tym, kim jesteś i jaka jest twoja wartość. Proszę, posłuchajcie dzisiaj tego naprawdę mądrego Alladyna. Moi kochani, tyle w tym dzisiejszym poniedziałkowym, kolejnym odcinku Wstawaków. Zapraszam oczywiście na jutro, na kolejne Wstawaki. Bardzo wam błogosławię i bardzo wam życzę pięknego, dzisiejszego dnia. Pamiętajcie, nawet jak nie macie nic, to możecie mieć wszystko. Tak możecie żyć, jakbyście mieli absolutnie wszystko. Ściskam, pozdrawiam, błogosławię i do zobaczenia już pewnie jutro. Z Bogiem, pa...