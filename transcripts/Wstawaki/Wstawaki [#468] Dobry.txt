 Dzień dobry, dzień dobry Moi drodzy, dzisiaj poniedziałek, 30 marca to jest jeden z ostatnich już odcinków marcowych, bo zostały tylko dwa prawdopodobnie, ale bardzo serdecznie was zapraszam na rozpoczęcie tego tygodnia. Jedziemy! Moi drodzy, moi mili, witam was najserdeczniej w ten poniedziałkowy poranek i mimo niesprzyjających okoliczności ciągle światowych, to was bardzo serdecznie zapraszam na dzisiejszą mistyczno-nadrańsko-domyikańską rozkminę o życiu. Będzie dzisiaj cytat mistrza Eckharta, bo to w ogóle fajny gość był i mamy dzisiaj fajne zdanie. Absolutna oczywistość nad oczywistościami, ale trzeba sobie o nich przypominać. Posłuchajcie. Kto jest rzeczywiście dobry, jest taki we wszystkich miejscach i w każdym towarzystwie. Dobry ma bowiem zawsze przy sobie Boga, a kto Jego ma prawdziwie, ten ma Go wszędzie, zarówno na ulicy i wśród ludzi, jak w kościele, pustelni czy celi klasztornej. Kochani, strasznie ważne zdanie z dwóch względów. Po pierwsze, to jest zdanie, które mówi, że nie ma takich okoliczności, takich wydarzeń, sytuacji, takich jakichś naszych, no nie wiem, bycia w jakichś tam stanach, które by sprawiały, że możemy się usprawiedliwić no... dzisiaj to nie muszę być dobry, bo mam za trudną sytuację. Kochani, zobaczcie, my tak mamy często, nie? Że gdybym nie miał tych aktualnych problemów, gdybym nie miał tego, co tam mi się dzieje, no to jasne, że bym się zdobył na większą wielkoduszność, na dobroć, na miłość, na cierpliwość, na przebaczenie i tak dalej, i tak dalej. No, ale sytuacja jest taka, jaka jest. Muszę się zmagać z trudnościami, no to przecież jest chyba oczywiste, że no... nie dam rady pociągnąć jeszcze tam tego, czy tego. Kochani, to zdanie mówi bardzo prosto. Jeżeli ktoś naprawdę jest dobry, to jest dobry bez względu na to, w jakiej jest sytuacji, z kim jest, w jakim jest miejscu. Czy jest akurat na rekolekcjach, czy jest akurat w klasztorze, czy jest akurat w środku swojej pracy, czy jest w ogóle w środku pandemii wirusa ogólnoświatowej. Dobroć... albo jesteś dobry, albo nie. W takim sensie nie ma wytłumaczeń. Tylko co jest ważne? Zobaczcie, że Eckhart podał, że dobry człowiek to jest taki, który ma przy sobie Boga i jeśli ma przy sobie Boga, to wtedy zawsze może być dobry. Kochani, to jest strasznie ważne dopowiedzenie. Dlaczego? Bo to zdanie nie polega na tym, żeby nam wzbudzić wyrzut sumienia o... widzisz człowieku, w tej sytuacji, mimo że było ci trudno, mogłeś być dobry, a nie byłeś. Nie, Eckhart mówi bardzo prosto. Mówi, żeby być dobrym w tych różnych sytuacjach, trzeba mieć Pana Boga przy sobie. Że to nie jest wezwanie człowieku weź się zepnij i weź się postaraj, tylko to jest wezwanie człowieku weź się zepnij i weź się postaraj, żeby Pana Boga mieć przy sobie, a wtedy On ci pomoże być dobrym bez względu na to, jakie będą warunki, jakie będą sytuacje, cokolwiek będzie się działo. Jak przeżyć ten aktualnie trudny czas, żeby to był dobry czas? W bardzo prosty sposób. Musimy szukać Pana Boga. Kochani, to jest najlepsza możliwa okazja, żeby to zrobić. Ja w ogóle jestem przekonany, że to, co się w tej chwili dzieje na świecie, ta bezprecedensowa sytuacja, nie? która trwa już od dłuższego czasu i pewnie trochę jeszcze potrwa. Kochani, ona tak naprawdę daje szansę temu światu, daje szansę Kościołowi w tym świecie, ludziom wierzącym w tym świecie na zupełnie nową jakość relacji z Bogiem. Że możemy jej nie wykorzystać? Jasna sprawa. Ale możemy ją wykorzystać. I wtedy, bez względu na to, w jakich warunkach, w jakich okolicznościach, kochani, możemy być rzeczywiście dobrzy. Więc dzisiejszy dzień, poniedziałek, jest absolutnie najlepszym możliwym dniem, żeby być dobrym dzisiaj, w najwyższym możliwym wymiarze. Jak to jest możliwe? Przez bycie z Bogiem. Jak będziesz mieć Pana Boga blisko dzisiaj, to wtedy możesz być dobry w każdych okolicznościach. Więc bądźcie dzisiaj z Bogiem i bądźcie dobrzy. Moi drodzy, moi mili, dzisiaj w zakończeniu ważne ogłoszenie, jeżeli ktoś już wyłączył, to trudno stracił. Dlatego, że, kochani, w tym tygodniu zapraszam was na codzienne konkursy, które dla nas przygotowało wydawnictwo W Drodze. Nasze dominikańskie wydawnictwo W Drodze wydało wszystkie te różne tomy kazań, traktatów mistrza Eckharta, Jana Taulera, błogosławionego Henryka Suso i tak dalej. I przekazało nam kilkanaście takich pozycji, bardzo fajnie, które chcielibyśmy rozdać. I kochani, ja teraz wytłumaczę, na czym będzie polegał konkurs. Otóż... konkurs się będzie odbywał codziennie, wieczorem o godzinie 20, czyli tuż przed live'ami wieczornymi, na Facebooku. Otóż na Facebooku pojawi się bardzo proste pytanie, jakie to zobaczycie dzisiaj wieczorem. Nie zdradzę jeszcze. Bardzo proste pytanie. Dzisiaj pierwsze trzy osoby, które odpowiedzą, dostaną... odpowiedzą poprawnie, dostaną nagrodę. Mamy dzisiaj trzy książki do rozdania. Pierwsza to są dzieła wszystkie Eckharta, tom pierwszy. To są kazania. Drugie... drugi i druga książka to są dzieła wszystkie Eckharta, tom drugi. Również kazania. I książka trzecia, dzieła wszystkie Eckharta, tom piąty, czyli traktaty. Trzy książki mamy do rozdania. Trzy osoby, pierwsze, które poprawnie odpowiedzą dzisiaj na pytanie o godzinie 20 na Facebooku, dostaną te trzy książki. Codziennie w tym tygodniu będą takie konkursy. Bardzo was serdecznie, codziennie zapraszam, jeżeli ktoś chciałby sobie Eckharta książkę dostać. To tyle. Ściskam, pozdrawiam, błogosławię i widzimy się już jutro rano we wstawakach, a pewnie dzisiaj wieczorem w jakimś tym live na YouTubie. Z Bogiem, macham wam błogosławie. Pa!