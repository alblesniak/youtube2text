 Dzień dobry, dzień dobry, moi drodzy, dzisiaj jest poniedziałek, jest 14 września, właśnie się rozpoczyna nowy tydzień wstawakowy, nowy tydzień naszego życia, nowy tydzień wrześniowy i to będzie dobry tydzień. Taki jest przynajmniej plan, jak co tydzień. Bardzo serdecznie zapraszam. Jedziemy! Moi drodzy, moi mili, witam was bardzo serdecznie na początku tego tygodnia i zapraszam was na to, żebyśmy zrobili z dzisiejszym dniem, z dzisiejszym tygodniem, w sensie z tego tygodniowym tygodniem, coś bardzo dobrego. Rozpoczynamy, kochani, dzisiaj poniedziałkowy cykl, taki trochę nowy cykl, który potrwa przez ładnych parę tygodni, będzie to cykl, przepraszam, nie mogę się wysłowić, z różnego rodzaju takimi... jak tam powiedzieć... przysłowiami, powiedzeniami z różnych krajów, które są w danym kraju takie dosyć znane i ludzie się nimi posługują, a my je weźmiemy i będziemy z nich robić coś mądrego. Żeby nie być gołosłownym, dzisiaj będzie, kochani, przysłowie nowozelandzkie. Czyli coś takiego się mówi w Nowej Zelandii i uważam, że bardzo pięknie się mówi. A mówi się tak Zwróć swą twarz ku słońcu, a cień zostanie w tyle. Uważam, że bardzo mądre, bardzo spostrzegawcze, bardzo oczywiste, tak? Jeżeli masz słońce, jeżeli będziesz patrzył pod to słońce, to po pierwsze trochę cię oślepi, ale po drugie to twój cień będzie właśnie z tyłu. Kochani, w tym przysłowiu jest, myślę, wyrażona bardzo piękna myśl. Każdy ma jakieś rzeczy, które są jego cieniem. Czyli takie rzeczy, które oczywiście przysłowiowo nazywamy jakimś ciężarem, czymś niedobrym, złą przeszłością, jakimiś męczącymi nas, nie wiem... rzeczami, myślami, wydarzeniami, sytuacjami, no czymś, co po prostu wlecze się za nami jak cień. I bardzo często, kochani, ten cień nam przysłania całe życie. Ten cień sprawia, że nie widzimy radości, że nie odczuwamy szczęścia, że mamy jakby oczy zacienione, że żyjemy w takim nieustannym poczuciu jakiegoś mroku. Jak odgonić od siebie ten cień? Nie da się zrobić nic, chyba żeby on całkowicie zniknął, ale możemy sprawić, że on będzie nie przed nami, ale za nami. A za nami będzie wtedy, kiedy będziemy patrzeć w kierunku słońca, kiedy podniesiemy oczy, kiedy się zwrócimy w kierunku słońca. Do czego to jest zachęta, kochani? Do tego, żeby się nie wpatrywać w swój cień, nie wpatrywać w to, co mroczne. Uwaga! Nie udawać, że nie istnieje. Nie udawać, że tego nie ma. Ale nie robić tego celu swojego patrzenia, celu swojej uwagi, swojej koncentracji, tylko skoncentrować się na tym, co dobre i co piękne, na tym, co jest światłem. Kochani, mamy dzisiaj 14 września. Jak wiecie, może, mam nadzieję, niektórzy, to jest dzisiaj święto w Kościele, podwyższenia Krzyża Świętego. Czyli dzisiaj w Kościele, w centrum, stoi Pan Jezus, można powiedzieć, w swoim najbardziej zacienionym miejscu, no może najbardziej zacieniony był grób, ale no właśnie się dzieje Jego największe nieszczęście, największa tragedia życiowa. Jezus, zauważcie, przez tę tragedię przeszedł tylko jeden sposób. Patrzył na Ojca, mówił do Ojca, Ojcze, w Twoje ręce powierzam mojego Ducha. Nie patrzył na to, umieram i to jest beznadzieja, zaraz się osunę po prostu do grobu. Nie. Patrzył na Ojca ufnie, kierował swoje serce, swoje oczy, swoją nadzieję, swoje pragnienia w kierunku Ojca. I kochani, to właśnie trzeba robić. Jakby ten cień Krzyża zostanie w naszym życiu i mamy w ogóle go mieć, no trzeba z nim chodzić. Ale to nie znaczy, że musimy się w niego wpatrywać. Wpatrywać to się mamy w słońce. Tak jak Pan Jezus, czyli wpatrywanie się w Ojca, w Boga, który jest z nami i który nas prowadzi. To, kochani, dzisiaj, na początku tego tygodnia, zróbmy. Moi drodzy, chciałbym was jeszcze zachęcić do jednej rzeczy. W ogóle to przepraszam, jeżeli mam taką fonię dosyć niewyraźną, ale mam trochę katar i jestem taki lekko przeziębiony. Tak, tylko przeziębiony, żadne więcej rzeczy. Więc jeżeli tam troszeczkę momentami rzężę, to wybaczcie. Kochani, wiecie, że raz na jakiś czas was zachęcam do takich bardzo konkretnych zbiórek. Czasem do mnie ludzie piszą o różnych zbiórkach, niektórych oczywiście nie możemy publikować, natomiast ja bardzo was zachęcam do takich zbiórek konkretnych. Kochani, znowu napisali do mnie ludzie, którzy mają bardzo konkretną sprawę i już też zrobili w tej sprawie konkretne rzeczy. Mianowicie, pomagają Panu Marianowi, to już jest starszy człowiek, który żyje naprawdę w tragicznych warunkach. Udało im się już wyremontować jeden pokój w jego domu, bardzo by chcieli zrobić jeszcze u niego łazienkę, ogrzewanie, ciepłą wodę itd., bo nie ma takich podstawowych rzeczy. W opisie pod filmem znajdziecie link do zbiórki. Tam brakuje w ogóle już tylko 1000 zł. Zbierali chyba 28 tysięcy złotych. Brakuje tylko 1000 zł, ale w ogóle myślę, że warto by tam było wpłacić więcej. Wtedy by się udało więcej zrobić w tym domu Pana Mariana. Gdybyście chcieli tę bardzo konkretną rzecz i bardzo konkretnego człowieka wspomóc, to bardzo was zapraszam. Zajrzyjcie tam. Kochani, ściskam, pozdrawiam i widzimy się już jutro w kolejnych Wstawakach. Z Bogiem, paaa...