 Dzień dobry, dzień dobry, moi drodzy, to jest piątek, to jest 22 dzień stycznia i to są kolejne Wstawaki, więc wstawajcie, obudźmy się i zróbmy coś dobrego i posłuchajmy dzisiaj Słowa, które nas poprowadzi, bo to będzie dobre i mądre Słowo, bo będzie oczywiście Słowo Boże, więc musi być najlepsze. Lecim! Moi drodzy, moi mili, bardzo, bardzo serdecznie was witam w tym odcinku i bardzo zapraszam na dzisiejszą rozkminkę, która to będzie rozkminką oczywiście biblijną, bo mamy piątek, więc będzie cytat z Biblii. Będzie bardzo piękny i mam nadzieję, że nam trochę pomoże, szczególnie w trudnych sytuacjach. Psalm 55, 17-18 Tak tam napisano, albo raczej Pan Bóg napisał A ja wołam do Boga i Pan mnie ocali, Wieczorem, rano i w południe narzekam i jęczę, a głosu mego On wysłucha. Moi drodzy, istnieją dwa rodzaje jęków, o których mówi ten dzisiejszy fragment. W sensie ten fragment mówi o jednym rodzaju jęku, którego rzeczywiście Pan Bóg wysłuchuje i myślę, że bardzo warto się nauczyć rozróżniać te dwa rodzaje jęków. One są bardzo podobne. One są w ogóle trudno rozróżnialne, ale są różne. Mianowicie, jakie są, kochani, jęki? To są jęki, niestety, mam wrażenie, większości z nas. Większość z nas ma jęki, kiedy mówimy, że wołam i jęczę do Pana Boga o pomoc, to są jęki rozpaczy. Ale w jakim sensie rozpaczy? To są jęki, które tak naprawdę nie wierzą, że coś się może zmienić. Mało tego, to są jęki, które są jakby kręceniem się wokół siebie. Czyli to jest po prostu kręcenie się wokół własnej słabości, nieszczęścia, cierpienia, tragedii. Jest taplaniem się we własnych jękach. Mówiłem wam o tym, kochani, wielokrotnie, że mamy taką zdolność, że my jakby de facto Pana Boga nie prosimy o pomoc, tylko chcemy się po prostu rozkoszować własnymi jękami. Wiemy, że nas to boli, wiem, że ich nie chcemy, że chcielibyśmy, żeby się skończyły natychmiast, ale tak naprawdę nie spotykamy się w tych jękach z Bogiem. My się tam spotykamy sami ze sobą, z własną mizerią, z własnym nieszczęściem. To są takie jęki rozpaczy, jęki beznadziei, jęki, gdzie nie wznosimy serca ku Bogu, tylko taplamy to serce we własnej beznadziei. I większość z nas myśli ale przecież ja jęczę i wołam do Boga. Nieprawda. Ty tak naprawdę się po prostu taplasz sam w sobie, taplasz się we własnym gnoju. Przepraszam za wyrażenie, ale, kochani, no tak robimy. Natomiast jęki i wołania, o których mówi ten fragment, oczywiście, że one też dotyczą tego, że jest nam bardzo źle, tego, że cierpimy, tego, że są tragedie, ale to są jęki, które ufnie podnoszą oczy do Pana Boga i podnoszą je po prostu rano, w południe i wieczorem. Czyli jakby ciągle chcą być w kontakcie z Bogiem. Czyli mają takie coś Panie Boże, jeżeli będę z Tobą, to to przetrwam. Czyli jęczę, bo jest mi bardzo źle, ale nie koncentruję się na tym, co mi się dzieje, nie koncentruję się w kółko na tym, jak to jest mi bardzo beznadzienie, tylko chcę być z Tobą w łączności, dlatego jestem z Tobą w łączności rano, w południe i wieczorem, czyli po prostu ciągle, to jest taki opis ciągle, nieustannie, bo wiem, że Ty mnie przez to przeniesiesz. Czyli jakby nasza uwaga jest skoncentrowana na Bogu, nie na nas, nie na nieszczęściu, nie na naszym błocie, nie na naszym gnoju, w którym jesteśmy, tylko na Nim. I wtedy się może spełnić to, co mówi psalmista w innym miejscu On podniósł biedaka z gnoju. Kochani, właśnie tak. Pytanie jest, na czym się koncentrujesz, kiedy jęczysz? Kochani, bo jęczy większość z nas. I to jest ok, tylko są dwa rodzaje jęków. Ten pierwszy jest donikąd. Ten pierwszy jest tak naprawdę kręceniem się wokół siebie i nie dawaniem Panu Bogu żadnego dostępu do działania. Ten drugi jest relacją z Panem Bogiem i pozwala Panu Bogu działać. Więc przypatrz się dzisiaj swoim jękom. Drodzy moi, drodzy mili, tośmy zakończyli odcinek piątkowy, został nam jeszcze jeden z sobotni, czyli jutrzejszy, na który was bardzo serdecznie zapraszam. Mam nadzieję, że macie się dobrze, a jak się nie macie, to się miejcie dobrze. A jak potrzeba, to pojęczcie, ale we właściwy sposób przed Panem Bogiem. Ściskam, pozdrawiam, błogosławię i widzimy się już jutro. Z Bogiem, pa!