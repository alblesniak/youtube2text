 Dzień dobry, dzień dobry, moi drodzy, jest dzisiaj czwartek i to jest czwarty dzień lutego, czyli są dzisiaj imieniny... nie, nie są imieniny miesiąca. Byłyby imieniny, jak byłby drugi lutego, czyli drugi, drugi, ale jest czwartek czwartego. To są takie trochę udawane imieniny miesiąca, lutego. Może po prostu zacznijmy. Jedziemy! Moi drodzy, moi mili, muszę wam się przyznać, że chyba już po raz trzeci rozpoczynam nagrywanie tego odcinka, bo jakoś ciągle nie mogę wejść w jakiś rytm normalnego, dobrego mówienia, tak żeby was pobudzić do życia. Miejmy nadzieję, że ten trzeci raz będzie właściwy. Mówiłam, że to trzech razy sztuka, więc to będzie sztuka numer 3. Moi drodzy, dzisiaj zdanie Pana Cycerona, które aczkolwiek będzie bardzo podobne do zdania Alberta Einsteina, które dawno, dawno temu sobie cytowaliśmy. Już nie pamiętam, czy w 6 rano, czy we wstawakach, ale było podobne. Cyceron był chyba starszy od Alberta Einsteina, więc prawdopodobnie on to pierwszy wymyślił. A zdanie brzmi następująco Właściwością człowieka jest błądzić. Głupiego w błędzie trwać. Hmm... tak mi się jakoś wydaje, że tu brakuje słowa mądrego, ale może tak ma być. Moi drodzy, jest właściwością ludzkości, właściwością ludzkościową, że błądzimy, że popełniamy błędy. Moi drodzy, ja jestem najlepszym przykładem tego, że można mieć życie nieustannie wypełnione błędami i jakoś dawać sobie radę. Głupotą jest, jak mówi Cyceron, trwać w błędzie. Czyli nie przyznawać się do tego, że coś poszło nie tak, nie umieć stanąć w prawdzie, że popełniłem błąd, nie szukać jakiegoś lepszego rozwiązania, lepszej drogi wyjścia z danej sytuacji. Kochani, tak naprawdę chciałbym ten odcinek o jednym zrobić, bo tak jak mówiłem, kiedyś to już było mówione u Einsteina, ale bez tego właśnie aspektu, o którym dzisiaj. Mianowicie, kochani, jest wielką rzeczą w człowieku, naprawdę wielką umiejętność przyznania się do błędu. Ja wiem, jakie to jest trudne, jak to jest bardzo uwłaczające takiemu naszemu poczuciu wartości, naszemu poczuciu tego, że nas będą szanować, że jesteśmy kimś, że jesteśmy coś warci i tak dalej, i tak dalej. Ale, kochani, nic nie robi człowieka tak wielkim, jak umiejętność powiedzenia popełniłem błąd, zrobiłem coś złego, chciałem, nie chciałem. Zazwyczaj, zauważcie, my się próbujemy ogromnie usprawiedliwiać, że to nie było moją intencją i to już, kochani, tak czasem bywa, że to nie było naszą intencją. Ale nie. Chodzi o to, żeby stanąć w prawdzie, chciałem, czy nie chciałem, miałem taką intencję, czy nie miałem, popełniłem błąd, zrobiłem coś złego, chcę się z tego wycofać. I, kochani, nie cierpię ludzi, którzy wtedy mówią do kogoś, kto się przyznaje do błędu No, ale mleko się rozlało. No tak... i właśnie na tym polega przyznanie się do błędu, że bierze się ścierkę i że się to mleko ściera. I, kochani, nie róbcie nigdy, proszę, czegoś takiego, jak no właśnie taka reakcja na kogoś, kto się przyznaje do błędu, który naprawdę staje w prawdzie i mówi Słuchajcie, zrobiłem coś niedobrego, chcę się z tego wycofać, nie wiem... ze słowa powiedzianego, z czynu dokonanego, z jakiejś decyzji itd. i nie mówcie mu Ale już jest za późno, ale już jest po sprawie. Oczywiście, kochani, istnieje coś takiego, jak nieprawdziwe przyznawanie się do błędu, jak pewnego rodzaju obłuda, takie udawanie przepraszania, które de facto nie jest przepraszaniem, nie? Ale jeżeli ktoś staje w prawdzie, przyjmijcie to, przyjmijcie jego skruchę, przyjmijcie jego przyznanie się do błędu, naprawdę nie znoszę tego słowa No, ale mleko się rozlało. No to je posprzątajmy, to je pościerajmy. Jest wielkością człowieka umieć się przyznać do błędu i jest też wielkością człowieka przyjąć kogoś z jego błędami i wybaczyć mu jego błędy. Pomyślcie, czy gdzieś kogoś takiego nie ma w waszej okolicy, w waszej aktualnej sytuacji, gdzie może wy potrzebujecie się do czegoś przyznać albo potrzebujecie przyjąć kogoś, kto się przyznaje do swojego błędu. Myślę, że tyle na dzisiaj. Moi drodzy, moi kochani, mimo, że to był trzeci raz, mam wrażenie, że jakiś taki jestem niepociumany. W sensie nagrywam to, tak jak wam już mówiłem, jakiś czas temu w Meksyku. Jestem jeszcze nieprzestawiony czasowo, w sensie wtedy, kiedy to nagrywam i dlatego może jest tak, że jestem taki trochę odklejony od rzeczywistości. Mam nadzieję, że jakoś to wszystko łapiecie, że jakoś składnie gadam, a jak nie, to Duch Święty wam podpowie, co trzeba. Bardzo ściskam, bardzo pozdrawiam, bardzo błogosławię i do zobaczenia już jutro w kolejnych wstawakach. Z Bogiem, paaa...