 Dzień dobry, dzień dobry, moi drodzy, mamy dzisiaj piątek, to jest 19 dzień lutego i to jest kolejny dzień Wielkiego Postu we wstawakowym wydaniu, czyli nasi mistycy karmelitańscy. Bardzo serdecznie zapraszam, jedziemy! Moi drodzy, moi kochani, witam was bardzo serdecznie i bardzo się cieszę, że możemy się spotkać po to, żeby po raz kolejny porozmieniać trochę mądre myśli mądrych ludzi. Mamy Wielką Trójcę, jak wam mówiłem, święty Jan od Krzyża, święta Teresa od Jezusa i święta Teresa od Dzieciątka Jezus. Została nam ta ostatnia, więc dzisiaj oczywiście pierwsze zdanie tejże ostatniej, czyli tak zwanej Małej Tereski, Przekochanej Cudownej Świętej. Posłuchajcie, Boże, jakie piękne zdanie. Zrozumiałam ponadto, że miłość naszego Pana objawia się zarówno w duszy najprostszej, w niczym nie stawiającej oporu Jego łasce, jak i w duszy najsubtelniejszej, bo cechą miłości jest to, że się zniża. Boże, jakie to jest ważne, jakie to jest piękne zdanie. Kochani, zobaczcie, święta Tereska, tak na nią mówią, nie? Tereska Mała, wie, że są różnego rodzaju dusze przed Panem, że są dusze strasznie proste, które nie są w stanie rozumieć jakichś wielkich, nie wiem... teologicznych subtelności, złożoności, jakichś wielkich bożych objawień, jakiegoś wielkiego, nie wiem... zrozumienia natury Pana Boga itd. Nie, tylko bardzo proste dusze. Takie, które są po prostu... po prostu żyją. I wie też Teresa, że są dusze właśnie bardzo wysublimowane, bardzo mądre, bardzo inteligentne, takie dusze, które przenikają jakieś ważne aspekty boskości itd. Jak mówi Teresa? Nie ma znaczenia, której, bo Bóg i tak chce się objawić i pokazać każdej. Dlaczego? Bo On się uniża. Czyli zobaczcie, to po Jego stronie jest możliwość pojawienia i pokazania się nam, a nie po naszej. My, kochani, myślimy, że właśnie są tacy, którzy się bardziej nadają i tacy, którzy się mniej nadają. Są tacy, którzy mają większe możliwości, mniejsze. Ja to często słyszę, nie? że o... ja to jestem za głupi, za prosty na to, ojciec mówi takie rzeczy, to pewnie tam ojciec tego Pana Boga rozumie, a ja to nie bardzo. Nie, kochani. Teresa mówi bardzo, bardzo, bardzo wprost. To, że Bóg się jakiemuś człowiekowi daje, to, że mu się objawia, to, że człowiek może Boga poznać, to, że może z Bogiem być w bliskości jest ufundowane na tym, że Bóg się uniża do nas, a nie że my jesteśmy w stanie się podnieść do góry. Kochani, czy to znaczy, że mamy nic nie robić? Nie. To chodzi o to, żeby dusza właśnie, chociaż byłaby najprostsza, żeby, tak jak mówi Teresa, nie stawiała żadnych przeszkód łasce i uwaga, dusza najsubtelniejsza, żeby również, na przykład przez swoje subtelności, nie stawiała Bogu żadnej przeszkody, nie? Kochani, Bóg się do nas zniżył i się zniży do każdego. Nie ma takiej niskości, nie ma takiej nędzy, takiej nijakości, bylejakości, beznadziei, takiej głupoty naszej, w sensie takiego rodzaju człowieka, do którego Bóg nie chciałby się uniżyć, zejść tak nisko, żeby Go tam spotkać. Kochani, nikt nie może sobie powiedzieć Nie, ja to jestem za nisko. Ja to jestem za bardzo po prostu w dole, żeby tam mnie Pan Bóg znalazł. Nie, bo cała istota właśnie Jego objawienia się polega na uniżaniu się, nie na naszym podnoszeniu się do góry, że to my się tam wystawimy na słońce i proszę bardzo, Panie Boże, dosiągnąłem do poprzeczki, możesz mnie wziąć. Nie, Pan mówi spokojnie, spokojnie, ja tam zejdę. Ja tam, tam, gdzie jesteś, tam zejdę. Jak jesteś tu, na szóstym piętro, to znajdę na szóste piętro, a jak jesteś w piwnicy jeszcze przykryty ziemniakami i workiem z ziemniakami, to ja tam zejdę do piwnicy i tam cię pod tym workiem znajdę. Całe Boże przychodzenie polega na Jego uniżaniu. Kochani, pomyślcie dzisiaj o tym, bo jeżeli ktoś ma takie myśli Do mnie to Pan Bóg nie zejdzie, bo to za nisko, to się tu popłukajcie, bo Teresa mówi Zejdzie, zejdzie. Cała istota Jego przychodzenia do człowieka polega na Jego uniżaniu się. Przepiękna, przecudowna myśl Teresy. Moi drodzy, moi mili, to by było na tyle oczywiście w dzisiejszym odcinku. Jeżeli ktoś chce jeszcze medytację, w opisie pod filmem znajdziecie link do medytacji na Pogłębiarce odnośnie tego samego tekstu. Widzimy się, kochani, jeszcze jutro, jeszcze raz w tym naszym pierwszym tygodniu spotkań wielkopostnych, w sobotę, więc was bardzo zapraszam na jutro. Ściskam, pozdrawiam, błogosławię, miejcie najlepszy możliwy dzisiaj dzień, pełen spotykania Boga, bo On do was się uniża. Do jutra, z Bogiem, paaa...