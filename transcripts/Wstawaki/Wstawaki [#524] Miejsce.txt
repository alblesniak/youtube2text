 Dżem dobry, dżem dobry! Moi drodzy, dzisiaj jest sobota, jest 6 czerwca, czyli szósty szósty. I dzisiaj jest właśnie to, o czym mówiłem dwa dni temu, czyli są imieniny miesiąca. Szósty, szósty... Nie powinno nazywać się sobota, tylko powinno nazywać się szóstak w sumie. Bo jak jest piątek, to mógłby być szóstek. No nieważne. Serdecznie was zapraszam na nowe wstawaki. Jedziemy! Moi drodzy, moi mili, witam was najserdeczniej w sobotnim odcinku wstawakowym. Zapraszam dzisiaj na spotkanie z papą Franciszkiem, dlatego że dzisiaj będziemy mieli zdanie, cytat z papieża Franciszka, bardzo piękne zdanie. Posłuchajcie proszę, dosyć długie, ale myślę, że bardzo nam się przyda. Tak mówi nasz kochany Ojciec Święty Jednak żaden mały kamień nie jest bezużyteczny, a w rękach Jezusa staje się wręcz cenny, bo On go podnosi, patrzy na nie z wielką czułością, obrabia wraz ze swoim duchem i umieszcza we właściwym miejscu, o którym myślał od zawsze i gdzie ten właśnie element budowy może być najbardziej przydatny dla całej konstrukcji. Kochani, z tym ludzi znam bardzo wiele takich ludzi, którzy mówią po co ja w ogóle jestem na świecie? Ja nic w ogóle nie znaczę, moje życie nie ma większego sensu, nic się od mojego życia nie zmienia, jest tylko pasmem cierpień, porażek, nieszczęść, najlepiej w ogóle by było, jakby mnie nie było. Nie byłoby przynajmniej kłopotu. Uwaga, patrz na usta. Bzdura, bzdura, bzdura. Totalna, całkowita, po prostu okropna, horrendalna bzdura. Mówi papież Franciszek, że każdy z nas jest nawet, jeżeli jest małym, mogłoby się wydawać, nic nieznaczącym kamyczkiem, takim, który nie ma żadnej wartości, to jeżeli ten kamyczek jest włożony w ręce Jezusa, Jezus na ten kamyczek patrzy z miłością, obraca go nieustannie i machinuje nim z Duchem Świętym, mało tego, od zawsze miał wymyślone, zauważcie, od zawsze miał wymyślone miejsce dla tego kamyczka i kiedy uda się Jezusowi włożyć ten kamyczek tam, gdzie to ma być, to cała budowla zaczyna w ogóle działać. Kochani, to jest prawda o każdym z nas. W rękach Jezusa każde życie ma sens. Rzeczywiście, bez rąk Jezusa może się wydawać, że to w ogóle bez sensu, po nic, nie wiadomo po co i dlaczego i w ogóle po co żyjemy, ale jeżeli pozwolisz swoje życie włożyć w ręce Jezusa, czyli będziesz Go szukać, będziesz szukać Jego woli, będziesz szukać Jego pomysłów dla ciebie, będziesz Go nieustannie pytać o radę, wejdziesz z Nim w bliskość, to Jezus, ten twój najmniejszy kamyczek, wyobraca z Duchem Świętym i wsadzą Go tam, żeby On tworzył niesamowitą konstrukcję całego świata. Kochani, nikt z nas nie jest zbędny. Nikogo Bóg nie stworzył w taki sposób jak kogoś innego. Jeżeli ciebie nie będzie, to nikt nigdy nie zastąpi twojego miejsca. Często tak się mówi, nie? jak odchodzi ktoś wielki i tak dalej, to się mówi czy ktoś wejdzie w jego miejsce, nie? Nie, nie wejdzie. Nikt nigdy nie wejdzie w jego miejsce, jakikolwiek by on był, dlatego że każdy człowiek jest unikatowo niepowtarzalny i Bóg ma dla niego miejsce w swojej konstrukcji. To trzeba zrobić? Włożyć się w ręce Pana Jezusa, pozwolić, żeby cię wyobracał, lubię to w ogóle określenie, że On obraca z Duchem Świętym, czyli wszystko to robi tak, tak, żeby to miało właściwy sens, właściwy cel, właściwe miejsce. Oddaj się Jezusowi w ręce i przestań, proszę cię, gadać, że jesteś w tym świecie zbędny. Moi drodzy, moi mili, to w ten sposób żeśmy zakończyli ten tydzień. Oczywiście widzimy się w poniedziałek w kolejnych stawakach, no bo dlaczego mielibyśmy się nie widzieć i bardzo serdecznie was na to zapraszam. A tymczasem miejcie najlepszą siedzielę... Co ja chciałem powiedzieć? Siedzielę... w sensie miała być sobota i niedziela. Najlepszą sobotę i niedzielę, może weekend będziemy nazywać od tego czasu siedzielą. Idzie właśnie siedziela. Więc bardzo was zapraszam, kochani, na poniedziałkowy odcinek, a do tego czasu miejcie się najlepiej na świecie. Ściskam, pozdrawiam, błogosławię i do zobaczenia, z Bogiem, papaaa...