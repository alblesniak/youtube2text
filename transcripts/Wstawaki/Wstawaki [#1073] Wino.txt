 Dzień dobry, dzień dobry, moi drodzy, mamy dzisiaj 22 dzień kwietnia, to jest piątek, to jest kolejny wstawak, oczywiście poranny, rozbudzający i czyniący jakieś dobro. A dzisiaj spróbujemy nauczyć się trochę bycia z Panem Bogiem. Jak to zaraz wytłumaczę. Jedziemy, czołóweczka. Moi drodzy, moi kochani, moi ulubieni, witam was bardzo serdecznie i bardzo zapraszam na kolejny odcinek wstawakowy. Kochani, mam dzisiaj dla was cytat z Biblii, oczywiście. Będzie to cytat kobiecy z Biblii, bo tak mi się coś czuje, że chyba mam jeszcze jakieś pozostałości po Wielkim Poście. Miałem przygotowane cytaty, a nie wszystkie wykorzystałem, więc pewnie będę jeszcze z nich korzystał. Kochani, Jan, 2 rozdział, 3 werset, doskonale znane zdanie z najfajniejszej kobiety świata, ale dzisiaj się nim zajmiemy. Posłuchajcie, tak mówi Maryja do Jezusa A kiedy zabrakło wina, Matka Jezusa mówi do Niego Nie mają już wina. Kochani, wszyscy znamy to zdanie, oczywiście. Wszyscy znamy sytuację w Kanii Galilejskiej, wszyscy o tym cudzie słyszeliśmy. Kochani, chciałbym waszą uwagę na jedną rzecz zwrócić w tym zdaniu. To zdanie oczywiście na pewno można na tysiące sposobów skomentować, tam jest tyle pewnie prawdy i głębokości, i mądrości, że głowa mała, ale jedną rzecz chciałbym, żebyśmy dzisiaj sobie z tego wyłuskali. Zobaczcie, Maryja, kiedy przychodzi do Jezusa z tym faktem, że nie mają już wina, tak naprawdę informuje Go tylko o fakcie, a nie mówi Mu, w jaki sposób należy temu faktowi zaradzić. Kochani, na tym polega w ogóle wielkość Maryi. Myślę, że też na tym się... jakby w tym się możemy uczyć od Maryi jakby bycia z Bogiem, bycia z Jej Synem. Zobaczcie, Ona nie mówi, co się ma stać. Ona nie mówi Jezusowi, że ma wino rozmnożyć, Ona nie mówi, że ma to wino skądś dostarczyć, Ona nie mówi, że ma wytłumaczyć, dlaczego tego wina nie ma, Ona nie mówi, że ma powiedzieć, że nie będzie, bo za dużo wypili, Ona nie ma rozwiązania tej sytuacji. Ona tylko wie jedno. Z sytuacjami, z którymi sobie nie radzimy, z sytuacjami, w których nie potrafimy po ludzku czegoś zrobić, które przekraczają nasze możliwości, trzeba przyjść do Jezusa i zostawić Mu jakby sposób rozwiązania danej sytuacji. Kochani, to jest trudne, bo ten sposób może nam nie odpowiadać. Zobaczcie, że my bardzo często, kiedy Pana Boga o coś prosimy, to zazwyczaj w prośbie od razu zawieramy rozwiązanie, nie? Kiedy Panu Bogu mówimy o jakiejś naszej sytuacji, to bardzo często od razu pokazujemy Mu drogę wyjścia, pokazujemy Mu jakby co uważamy, że On powinien zrobić z tą sytuacją. Kochani, to oczywiście jest jakoś zrozumiałe i to też nie jest tak, że jakby to jest, nie wiem... wbrew Panu Bogu, ale, kochani, znacznie lepszą modlitwą i tego trzeba się naprawdę uczyć od Maryi jest modlitwa niepodawania Panu Bogu rozwiązań. Jeżeli jesteś w sytuacji, której nie ogarniasz, bo jeżeli ją ogarniasz, to ty masz ją ogarniać i w ogóle wtedy modlenie się o coś, co ty możesz zrobić, jest w ogóle bez sensu. W sensie... nie, to nie jest dobra modlitwa. Jeżeli coś możemy sami zrobić, a modlimy się o to, żeby Pan Bóg to zrobił za nas, no to zupełnie po prostu do niczego. Oczywiście, do czegoś nam może brakować sił, no a wtedy to znaczy, że już sami tego nie potrafimy zrobić. Ale jeżeli jesteś w sytuacji, która właśnie... która cię przekracza, która cię boli, która cię jakoś tam rozwala, pokaż ją Panu Bogu, to prawda. Pokaż Panu Bogu, o co ci chodzi, pokaż Panu Bogu, w czym jesteś, mów Mu o tym. Nie chodzi o to, że On o tym nie wie, tylko to jest nic innego, jak budowanie relacji z Nim. Ale jakby staraj się niekoniecznie mówić Mu, jak On ma tej sytuacji zaradzić. Pan Bóg wie lepiej od ciebie, co ci jest potrzebne. Kochani, ja lubię Panu Bogu pokazywać różne sytuacje moje, albo ludzi, którzy gdzieś tam są blisko mnie, albo mnie proszą o modlitwę, więc lubię Mu o niej opowiedzieć, ale to tyle. Nie proszę Go, zrób to albo tamto. Znaczy... czasem pewnie proszę, oczywiście to nie jest tak, że też jestem od tego całkowicie wolny, nie? Ale zazwyczaj staram się po prostu pokazać sytuację i powiedzieć Panie Jezu no widzisz... tak jest, po ludzku nie mam żadnego pomysłu, nie wiem, co z tym zrobić. Próbowałem już na różne sposoby, nie mam sił, nie mam wyobraźni, nie mam mocy do tego, żeby coś z tym zrobić. Jezus, zostawiam to Tobie, nie? W sensie... chcę, żebyś Ty się tym zajmował. Właśnie nie tam, gdzie ja mógłbym coś zrobić, tylko tam, gdzie ja nie mogę czegoś zrobić. I zostawcie, kochani, Jemu, że tak powiem, sposób realizacji i wyprowadzenia was z tej sytuacji, w której jesteście. To jest bardzo piękna, maryjna modlitwa, maryjne serce, które wie, że Bóg wie najlepiej i Bóg najlepiej potrafi pomóc w naszych trudnych sytuacjach. Moi drodzy, moi kochani, moi mili, bardzo wam dziękuję za to kolejne spotkanie i bardzo się oczywiście z niego cieszę. Zapraszam was jutro na jeszcze jedno sobotnie kończące ten pierwszy wielkanocny tydzień, kończące oktawę, spotkamy się jeszcze raz. Dzisiaj miejcie, proszę, najpiękniejszy dzień pełen maryjnego sposobu podchodzenia do Pana Boga. Ściskam was, pozdrawiam, błogosławię i do zobaczenia już jutro. Z Bogiem, pa, pa...