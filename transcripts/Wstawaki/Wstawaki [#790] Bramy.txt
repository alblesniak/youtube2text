 Dzień dobry, dzień dobry, moi drodzy, mamy dzisiaj piątek, to jest 21 dzień maja i to jest kolejny wstawak, oczywiście, piątkowy, czyli fantastyczny, bo będzie biblijny. Serdecznie zapraszam. Jedziemy! Moi drodzy, moi mili, bardzo was serdecznie witam i zapraszam dzisiaj na zdanie biblijne. Idźmy od razu do rzeczy, bo chciałbym wam dzisiaj zadać po prostu jedno pytanie i z tym pytaniem was zostawić. A pytanie się wzięło z bardzo konkretnego cytatu z Biblii. Moi drodzy, taki cytat z psalmu Bramy podnieście swe szczyty i unieście się, prastare podwoje, aby mógł wkroczyć król chwały. Moi drodzy, to jest psalm dla tych, którzy odmawiają brewiarz bardzo znany, bo bardzo często go odmawiamy w wezwaniu tak zwanym, czyli w początku modlitwy brewiarzowej, każdego dnia rano. To jest psalm, który też często przypisywano jako taką modlitwę aniołów, które mówiły te słowa, kiedy Chrystus wracał do nieba po swojej misji na ziemi, po zmartwychwstaniu. Ale chciałbym wam dzisiaj, kochani, z tym zdaniem zadać jedno pytanie, w sensie żebyście pochodzili z jednym pytaniem, mianowicie jaka brama, jakie miejsce w twoim życiu, jaka sfera w twoim sercu, w twoim myśleniu, w czymkolwiek tam, co jest częścią twojego życia, jaka brama jest zamknięta przed Panem Jezusem? Kochani, Bóg jest wszechmogący, to jasne, ale, jak mówią, Bóg jest wszechmogący do granicy naszej wolności, w sensie sam ograniczył swoją wszechmoc. Nikt Mu tego nie zrobił, bo nie ma nikogo ponad Boga, ale Bóg sam ograniczył swoją wszechmoc, jakby zatrzymując ją na granicy twojego serca. Czyli zatrzymując tam, gdzie ty musisz podjąć decyzję, czy chcesz, czy nie chcesz, czy wpuszczasz, czy nie wpuszczasz. I w związku z tym, kochani, każdy człowiek ma bramy i to nie jedne, tylko bardzo wiele. To są bramy do różnych części życia, do różnych twoich decyzji, do różnych twoich wyborów, do grzechów, do sytuacji itd. I bez otwarcia tych bram Bóg nie może tam wejść, Bóg nie może tam nic zrobić, Bóg nie może cię zbawić bez ciebie. Stara maksyma teologiczna, że Bóg nie może nas zbawić bez nas, bez naszej zgody. Tak jest pokorny, tak się ograniczył, żeby nas nie stawiać w pozycji kogoś, kto może nami zawładnąć i może nas do czegoś, nawet do dobra, zmusić. Nie może. Więc dzisiaj takie proste pytanie rachunkowo-sumieniowe. Czy masz jakieś grzechy, które zamknąłeś przed Panem Bogiem i nie chcesz Mu ich oddać, bo w nich trwasz? I nie chodzi mi o takie, z którymi walczysz, nie? Tylko takie, które mówisz sobie nie, ja z tym nic nie zrobię, tak ma być u mnie i tak będzie. Czy masz jakieś przestrzenie decyzyjne, tak? Gdzie mówisz nie, nie, tamto Pana Boga nie będę pytał, co robię po swojemu, bo oczywiście się spodziewasz, że Pan Bóg pewnie powie coś przeciwko temu, nie? co chcesz zrobić. Czy masz takie, nie wiem, ścieżki życiowe, gdzie wybierasz jakieś swoje plany na przyszłość, nie? I też Pana Boga nie chcesz pytać, bo masz myśli, że mógłby mieć pewne wątpliwości. Czyli czy masz gdzieś jakieś miejsca, które zamykasz przed Bogiem, gdzie sam sobie jesteś, jak to mówią, sternikiem i żeglarzem, tak? Kochani, tylko kiedy się otworzy drzwi Bogu, to On będzie mógł działać niezwykłe rzeczy w nas. Wtedy naprawdę będzie mógł robić niesamowite i niezwykłe rzeczy w nas. Ja myślę, że już wiele takich bram pootwierałem, bo wiele rozpoznałem, że mam zamknięte. Niestety, jak się sobie czasem przyglądam, co jakiś czas, nie? po raz kolejny, to ciągle znajduję nowe, kochani. Nie tak, że często żyję w świadomości, że nawet one są, bo często myślę, że ich nie ma, ale jak się przyjrzę uważniej sobie, to je znajduję. Poprzyglądaj się, czy nie masz takich zamkniętych bram. Moi drodzy, moi kochani, dziękuję wam za kolejne spotkanie Leśne Majowe. Jeszcze jutro spotkamy się w takich okolicznościach przyrody. No to ściskam, no to pozdrawiam, no to błogosławię i do jutra. Z Bogiem, paaa...