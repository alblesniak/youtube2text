 Dzień dobry, dzień dobry, moi drodzy, mamy dzisiaj poniedziałek, to jest 15 dzień lutego, to jest połowa lutego, taka już nawet większa połowa, podobno nie ma większej, mniejszej, ale to jest większa połowa lutego. To jest kolejny tydzień wstawakowy, tylko dwuodcinkowy, bo od środy oczywiście zaczyna się Wielki Post, więc ostatnie dwa wstawaki regularne, na które bardzo zapraszam. Mówiąc krótko, jedziemy! Moi drodzy, moi kochani, witam was bardzo serdecznie i bardzo, bardzo niezwykle zapraszam na dzisiejsze nasze spotkanie wstawakowe, poniedziałkowe, mające zrobić ten tydzień dobrym tygodniem. Zaczniemy, kochani, oczywiście w poniedziałki, jak to bywało w ostatnich tygodniach, od Mądrości Murów. Będzie dzisiaj Mądrość Murów, taka druzgocąca dosyć, ale chyba dobra, bo mam nadzieję, że nam się chociaż trochę naprawi serce dzięki tej mądrości. Proszę posłuchajcie, jaką mądrość na murach tym razem dla was przygotowałem. Mianowicie, tak jakiś mądry mędrzec murowy napisał Serce jest jak telefon. Albo nieczynne, albo zajęte, albo źle łączy. Prawdopodobnie był to człowiek, który miał jakieś duże problemy sercowe i pewnie napisał to wtedy, kiedy go rzuciła dziewczyna, ewentualnie chłopak, jeżeli to była ona, no i pewnie po prostu był zawiedziony, pesymistyczny, ironiczny i w ogóle taki przekonany o złości tego świata. Ale ma dużo racji. Kochani, są tutaj opisane trzy różnego rodzaju zamknięcia serca, z którymi trzeba walczyć. Pojedę od tyłu, bo wydaje mi się, że to jest taka gradacja od tyłu. Serce może być po prostu źle łączyć. Co to znaczy źle łączyć? Czyli, kochani, nie zawsze mamy kontakt sami ze sobą. Czyli po prostu jedziemy przez życie, bo jedziemy. Raz na jakiś czas się zatrzymamy, trochę pomyślimy, co się w nas dzieje, co się dzieje w naszym sercu, co się dzieje w naszych uczuciach, czy przypadkiem coś nami nie rządzi, a my tego nie chcemy i tak dalej, ale generalnie mało mamy łączności z tym, co się dzieje w nas w środku. I to nie jest dobrze. Drugie serce, serce zajęte, oczywiście ono może być też pozytywnie zajęte, bo można mieć serce zajęte jakąś osobą, w sensie... którą się kocha, Panem, Bogiem i tak dalej, ale nie o tym chcę tu powiedzieć. Zajęte, czyli w takim sensie, które jest uwiązane w niedobry sposób do czegoś. Do człowieka, do jakichś naszych wyobrażeń, do Pana Boga, uwaga, w niedobry sposób, bo można się z Panem Bogiem uwiązać w niedobry sposób, czyli nie z Nim samym, tylko z pewnym naszym wyobrażaniem tego, kim jest Pan Bóg. Czyli takie serce, które się zajęło i nie chcę pozwolić, żeby właśnie jakaś inna miłość prawdziwa weszła, bo mamy jakąś fałszywą, mamy jakąś taką udawaną, nieprawdziwą, wiążącą nas niewolniczo. Wręcz może być oczywiście tak, że serce jest nieczynne, czyli całkiem ta linia została zerwana. Co to znaczy, kochani? To się często dzieje, kiedy ktoś wielokrotnie, na przykład zraniony wielokrotnie, to serce zostało podeptane, ktoś je zamyka, bo się boi, że jak znowu kogoś pokocha, jak się otworzy na miłość, to zostanie tak zraniony, że lepiej w ogóle nie kochać, nie? Kochani, tych trzech rodzajów serca należy unikać. Wiadomo, że pewnie najbardziej tego ostatniego, trochę mniej tego ośrodkowego, chociaż tutaj głupio mówić, każdego należy unikać. Chciałbym, kochani, żebyście dzisiaj na początku tego tygodnia, który już będzie wielkopostny, no od środy, żebyście się przyjrzeli swojemu sercu. Może wam się pokaże, nad czym trzeba popracować w Wielkim Poście. Może wam się od razu pokaże, gdzie macie serca albo nieczynne, albo zajęte, albo takie, które źle łączą, was źle łączą z waszym własnym sercem i może to jest dobra ścieżka do roboty przez Wielki Post. Więc, kochani, pomyślcie, gdzie macie w taki niedobry, na jeden z tych trzech sposobów, albo może jeszcze jakiś inny, na niedobry sposób zajęte serca. I zawalczcie o wasze serca. 🎵 Moi drodzy, moi kochani, bardzo wam dziękuję za kolejne spotkanie wstawakowe, a jakże. Mam nadzieję, że spotkamy się jutro w ostatnich wstawakach takich zwyczajnych, w sensie niewielkopostnych, tylko takich regularnych, normalnych, zwyczajnych, w okresie zwykłym, czyli wstawaki są również zwykłe. Jutro będą ostatnie takie wstawaki, a potem oczywiście spotykamy się dalej. Ale dzisiaj wam życzę bardzo dobrego, bardzo pięknego, bardzo błogosławionego dnia. Ściskam, pozdrawiam, błogosławię, z Bogiem, paaa...