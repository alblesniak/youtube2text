 Dzień dobry, dzień dobry, moi drodzy, dzisiaj jest 8 maja, to jest środa, a to jest kolejny odcinek Wstawaków, na który was po prostu, jak zawsze, serdecznie zapraszam. No to zróbmy go! Moi drodzy, moi kochani, bądźcie serdecznie przywitani tego fantastycznego, ciepłego, cudownego dnia, bez względu na to, jaki tam jest u was dzień, kiedy to oglądacie. Mam dla was dzisiaj ciekawostkę taką techniczno-cywilizacyjno-ratunkowo-medyczno-dźwiękową, która, mam nadzieję, nam się przyda do szukania Pana Boga. Mianowicie, bardzo uważam w ogóle ciekawa rzecz. Nie wiem, czy wiecie, że człowiek jest w stanie zlokalizować kierunek, z jakiego dochodzi jakiś dźwięk, kiedy ten dźwięk jest poniżej 1 kHz. Ja się nie znam tam na tych różnych miarach itd., no ale tak mówią, że dźwięki, które są poniżej 1 kHz, to jesteśmy w stanie, że tak powiem, nasze narządy słuchowe i ich przetwarzanie jest w stanie się skapować, skąd ono jest, ten dźwięk. W sensie wiemy, skąd nam nadchodzi. Czyli jak ktoś ci gada z tyłu, to wiesz, że to jest z tyłu, ktoś ci gada z przodu, to wiesz, że z przodu, z prawa, z lewa itd. Z góry, z dołu. Natomiast, kiedy dźwięki są wyższe, w sensie ta częstotliwość jest wyższa, to nie jesteśmy w stanie się wyczaić, skąd one pochodzą. I nie wiem, czy wiecie, że karetki wszystkie mają te swoje sygnały, te takie wyjce w tych zakresach od 1 do 3 kHz, czyli słyszymy bardzo mocno i wyraźnie, natomiast nie wiemy, skąd to przychodzi. I to jest w ogóle taka ciekawa rzecz, która mi dużo wyjaśniła, bo ja miałem zawsze takie przekonanie, jak jadę gdzieś samochodem i słyszę właśnie karetkę, to na początku nie mam pojęcia, czy ona jedzie z przodu, czy ona jedzie z tyłu, czy skąd ona jedzie. Jakby nie wiem do końca, nie? I, jak się okazuje, to jest wszystko naukowo udowadnialne, w sensie wiadomo dlaczego tak jest, właśnie o to chodzi. Pytanie jest takie, czemu karetki tak mają? A no właśnie temu, żeby wzbudzić uważność człowieka, że kiedy nie wiesz, skąd to przychodzi, to zaczynasz się, że tak powiem, musisz się trochę zatrzymać i się zacząć rozglądać, gdzie to się dzieje, gdzie to się wydarza. Czyli to tak naprawdę przykuwa twoją uwagę, sprawia, że stajesz się dużo bardziej wyczulony na rzeczywistość. Uważam w ogóle, że to bardzo sprytne i inteligentne jest, takie ustawienie tej sprawy. Ale w związku z tym co? Mam wrażenie, że to się przekłada bardzo na sprawy duchowe. Pan Bóg, mam wrażenie, też często tak mówi, że nie bardzo wiesz skąd i dokąd. Macie, przypuszczam, takie też doświadczenie, że jeżeli chodzi o wolę Bożą, o to, czego Pan Bóg by od nas chciał, gdzie by nas chciał poprowadzić, czy gdzie wie, że jest dla nas najlepiej, to człowiek słyszy jakby jakieś takie wezwania, ale nie potrafi do końca rozeznać, w którą mańkę, w sensie w którą stronę. I słuchajcie, może to jest dokładnie tak, jak z tą karetką, że Pan Bóg tak robi właśnie dlatego, żeby wzbudzić naszą uwagę, wzbudzić naszą czujność i nas uruchomić do poszukiwania. Można by powiedzieć... no ale mógłby powiedzieć raz prosto i wyraźnie tak, tylko że wtedy byśmy się po pierwsze nie rozwijali, po drugie bylibyśmy trochę traktowani jak takie marionetki, że po prostu mówi nam się, gdzie mamy iść i tyle. Nie. On chce, żebyśmy szukali, żebyśmy się rozwijali, żebyśmy uczyli się czytać rzeczywistość, żebyśmy się uczyli czytać jego. To jest w ogóle takie bardzo rozwojowe, takie bardzo też z szacunkiem do nas, że nie tak po prostu na oklep tu i tu, tylko człowieku uważaj, mówię do ciebie, to jest ważne, co do ciebie mówię, rozglądnij się za rzeczywistością. Kochani, jeżeli doświadczacie takiego czasem zamieszania właśnie, że słyszycie głos Boży, ale nie wiecie, dokąd Was prowadzi, to nie zniechęcajcie się i nie mówcie aha... muszę zrobić coś innego, żeby Go słyszeć wyraźniej. Nie. Właśnie chodzi o to, czy docelowo tak, ale żeby to zrobić, to to jest po prostu wezwanie do większej uważności w twoim życiu, do większego rozglądania się, do większego czytania rzeczywistości, do nauczenia się nowych metod, do nauczenia się nowej modlitwy. Pan Bóg cię prowokuje do rozwoju, więc nie ma co narzekać, że tak jest, tylko potraktować to jako okazję do czegoś niezwykłego, fantastycznego, nowego, dobrego i mądrego. No i to właśnie o to, o to by w tym wszystkim, wydaje mi się, chodziło. Taka mądrość dzisiaj z karetki. Moi drodzy, to tyle w odcinku środowym. Bardzo was oczywiście zapraszam na odcinek czwartkowy, który pewnie wydarzy się jutro, no bo czemu miałoby się nie wydarzyć. Na dzisiaj to tyle. Bardzo was ściskam, bardzo was pozdrawiam, bardzo was błogosławię i proszę, miejcie się najlepiej na świecie. Z Bogiem, paaa...