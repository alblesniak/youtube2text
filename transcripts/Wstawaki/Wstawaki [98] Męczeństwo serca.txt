 Dzień dobry, dzień dobry, moi drodzy, to jest wtorek, jest 27 listopada, a to jest kolejny odcinek Wstawaków w tym tygodniu, czyli mówiąc krótko, serdecznie zapraszam! Moi drodzy, moi kochani, bardzo was serdecznie, bardzo was ciepło witam w ten wtorkowy poranek i zapraszam dzisiaj na spotkanie ze zdaniem pewnej świętej. Będzie to święta niezwykła, a jej zdanie w ogóle niezwykłe. No i jest dzisiaj po prostu zdanie jak kryształ, naprawdę. Kiedy je znalazłem, to sobie pomyślałem no jedno z najbardziej po prostu kryształowych, perłowych zdań świętych, jakie czytałem w życiu. Proszę posłuchajcie, co to jest za zdanie. Jest to zdanie świętej Teresy z Lisie, czyli Małej Tereski, a brzmi ono następująco Prawdziwym krzyżem jest męczeństwo serca, nieskończone cierpienie duszy. Moi drodzy, to jest zdanie, które... wiem, że oczywiście bardzo wielu z was, kiedy je usłyszało, kiedy je przeczytałem, szczególnie tych dotkniętych jakimiś tam różnego rodzaju perypetiami sercowymi, tak to nazwijmy, od razu sobie pomyślało tak, tak, to jest właśnie o mnie. Kochani, najpierw jedno pewne, bardzo ważne rozróżnienie, które oczywiście nie neguje tego, że to bardzo możliwe, że was dotyczy. Kochani, pamiętajcie, że serce, kiedy jest mowa o sercu w Biblii, a też Teresa, myślę, kiedy się nim posługuje, to jakby też jest bardzo w tym nurcie. Serce to nie są tylko uczucia. Serce to nie jest tylko coś, co nazywamy miłością. Serce to nie jest tylko coś, co nazywamy tymi wszystkimi emocjami związanymi z uczuciowością człowieka, tylko serce, jak wam to już mówiłem w wielu odcinkach w różnych seriach, serce to jest najgłębsza istota człowieka. Serce to jest jego dusza, dlatego na tym zdaniu mówi właśnie o cierpieniu duszy. Serce to jest jego tożsamość, to jest jego wnętrz i oczywiście w takim kluczu to jest też bardzo związane z miłością, dlatego że jeżeli kochamy i nie są to tylko emocje, tylko uczucia, ja wiem, że zazwyczaj nam się tak wydaje, ale kiedy to jest prawdziwa miłość, czyli kiedy to jest miłość ta do głębi, to tam właśnie kocha cały człowiek. I kochani, święta Teresa w tym zdaniu mówi niesamowitą rzecz. Mówi... nie ma drugiego takiego cierpienia, nie ma drugiego takiej męki, jak właśnie cierpienie wnętrza człowieka, cierpienie serca, tylko właśnie nie serca, tylko w tym takim romantycznym znaczeniu. Kochani, dlaczego to jest ważne? Ja myślę, że my często, kiedy na przykład patrzymy na Pana Jezusa i patrzymy na to, w jaki sposób On nas zbawił, no to sobie myślimy o Jego męce, o Jego cierpieniu i to oczywiście było straszne i dotkliwe, ale kochani, nie to było największym cierpieniem Pana Jezusa i też nie to było przyczyną naszego zbawienia. Chrystus nas nie zbawił dlatego, że cierpiał fizycznie. Chrystus nas zbawił dlatego, że Jego serce cierpiało jako odrzucone przez ludzi, jako w pewnym momencie, tak mu się wydawało, odrzucone przez Boga, który Go opuścił i to serce nieustannie kochało. I kochani, ten odcinek nie jest po to, żebyśmy sobie tak przytaknęli wszyscy, mówiąc sobie właśnie ja cierpię w sercu, ja jestem odrzucony, ja jestem, nie wiem... przez innych jakoś tam potraktowany źle, nie tak jak trzeba, nie odpowiadają mi miłością, depczą moje serce i tak dalej. Ja wiem, że wielu z was, kiedy tego wszystkiego dzisiaj pewnie słucha, to sobie myśli tak, to jest o mnie, to jest odcinek do mnie, ja mam serce cierpiące i jak mówi święta Teresa nie ma drugiego tak niewyobrażalnego cierpienia. Tylko... ja chciałbym, żebyśmy się dzisiaj nauczyli od Pana Jezusa w związku z tym zdaniem, że kiedy cierpimy w sercu i mówię, nie chodzi tylko o tę romantyczność, tylko kiedy naprawdę cierpimy w tych najgłębszych takich warstwach naszej tożsamości, to właśnie wtedy możemy temu światu przynieść życie i zbawienie. Jeżeli to cierpienie przejdziesz razem z Jezusem, jakby... wejdziesz razem z Nim na krzyż, bo to jest krzyż, nie ma tak drugiego wielkiego krzyża, jak cierpienie serca, to z tej miłości, która może jest odrzucona, może jest podeptana, ale miłości, która nie zamyka się w bólu, nie zamyka się w żalu, nie zamyka się w odrzuceniu, ale mimo wszystko chce kochać, tak jak serce Jezusa na krzyżu, to taka miłość takiego serca, możliwe, że bardzo cierpiącego i bardzo odrzuconego, taka miłość zmienia ten świat. I kochani, nie chodzi mi dzisiaj o taki kolejny odcinek, gdzie sobie po prostu, że tak powiem, pogłaszczamy się po głowach i sobie powiemy tacy właśnie jesteśmy biedni i to nasze cierpienie jest najgorsze na świecie. Tak, to prawda, ale jeżeli tak jest, to znaczy, że jesteśmy w zdolności, dostaliśmy możliwość, żeby ten świat przemieniać, żeby ten świat w ogóle po prostu przesączyć zupełnie nową jakością, nowym życiem, bo ono się bierze z cierpiącego serca, które nie pozwala, żeby cierpienie go zniszczyło, tylko kocha w tym, tak jak Jezus. Kochani, jeżeli to jest o tobie, jeżeli to jest o twoim sercu, cierpiącym sercu, to proszę cię, nie użalaj się dzisiaj nad sobą i nie patrz dzisiaj na to, że właśnie ja tak cierpię, tylko popatrz dzisiaj na Jezusa i kochaj tak jak On. W tym cierpieniu ofiaruj swoje życie kochając. To zmienia ten świat. Moi drodzy, tyle na dzisiaj w tym odcinku. Myślę, że naprawdę bardzo piękne, bardzo piękne to zdanie św. Teresy. Myślę, że warto się od Niego uczyć, a przede wszystkim oczywiście od Pana Jezusa, tak kochającego takim sercem. Ściskam was najmocniej i najserdeczniej, bardzo was pozdrawiam no i do zobaczenia pewnie w następnym, jutrzejszym odcinku Wstawaków. Z Bogiem, wszystkiego dobrego, błogosławię. Pa!