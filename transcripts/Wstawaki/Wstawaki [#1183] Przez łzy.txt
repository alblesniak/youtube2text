 Dzień dobry, dzień dobry, moi drodzy, mamy dzisiaj poniedziałek, mamy dzisiaj 29 dzień września, to jest początek nowego tygodnia. Bardzo serdecznie was pozdrawiam, w sensie kiedy to nagrywam, bo nie kiedy wy to oglądacie, z Chicago, gdzie jestem u moich przyjaciół. Znalazłem fajne, w sensie sympatyczne, bo w cieniu miejsce, trochę głośno, bo z tyłu jest dosyć ruchliwa ulica, ale mam nadzieję, że oczywiście my sobie damy z tym radę. Bo chodzi o to, żeby dobrze zacząć tydzień, nawet jeżeli coś ci w życiu przeszkadza, to nie ma to żadnego znaczenia, bo możemy zrobić, żeby to był naprawdę dobry tydzień. No to jedziemy. Czołoweczka. 🎵 Moi drodzy, moi mili, moi kochani, moi ulubieni, witam was bardzo serdecznie i bardzo was zapraszam na dzisiejszy odcinek, a on będzie w sumie właśnie trochę o tym, żeby mimo przeciwności dawać sobie radę. Poniedziałek, czyli oczywiście mądrość murów, czyli będzie dzisiaj cytat murowy. Proszę posłuchajcie cytatu z Łodzi. Boże, to jeszcze jakieś takie robale tutaj dają czadu. Ale ok. Damy radę. Przepraszam. Kochani, wiecie, że w Łodzi jest oczywiście bardzo dużo takich napisów i różnych murali związanych z ŁKS-em, z Widzewem i tak dalej, i tak dalej. Każde miasto, które mają w szczególnie kilka zespołów, mają tego typu napisy. Bardzo ładny napis ostatnio znalazłem, który brzmi następująco ŁKS nie wita dnia uśmiechem. Moi drodzy, lubię takie mądrości murów piłkarskie, dlatego że zazwyczaj, zauważcie, kibole, to piszą takie rzeczy albo jakieś wulgarne, albo obraźliwe, albo bardzo chcą dopiec i tak dalej. A tu mam wrażenie, że jakiś kibic prawdopodobnie drużyny przeciwnej po prostu użalił się nad kibicami swoich adwersarzy, bo zobaczył, że skoro mają taki kiepski zespół, skoro są tacy do niczego, no to chyba się nie budzą z uśmiechem, nie? I mam wrażenie, że to była nawet nie tyle złośliwość, ile bardziej taka forma współczucia. Kochani, wiemy, że bardzo często, kiedy rano wstajemy, kiedy rozpoczyna się nowy dzień, kiedy, tak jak dzisiaj, rozpoczyna się nowy tydzień, a w naszym życiu nie jest za dobrze, nie jest za wesoło, nie ma dużo powodów do radości, no to trudno się uśmiechnąć. Może jest tak, że w twoim życiu, właśnie tak jak w tym momencie, zaszło słońce. Bardzo możliwe, że masz dookoła różne przeszkadzajki, że mówisz sobie -"Boże, gdybym tylko był w innych warunkach, gdybym tylko był w lepszej sytuacji, no to bym dał radę". Obudź się z uśmiechem. I, kochani, ja wiem, czasem to jest uśmiech przez łzy. Czasem to jest taki uśmiech, gdzie sobie mówisz po prostu to już tylko się śmiać z tego mojego życia, bo to już nic więcej nie będzie, a mówisz -"Nawet się już śmiać nie mogę, bo to jest tak żenujące, jak ja żyję i tak dalej". Kochani, uzmysłowcie sobie jedną rzecz. Jest z nami Pan Bóg. Ja wiem, czasem Go nie widzimy, czasem zachodzi jak to słońce za chmury i człowiek nie ma takiego doświadczenia, że coś Go ogrzewa, coś Go prowadzi w życiu, ale, kochani, On jest. Spróbujcie sobie uzmysłowić taki fakt nieczuciowy, niedoświadczeniowy, nieemocjonalny, tylko czysto poznawczy fakt. Pan Bóg jest. Wiem, niektórzy powiedzą -"A skąd mam wiedzieć, że jest?" Na tym polega wiara, że wzbudzasz w sobie taką wiarę, że mówisz -"Jest. On jest. Może nie mam dowodów, może nie jestem przekonany, On jest". A w związku z tym chyba mnie jakoś poprowadzi. I nawet, jeżeli tego nie zobaczę od razu, tylko to zobaczę kiedyś, to się może uśmiechnę, bo może to ma wszystko sens. Kochani, ja myślę, że w ogóle jednym z najpiękniejszych uśmiechów to nie są takie te uśmiechy totalnej radochy, wiecie, entuzjazmu. Oczywiście one są bardzo piękne, żeby to było jasne. Ale ja uważam, że bardzo pięknym uśmiechem jest taki uśmiech, gdzie ktoś naprawdę styrany życiem, styrany tym, co mu się dzieje, styrany różnymi doświadczeniami siada i tak mówi -"Ok. Jakoś to będzie". I nie z taką rezygnacją, tylko właśnie z pewnego rodzaju uśmiechem, który jest nadzieją po prostu. Bardzo bym was, kochani, chciał dzisiaj zaprosić do nadziei. Uśmiechnijcie się z nadzieją. Nawet ŁKS mógłby to zrobić, mimo że budzi się bez uśmiechu. Moi drodzy, moi mili, moi kochani, moi ulubieni, to by było na tyle w tym naszym dzisiejszym, pierwszym spotkaniu stawakowym w tym tygodniu, za które wam bardzo dziękuję. Tutaj się właśnie będziemy przy tym płocie, na tej ławce, mnie to jest bardzo wygodnie, będziemy się spotykać przez najbliższy tydzień. Przypomnę wam tylko, jeśli mogę, 6 października Tauron Arena. Niewiele biletów zostało, ale jeszcze sporo jest. Niewiele, ale sporo. W sumie to prawda jest, bo jest niewiele, ale sporo jeszcze zostało, więc jak tylko ktoś chce, to jeszcze się załapie. Bardzo was, kochani, zapraszam na wielbienie do Tauron Areny. Na nienasyconych 6 października. W opisie pod filmem wszystkie potrzebne linki. Ściskam, pozdrawiam, błogosławię i miejcie się, proszę, najlepiej na świecie. Z Bogiem, pa, pa!