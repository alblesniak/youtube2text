 Dzień dobry, dzień dobry, moi drodzy, dzisiaj jest poniedziałek, jest 9 marca, właśnie rozpoczyna się drugi tydzień Wielkiego Postu. Zapraszam serdecznie na poniedziałkowy odcinek rozpoczynający wstawaki. W sensie wstawaki w tym tygodniu. Jedziemy! Moi drodzy, moi mili, witam was bardzo serdecznie i bardzo serdecznie was zapraszam na tą dzisiejszą naszą rozkminę poniedziałkową. Jak, mam nadzieję, się już zorientowaliście od kilku ładnych odcinków, zajmujemy się mistyką nadreńską, czyli naszymi mistrzami dominikańskimi w kontakcie z Panem Bogiem. Dzisiaj kolejne zdanie jednego z nich, chyba najbardziej znanego, czyli mistrza Eckharta. Proszę posłuchajcie, jakie to jest zdanie, już wam czytam. Bóg nie może dawać mało. Może dać albo wszystko, albo nic. Moi drodzy, bardzo lubię mistrza Eckharta za to, że on nie znał półśrodków. Miał przez to dużo kłopotów, bo czasem zdania, które pisał, oczywiście były niezniuansowane, a rzeczywistość czasem jest zniuansowana i oczywiście mu zarzucano herezję. Prawdopodobnie lubię go dlatego, że myślę, że jestem w tym podobny. Też czasem coś palnę, w takim sensie walnę mocno, bo chcę pokazać coś bardzo ważnego i bardzo mocnego i ja oczywiście wiem, że to ma różne inne niuanse, ale chodzi mi o tą mocność. No a oczywiście zawsze się przyczepiam do tych niuansów. Tak mówi właśnie mistrz Eckhart. Mówi Bóg nie może dać trochę. Według mistrza Eckharta Pan Bóg nie zna czegoś takiego, jak prawo stopniowości. Czyli nie zna czegoś takiego, że trochę, potem trochę bardziej, a potem już całkiem bardziej. Nie. Eckhart mówi... Myślę, że w ogóle bardzo pięknie. Pan Bóg naprawdę nie godzi się na za mało. I to nie chodzi oczywiście o to, że Pan Bóg nam nie pozwala iść też różnymi stopniami do niego. Nie o to chodzi. Chodzi o to, że Pan Bóg nigdy nie spocznie, dopóki nam nie da tak mocno i tak wiele i tak szeroko i tak hojnie, jak On będzie chciał. Lubię taką modlitwę, którą czasem słyszałem u ojca Joachima Badaniego, kiedy on mówił prośmy, żeby Pan Bóg nam dał nie tak, jak my chcemy, czyli nie tak, żeby spełnił nasze prośby, ale tak, jak On chce. Dlatego, że On chce znacznie więcej niż my. Czyli to, co my prosimy często jest za małe. Ojciec Joachim nam często mówił, że Pan Bóg nie wysłuchuje za małych próśb. Jeżeli prosisz tylko o trochę, żeby ci Pan Bóg trochę poprawił życie, żeby cię trochę pocieszył, żeby cię trochę wyciągnął z różnych kłopotów, to On nie słucha. Nie chodzi oczywiście o to, że nie słucha, tylko Pan Bóg cały czas ma pragnienie, żeby pójść dalej, żeby ci otworzyć serce na więcej. I kochani, często On tego nie może zrobić, bo my po prostu nie jesteśmy gotowi przyjąć więcej, bo nie jesteśmy gotowi przyjąć Jego. Nie jesteśmy gotowi przyjąć jakby wszystkiego, co On nam będzie chciał dać, bo się boimy oczywiście, że coś stracimy, że Pan Bóg nam coś zabierze, albo tam cokolwiek innego. Kochani, bądźmy dzisiaj szerocy, hojni, rozrzutni w proszeniu Pana Boga. Czyli nie próbujcie z taką, no myślę, trochę fałszywą pokorą mówić Panu Bogu No Panie Boże, tak bym trochę chciał, ale no wiesz... nie chcę też za bardzo się narzucać. Nie! Mistrz Eckhart mówi WSZYSTKO! Panie Boże, potrzebuję Cię po prostu całego, wszystkiego. Wszystko, co od Ciebie dostać. Jasne, jeżeli to są jakieś rzeczy, które nam są niepotrzebne i stworzone, a nie są Panem Bogiem, a nie są nam błogosławiące w życiu, no to On nas nie wysłucha, bo to też jest za mało. Właśnie. Bo nam się może wydawać, że chcemy wszystko, ale na takim poziomie tylko czysto ludzkim. A On chce, żebyśmy weszli poziom wyżej. Proś o wszystko. Bóg nie lubi dawać mało. Daje wszystko albo nic. Jest coś bardzo pięknego w takim ostrym postawieniu tego zdania. Moi drodzy, spróbujcie dzisiaj sercem takim szerokim przez cały dzień pochodzić. Moi drodzy, moi kochani, no tośmy zrobili pierwszy odcinek poniedziałkowy, startujący ten tydzień. Zapraszam oczywiście codziennie rano na wstawaki nadreńskie, mistyczne, wielkopostne, pobudzające. Mam nadzieję, że dobre. Ściskam was, pozdrawiam, błogosławię i miejcie się, proszę, najlepiej na świecie. Z Bogiem, pa!