 Dzień dobry, dzień dobry, moi drodzy, mamy dzisiaj wtorek, jest dzisiaj ósmy dzień listopada. Jeżeli pamiętacie, wczoraj był dzień schabowego, a dzisiaj będzie w sensie kotleta. A dzisiaj będzie dzień odwrotny, bo dzisiaj jest dzień zdrowego żywienia i zdrowego gotowania. To chyba nie jest dzień dla mnie. Ja będę chyba jeszcze świętował wczorajszy dzień, tak sobie zrobię takie, wiecie, takie tridunse zrobię, albo taką oktawę wczorajszego święta, żebym tego dzisiejszego nie musiał świętować. Ale generalnie to do tego zachęcam. Zapraszam, nowy odcinek Wstawaki wtorek. Jedziemy! 🎵 Moi drodzy, moi mili, moi kochani, dzisiaj wtorek, czyli dzień ze świętymi i będzie dzisiaj, kochani, takie zdanie, które absolutnie wystrzeli nas w kosmos. To będzie bardzo trudne zdanie. To będzie zdanie z najwyższej półki, zdanie, do którego nie dorastamy, ale chyba musimy taką perspektywę również w sobie mieć. Święty Jan od Krzyża, czyli jak się łatwo domyślać, będzie wysoki, wysoki level. Posłuchajcie, długie zdanie, ale myślę, że bardzo piękne, bardzo ważne. Ponieważ zaś żadne stworzenia, żadne ich czynności ani zdolności nie mogą dosięgnąć tego, czym jest Bóg, więc dusza musi się ogołocić z wszelkiego stworzenia, ze swych czynności i sprawności, to znaczy ze swej wiedzy, ze smakowania i odczuwania. Gdy bowiem odrzuci to, co jest niepodobne do Boga i niezgodne z Nim, zacznie upodabniać się do Niego. Kochani, strasznie trudne zdanie. To jest wyraz tak zwanej teologii apofatycznej. To jest taka teologia, która mówi, że o Panu Bogu znacznie więcej można się dowiedzieć tego, kim On nie jest, niż to, kim On jest. Czyli przez redukcję i negację innych rzeczy możemy dojść jakoś do próby poznania Go. Kochani, przekładając na taki język nasz, taki codzienny, bo o to mi dzisiaj oczywiście chodzi, jak to zawsze we wstawakach, na jeden szczegół chciałem zwrócić waszą uwagę, który, myślę, dobrze to pokazuje. Zobaczcie, że dusza szukająca Boga musi zrezygnować ze swego smakowania i odczuwania. Co to znaczy? Kochani, zobaczcie, my, kiedy jesteśmy z Panem Bogiem, kiedy się modlimy, nie? Kiedy mamy takie doświadczenie, żeśmy się dobrze pomodlili albo spotkaliśmy Pana Boga, to bardzo często mówimy to, że ja to tak wreszcie poczułem, nie? Kiedy byłem na modlitwie, kiedy się modliłem, to tak wreszcie czułem, że tak jestem blisko Pana Boga, taki byłem zaopiekowany, czułem, że On mnie kocha, tak do mnie przychodzi itd. Kochani, żeby było jasne. Nie chodzi o to, że w tym jest coś złego, że w tych emocjach, w tych odczuciach, w tych takich poczuciach, czyli w smakowaniu i odczuwaniu jest od razu, nie wiem, jakiś fałsz, szatan itd. Ale nie możemy go utożsamić z Panem Bogiem. Kochani, bo jeżeli go utożsamiamy z Panem Bogiem, to to by znaczyło, że kiedy tego nie odczuwamy, to nie jesteśmy z Panem Bogiem. Kiedy tego nie ma, to... no właśnie... to znaczy, że Pana Boga nie spotkaliśmy. Kochani, w ogóle nasz cel, ja wiem, że to jest cel bardzo odległy, to jest taki, że wyjdziemy poza te wszystkie nasze ludzkie stworzone zdolności, bo Bóg przekracza je wszystkie. Oczywiście, póki jesteśmy w ciele, to tak posługujemy się nimi i Pan Bóg też się nimi posługuje. Ale o co chodzi? Żeby się do nich nie przywiązywać. I ten odcinek, kochani, tak naprawdę jest o tym, nie żebyś zanegował wszystkie swoje emocje, uczucia i w ogóle odczucia i pragnienia bycia blisko Pana Boga. Nie o to chodzi. Tylko żebyś z nich nie uczynił, uczyniła celu twojego bycia z Bogiem. Kiedy zdarza się modlitwa, adoracja albo jakakolwiek inna twoja jakby forma przebywania z Panem Bogiem, która jest sucha, której nie ma żadnych doświadczeń, w której po prostu trwasz przed Bogiem, uwaga... ona jest tak samo owocna, jak każda inna. To nie jest tak, że tamte są bardziej owocne, bo coś poczułeś. Wręcz odwrotnie. Ja mam takie przekonanie, że jak wychodzimy z modlitwy z takim poczuciem Olem się namodnił, oleseo, podczuwałem, to tak naprawdę szukaliśmy samych siebie i szukaliśmy tego, co dla nas po prostu wygodne, dogodne i przyjemne, a nie Pana Boga. Więc nie neguj tego, ale nie koncentruj się na tym. Bardzo, kochani, ważne zdanie od św. Jana. Mam nadzieję, że nam to w jakimś duchowym życiu chociaż trochę pomoże. 🎵 Moi drodzy, moi mili, moi kochani, bardzo wam serdecznie dziękuję za to kolejne spotkanie, z którego bardzo się cieszę. Wtorek. Zróbmy po prostu dobry dzień w poszukiwaniu Pana Boga. Niekoniecznie w koncentrowaniu się na naszych odczuciach. Pięknego dnia wam życzę. Ściskam was bardzo, błogosławię was bardzo i bardzo was pozdrawiam. Do zobaczenia jutro. Z Bogiem, pa, pa...