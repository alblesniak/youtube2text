 Dzień dobry, dzień dobry, moi drodzy, dzisiaj jest sobota, to jest, poczekajcie, 5 dzień czerwca, a to jest oczywiście kolejny wstawak, ostatni wstawak tym tygodniu, na który was bardzo serdecznie zapraszam. Lecimy! Moi drodzy, moi mili, jak to zawsze w sobotę ostatnia jeszcze taka dobitka, ostatnie zdanie, które, mam nadzieję, czegoś nas nauczy, a dzisiaj będzie leciutka szpileczka, taka nie tylko w waszym kierunku, bo również w moim, bo wszyscy mamy się we wstawakach nawracać. Kochani, na dzisiaj cytat od pana Karela Capka, nie wiem, jak się tego Czecha czyta. Karol Capek, niech tak będzie. Wyobraźcie sobie, że on mówi następujące zdanie Wyobraźcie sobie tę ciszę, jaka by nastąpiła, gdyby ludzie mówili tylko to, co wiedzą. Takie prześmiewcze i mocno ironiczne zdania, ale uważam, że bardzo piękne, nie? Pomyślcie, że gdybyśmy mówili tylko i wyłącznie to, na czym się naprawdę znamy, co naprawdę wiemy, a nie wydaje nam się, że wiemy, to nie byłaby oczywiście całkowita cisza, to jasne, ale zobaczcie, jak świat by się po prostu zamknął w 90%. Kochani, należy to oczywiście dobrze rozumieć, bo my niestety mamy taką ludzką cechę, która to zdanie, myślę, rozumie źle, bo bardzo często my mówimy do ludzi, z którymi się nie zgadzamy, że się nie znają na tym, co mówią. Uwaga, kochani, to nie jest to zdanie. To nie jest tak, że jak ktoś mówi inaczej niż ty sądzisz, to znaczy, że się nie zna. Bo bardzo wielu z nas tak nieustannie myśli, nie? że skoro ktoś mówi jakieś zdanie, które jest niezgodne z moimi poglądami, z moimi przekonaniami, z moimi wartościami, no to nie jest właściwym ekspertem w tej dziedzinie. Ja to kocham, uwielbiam te komentarze w moim kierunku. Kochani, jeszcze nigdy nie spotkałem komentarza, naprawdę, nigdy nie spotkałem komentarza, żeby ktoś powiedział tak Bardzo się z ojcem zgadzam, ale nie powinien ojciec o tym mówić, bo ojciec się na tym nie zna. Nie znam takiego komentarza. Zawsze komentarze Ojciec się na tym nie zna są zawsze tylko i wyłącznie do ludzi, którzy ze mną się nie zgadzają. Uwaga... i to, że pewnie na niektórych rzeczach się nie znam, o których gadam, to jest w ogóle jasna sprawa, tak? To jest też szpila w moją stronę. Ale kochani, proszę, nie patrzcie na to właśnie w tym kierunku, że skoro ktoś mówi coś, co wy inaczej sądzicie, to się na tym nie zna. Nie. To jest pytanie, które chciałbym, żebyście tylko i wyłącznie sobie zadawali, nie innym. Nie... ty się nie odzywaj, bo się na tym nie znasz. Nie... tylko sobie. Zadaj sobie pytanie, czy są takie rzeczywistości, takie miejsca? Kochani, to jest bardzo trudne, bo my większości jesteśmy przekonani, że my się na wszystkim znamy. Ja to wiem. Jestem połączeniem kilku, że tak powiem, wszechwiedzy w jednym. Nie jestem mężczyzną, czyli muszę wszystko wiedzieć. Jestem księdzem, więc w ogóle muszę wszystko wiedzieć. Jestem w ogóle youtuberem wypowiadającym się publicznie, więc w ogóle muszę na każdy temat się wypowiedzieć itd. Ja wiem, jak to jest trudne umieć zobaczyć sobie OK, może jednak tutaj mam jakieś przekonanie, co prawda, oczywiście, mam jakieś sądy, ale może nie będę się wypowiadał itd. I kochani, błagam was, nie piszcie mi teraz pod tym odcinkiem WŁAŚNIE, bo ojciec się na tym i na tym nie zna i ojciec to powiedział, mimo że ojciec się nie zna. Nie, kochani. Ty masz sobie zadać pytanie, SOBIE, czy są takie miejsca, są takie przestrzenie, gdzie po prostu gadasz, co ci się na język przyniesie, bo jesteś przekonany o swojej wszechwiedzy, wszechmądrości, a może warto byłoby się po prostu trochę przymknąć. I ja to samo pytanie mam sobie zadać. Kochani, zwróćmy te pytania do siebie samych, bo myślę, że bardzo wiele ciszy byłoby między nami, gdybyśmy mówili tylko to, co rzeczywiście wiemy, na czym się rzeczywiście, rzeczywiście znamy. Warto o tym pomyśleć. Moi mili, moi kochani, moi ulubieni, bardzo wam dziękuję za to kolejne spotkanie i bardzo, bardzo się cieszę, że się spotykaliśmy w tym tygodniu. Zapraszam was oczywiście od poniedziałku na kolejne spotkania wstawakowe. Tymczasem miejcie najlepszą niedzielę, najlepszy czas i w ogóle miejcie się najlepiej na świecie. Ściskam was, pozdrawiam, błogosławię i do zobaczenia. Z Bogiem, pa, pa...