 Dzień dobry, dzień dobry, moi drodzy, mamy dzisiaj 16 dzień Maja, to jest poniedziałek, to jest oczywiście początek nowego tygodnia i to jest kolejna szansa, żeby zrobić coś sensownego w naszym życiu, w sensie taka szansa, jak codzień. A dzisiaj jest w ogóle Międzynarodowy Dzień Światła, więc to w ogóle dobry dzień, żeby jakieś światło wprowadzić w nasze życie, w sensie najlepiej, żeby to od Pana Boga. No to serdecznie zapraszam, z tym poniedziałkiem, z tym tygodniem jedziemy! Moi drodzy, moi mili, moi kochani, witam was bardzo serdecznie i bardzo serdecznie was zapraszam na dzisiejszy odcinek, który będzie, jak zawsze w poniedziałki, odcinkiem z mądrością murów. Będzie dzisiaj mądrość murów, która jest pewnego rodzaju dyskusją murową, taką, że ktoś jedno coś napisał, a potem ktoś mu to dopisał i nie wiem w ogóle, czy się spotkali, albo czy zobaczyli, że sobie to dopisali, ale myślę, że to jest w ogóle dobry dialog. Mianowicie, dwa zdania. Pierwsze brzmi tak, a drugie brzmi tak. Już słuchajcie... Też chce żyć. To żyj. Moi drodzy, to jest, myślę, w ogóle bardzo ważny dialog, który został przeprowadzony na tym murze. Zobaczcie, osoba, która mówi Też chcę żyć, skoro tam się pojawiło to też, to mówi to prawdopodobnie w jakimś porównaniu. Czyli jakby widzi, że gdzieś jest życie, widzi, że coś idzie dobrze, widzi, że ktoś ma jakoś, nie wiem, fajnie albo dobrze, albo nie wiem... miłośnie, albo szczęśliwie, albo... no jakkolwiek. Widzi jakieś dobro i mówi Też chcę żyć, też bym chciał mieć tak, jak ten ktoś. I uwaga, ktoś odpowiedział, uważam, bardzo mądrze. No to żyj. Kochani, dlaczego to jest ważne? Zobaczcie, takie zdania, kiedy mówimy właśnie Też chcę żyć, one się biorą z czegoś takiego Ja nie mam tego, co mają inni. Ja nie mam tak, jak mają inni. Dlaczego inni mają dobrze, a ja mam tak beznadziejnie? Dlaczego w moim życiu to zawsze jest pod górkę, a jakoś tam wszyscy inni, albo przynajmniej duża część, to ma dużo lepiej ode mnie? Kochani, takie gadanie jest gadaniem donikąd. Oczywiście, że może tak być, że mamy w sobie mało życia. Może tak być, że coś na mnie idzie. Może tak być, że w ogóle coś jest zawalone. Ale żadną receptą na to nie jest oglądanie się na kogoś obok i mówienie Chciałbym tak, jak on, chciałbym tak, jak ona albo żebym chociaż trochę miał tak, jak tamci. Kochani, nigdy nie będziemy żyli życiem innych ludzi. Nigdy nie będziemy doświadczać i nie mamy doświadczać tego, czego doświadczają inni. I nie chodzi o to, żeby teraz znaleźć tych, którzy mają gorzej od nas i sobie powiedzieć No ok, to chociaż mam lepiej od tamtych. Nie. To żyj. W sensie ty masz znaleźć swoje życie, swoją ścieżkę, swoje wyjście z problemów, swoje przezwyciężenie różnych trudności, tak? To może być bardzo trudne. To może być wręcz momentami prawie że przekraczające twoje możliwości, bo nie wierzysz, że to całkowicie przekracza twoje możliwości. Ale uwaga! To ty masz to zrobić. Nie rozglądaj się, nie patrz na boki, nie szukaj gdzieś indziej, nie porównuj się, nie próbuj wchodzić w inne życie, w inne buty, w inne ścieżki, w inne cokolwiek, tylko ty zacznij naprawdę żyć. Jeżeli masz takie poczucie dzisiaj, że nie żyjesz tak, jak trzeba, że mało jest życia w tobie, to proste pytanie. Jaki jest pierwszy krok, który mogę zrobić ja? Nie żeby się upodobnić do kogoś, tylko żeby ja z tego mojego nieżycia wejść do jakiegoś życia. Ty żyj dzisiaj. Moi drodzy, moi mili, moi kochani, tym oto poniedziałkowym odcinkiem, akcentem i tam jakkolwiek bym to powiedział, rozpoczęliśmy nowy tydzień. Bardzo się z tego cieszę, no bo zawsze się cieszę, kiedy się spotykamy, bo to jest fajne, że się spotykamy i że możemy coś sensownego zrobić. No to chyba o to chodziło. Przynajmniej taki był cel i mam nadzieję, że został zrealizowany, a jak nie, no to trudno. Ściskam was, bardzo was pozdrawiam, bardzo was błogosławię, bardzo wam życzę najpiękniejszego możliwego dnia i miejcie się, proszę, najlepiej na świecie. Z Bogiem, papaaa...