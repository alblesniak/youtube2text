 Dzień dobry, dzień dobry Moi drodzy, dzisiaj jest poniedziałek, jest 22 czerwca, to jest początek nowego tygodnia, w sumie już prawie, że... no nie wiem... ostatniego tygodnia czerwca, więc zróbmy ten ostatni tydzień czerwca dobrym tygodniem, czyli jedziemy! Moi drodzy, moi mili, witam was bardzo serdecznie w tym odcinku i zapraszam na rozpoczęcie dobre dzisiejszego dnia. Kochani, mam dla was na dzisiaj, mam dla was... no dobrze, mam dla was na dzisiaj cytat z książki, o której ostatnio mówiłem w Bóg Szpanie, w tym ostatnim odcinku, może oglądaliście, absolutnie fenomenalnej książki. Książka nazywa się Ślepnąc od świateł pana Jakuba Żulczyka. Proszę posłuchajcie cytatu z tej książki. Nie licząc niektórych rodzajów raka, wszystko, co spotyka ludzi, wyrządzają sobie sami. Moi drodzy, to zdanie oczywiście w tej książce ma bardzo taki jasny i konkretny jakby wyraz, w sensie umiejscowienie w fabule, tak? Chodzi o to, że dzieją się ludziom złe rzeczy, że ściągają na siebie różnego rodzaju nieszczęścia i trudności. I dosyć sarkastycznie, dosyć ironicznie, dosyć pesymistycznie główny bohater, bo to on mówi to zdanie, daje taki wyraz takiej prawdzie, że zasadniczo większość nieszczęść, jakie się dzieją ludziom w życiu, to oni ściągają sobie na głowę sami. Kochani, oczywiście to nieprawda, że wszystko sami sobie robimy tak. Jest oczywiście mnóstwo krzywdy, która się dzieje nie z naszej jakby przyczyny, nie z naszej winy, nie my ją sobie robimy. Ale nie oszukujmy się i to jest, myślę, jeden ze znaków dojrzałości w ogóle ludzkiej, że ogromna większość, albo przynajmniej bardzo dużo, bardzo często naszych nieszczęść, naszych stanów złych, naszych potknięć, naszych upadków i tak dalej jest z naszej własnej winy. Kochani, nie mówię tego po to, żebyśmy się zdołowali, żebyśmy sobie powiedzieli no właśnie, sam sobie to ściągnąłem na głowę i jestem taki beznadziejny. Nie. Tylko to pokazuje, jak wielką my mamy władzę nad sobą, jak wielką mamy władzę w naszym życiu. Tak, kochani, są rzeczy, których nie unikniesz i choćbyś, nie wiem, jak bardzo się starał nie robić nic złego, to różnego rodzaju nieszczęścia mogą cię spotkać. Ale na nie nie masz wpływu. I jakby cokolwiek byś nie zrobił, to one się po prostu wydarzą. Są takie rzeczy. Ale ogromna większość jest w twoim zasięgu, w sensie w twoich rękach, w tym, co się stanie, a co się nie stanie. Kochani, bardzo warto raz na jakiś czas, jak najczęściej tak naprawdę, przyglądać się sobie, zadając sobie takie pytanie co ja sam sobie sprowadzam na głowę? Co ja sam sobie robię? Jakby, żeby nie żyć w takim poczuciu tylko, że jestem nieszczęśliwy i to inni mnie krzywdzą i w ogóle wszystkie nieszczęścia w moim życiu są sprowadzane przez innych, takie coś do niczego nie prowadzi. Będziesz się tylko użalał nad sobą, będziesz tylko żył w takim poczuciu beznadziei i to cię do nikąd nie zaprowadzi. Trzeba wziąć odpowiedzialność przede wszystkim za to, co sami sobie zrobiliśmy. Kochani, mówię nie po to, żeby się dołować, tylko po to, że skoro to zrobiliśmy, to możemy też to odkręcić. Oczywiście są takie rzeczy, których po ludzku, własnymi siłami, jak się w coś wpakujemy sami, nie jesteśmy sami w stanie zrobić. Pan Bóg jest nam bardzo potrzebny, tylko że Pan Bóg jest po naszej stronie i Pan Bóg chce razem z nami wydobyć nas z tego, tylko pierwsze, co musimy zrobić, to zobaczyć prawdę o tym. Pamiętacie, był taki cytat niedawno, nie? że prawda wyzwala, ale najpierw wkurza. Czyli najpierw się wkurzysz na siebie, bo zobaczysz, że to jest twoja wina, że sobie to zrobiłeś, że to... no właśnie. Kochani, ile jest takich rzeczy, ile jest takich nieszczęść, w które ja się wpakowałem, bo ja się tam wpakowałem, nie bo inni. Jasne, że mi niektóre rzeczy pomogły, coś mnie do tego skłoniło i tak dalej, ale to ja się tam wpakowałem. Pan Bóg mówi OK, wpakowałeś się tam, a teraz razem ze mną, z Panem Bogiem, możemy się z tego wypakować. Więc, moi drodzy, wypakujcie się z tego, w coście się sami wpakowali. Macie taką moc z Panem Bogiem. Macie taką siłę z Bogiem. Moi drodzy, moi mili, to by było na tyle w tym naszym dzisiejszym, pierwszym spotkaniu tego tygodniowym, ostatnio czerwcowym. Mam nadzieję, że bardzo ciepło jest, że jest w Czerwcu ciepło tam, gdzie jesteście. Ja jestem, kiedy to oglądacie, bo wiecie, że nagrywam to wcześniej, jestem już tam dawno wyjechany w jakieś pustylnicze rejony, a to się z vlogów dowiecie, a może już się dowiedzieliście? Nie wiem, bo nie wiem, kiedy to wszystko będzie puszczane. Po prostu nagrywam, żeby z wami być każdego dnia rano. Więc mam nadzieję, że jutro rano też się widzimy. Ściskam was, pozdrawiam was i błogosławię. Miejcie proszę najlepszy możliwy dzień. Z Bogiem do jutra, paaa...