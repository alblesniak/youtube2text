 Dzień dobry, dzień dobry, moi drodzy, środa dzisiaj, jest 15 lipca, jesteśmy dokładnie w połowie miesiąca lipcowego i dzisiaj zapraszam was na kolejne wstawaki, tak jak co rano. Mówiąc najkrócej, najserdeczniej, najcieplej was witam i bardzo zapraszam na rozpoczęcie tego odcinka. Jedziemy! Moi drodzy, moi mili, witam was w środę i zapraszam dzisiaj na rozkminę cytatową. Będzie, kochani, dzisiaj taka przestrzeń wstawakowa, o której już wielokrotnie mówiłem, ale myślę, że warto sobie do niej wracać, tak jak zawsze, bo to jest coś, co nas ciągle spotyka i nawet jeżeli to się człowiek raz z tym upora w życiu, to potem znowu to się czasem mu zdarza. Judy Garland takie zdanie powiedziała, posłuchajcie, zawsze bądź pierwszorzędną wersją siebie zamiast drugorzędną wersją kogoś innego. Kochani, to jest cały ten temat, gdzie my ciągle próbujemy żyć nie swoim życiem. Ciągle żyjemy albo jakimś oczekiwaniem, że nasze życie będzie inne, a już najgorsze jest w tym wszystkim to, że próbujemy żyć tak, jak ktoś inny. Kochani, zróbcie sobie taki rachuneczek sumienia, nie? Taki z ostatniego tygodnia. Gdzie pomyśleliście, że chcielibyście żyć życiem innych ludzi? I uwaga, nie chodzimy nawet o to, że tam widzimy jakieś gwiazdy czy jakieś inne bzdury i zamyślimy BOŻE... żeby mieć takie pieniądze, jak oni i taką sławę i urodę, jak oni. Nie, kochani. Uwierzcie mi, że to jest największe przekleństwo świata, w sensie sława i uroda, nie? Powiedział, co wiedział. Kochani, nie o to mi chodzi. Tylko pomyślcie może dzisiaj, może wczoraj, może przedwczoraj, może w zeszłym tygodniu popatrzyliście na jakichś swoich kolegów w pracy, którzy może, nie wiem, mają lepsze stanowisko albo patrzyliście na jakąś koleżankę w pracy, która ma, nie wiem, lepszego męża, bo tak już przynajmniej wydaje się z jej opowieści, bo ta prawda jest zawsze inna, ale z jej opowieści tak to wynika. Może próbujecie patrzeć na jakichś ludzi, nawet autorytety i sobie myślicie ja bym był chciał taki być po prostu jak on, jak ona. Nie daj Boże, na przykład, jeżeli ktoś z was mnie ogląda, co oczywiście raczej, przypuszczam, rzadko zdarza, sobie myśli, ja bym chciał być jak Szustak. Mam nadzieję, że nikt z was tak nie myśli, nie? Ale jeżeli nie daj Boże, jest jakiś taki wariat, który tak myśli, Boże, błagam cię, przestań. Uwaga, pierwszorzędną wersją mnie mogę być tylko ja. Ty będziesz zawsze tylko drugorzędną wersją Szustaka. Naprawdę, drugorzędną. Ty nie będziesz nigdy pierwszorzędną wersją Szustaka. I jak mówi ten cytat, naprawdę znacznie lepiej być pierwszorzędną wersją siebie, nawet jeżeli ty się sobie wydajesz niezbyt ciekawy, niezbyt interesujący, niż drugorzędną wersją kogoś innego, a nigdy nie będziesz pierwszorzędną wersją tylko kogoś, bo nie jesteś nim. Twoje życie jest twoje, wiem, wielka mądrość, tak? Twoja ścieżka jest twoja, ty ją kształtujesz. Że może być lepsza? Jasne. Że można coś zmieniać? Jasne. Że należy coś zmieniać? Jasna sprawa. Że czas zaciągnął zadawać pytanie, co zrobić, żeby moje życie, moja ścieżka życiowa, to, kim jestem, żeby to było lepsze, żeby to było rzeczywiście pierwszorzędne jak najbardziej. Ale nie, kochani, w odgapianiu, w naśladowaniu kogoś innego. Jedynym ewentualnie... czy nie ewentualnie, przepraszam, to było bardzo złe słowo. Jedynym, którego na pewno mamy naśladować, to jest Pan Jezus. Ale tutaj to akurat możemy mówić naprawdę pierwszorzędną wersją siebie, bo zawsze, kiedy Pana Jezusa będziesz naśladować, to będziesz pierwszorzędną wersją siebie, dlatego że On jest twoim wzorem, On jest twoją doskonałością, On jest tym, na którego obraz został i jest, zostałaś stworzona. Więc Pana Jezusa jak najbardziej i jak najpełniej i w ogóle koniecznie naśladuj. Ale poza Panem Jezusem, no to niech cię Bóg broni, żebyś kogokolwiek naśladował albo żebyś kogokolwiek naśladowała. Więc nie oglądaj proszę dzisiaj tych Instagramów, tam jakieś babki zamieszczą jakieś zdjęcie, bo będziesz mówić -"Boże... czemu ja nie mam takiej figury jak ona?" No bo nie. Bo twoja figura jest najlepsza. A ewentualnie, że nie jest taka, to daj sobie pytanie, co zrobić, żeby była trochę lepsza. A jak się da nic zrobić, to pokochaj siebie. Naprawdę. Naprawdę, naprawdę, naprawdę. Kochani, nie bądźcie drugorzędnymi wersjami jakichś innych ludzi, tylko bądźcie pierwszorzędnymi wersjami samych siebie. 🎵 To się nagadał i powiedział, co wiedział. Mówiąc krótko, mądrości swoje tutaj po prostu wypluł, jak tylko mógł. Moi drodzy, dziękuję wam za kolejne spotkanie, zapraszam oczywiście na jutrzeństwo czwartkowe, mam nadzieję, że się zobaczymy, a dzisiaj miejcie, proszę, najlepszą możliwą środę. Bardzo zróbcie dzisiaj dobrą środę. Pierwszorzędną twoją środę zrób dzisiaj. Żeby to była środa, u mnie to będzie środa szóstaka. A ty zrób środę tam, jakkolwiek tam się nazywasz. Majewska. Nie wiem, czy mnie ogląda jakaś Majewska, jeżeli jakaś... nie wiem, tak mi się pomyślało teraz. Jeżeli jakaś Majewska mnie ogląda, to Majewska, tam się w komentarzach przyznaj, że Majewskę oglądałaś i masz zrobić środę Majewskiej. Co za pomysł w ogóle. Ściskam, pozdrawiam, błogosławię i do jutra. Z Bogiem, paaa...