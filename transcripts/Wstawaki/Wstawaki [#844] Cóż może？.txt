 Dzień dobry, dzień dobry, moi drodzy, dzisiaj jest piątek, jest 23 lipca, w sensie nie jest, kiedy to nagrywam, ale jest to, kiedy to oglądacie i ja czekam od paru minut, żeby mi wyszło słońce i żeby się tak ładnie rozzieleniło, no ale jakieś chmursko przyszło i jest, jak jest. No to zacznijmy, bo to nie ma co czekać, nie? Tak jak to w życiu. Nie czekajcie na przyszłość, bo w ten sposób ją skracacie. Jedziemy! Moi drodzy, moi mili, moi kochani, moi ulubieni, witam was bardzo serdecznie w piątkowy poranek, tudzież o jakiejkolwiek innej porze dnia, nocy, świata itd. I zapraszam na dzisiejsze spotkanie wstawakowe, oczywiście piątkowe, czyli biblijne, czyli będzie superowe. Posłuchajcie, proszę cytatu, Psalm 56, werset 12. Przepiękne zdanie, jakże je kocham. Bogu ufam, nie będę się lękał, cóż może uczynić mi człowiek. Jakie to jest piękne, kochani. Zobaczcie, jak bardzo my się boimy wielu ludzkich sytuacji. Boimy tak czysto, że tak powiem, fizycznie, tak normalnie, bo ktoś nam może zagadać tak po prostu fizycznie i oczywiście ja rozumiem ten strach, tak? Boimy się też jakby o sądu innych ludzi, boimy się sytuacji, w których będziemy z innymi ludźmi, boimy się zależności, boimy się, co oni nam zrobią itd. Kochani, oczywiście nie chodzi mi o to, że wszystkie te lęki nie mają żadnego sensu, że mają nas ludzie nie obchodzić, że różne sytuacje mogą nie być budzące grozę czy przerażenie, czy niestresujące itd. To jasne, że relacje z ludźmi są stresujące i mogą budzić strach, ale, kochani, jeżeli to nas całkowicie paraliżuje, jeżeli to sprawia, że nie możemy żyć, jeżeli to sprawia, że jakby wszystko się temu podporządkowuje, no to znaczy, że ten ktoś po prostu jest naszym Bogiem, nie? Ten cytat mówi bardzo ładnie Ja ufam Bogu i w związku z tym nie boję się żadnego człowieka i też jakby nie tylko w tym sensie, że ktoś mi zrobi jakąś krzywdę, tylko też nie boję się, że jakikolwiek człowiek będzie dla mnie, nie wiem, najważniejszy w życiu i przez to, na przykład, kiedy go stracę, to stracę sens. Ja Bogu ufam. W sensie to Bóg jest tą najważniejszą relacją. Kochani, cały ten dzisiejszy odcinek, on jest bardzo prosty. Chciałbym, żebyście zadali sobie proste pytanie jaka jest najważniejsza relacja w waszym życiu? Kochani, ja bardzo często od ludzi słyszę najważniejsze są moje dzieci, wszystko bym dla nich zrobił. Kochani, i ja to rozumiem. To jest oczywiście miłość rodzicielska, to jasne, ale to jest zdanie nieprawdziwe. Najważniejszą relacją twojego życia powinien być Pan Bóg i to nie znaczy, że te dzieci wtedy przestają być ważne. To nie znaczy, że masz te dzieci zaniedbać ze względu na Pana Boga i że one będą głodne, bo ty siedzisz w kościele i w związku z tym nie dasz im jeść. Nie o to chodzi, kochani. Tylko Pan Bóg powinien być tą relacją nad relacjami, tą relacją, gdzie wszystkie inne są ułożone względem tamtej relacji. Zobaczcie, to Słowo Pana Jezusa, kto nie ma nienawiści ojca i matki i tak dalej, nie? nie może być moim uczniem. To nie jest żadne wezwanie do tego, żeby nie kochać mamy i taty. No to by przeczuło w ogóle przy kazaniu, które sam Pan Bóg dał, tak? Miłość swoich rodziców, tak? No nie, kochani. Tylko chodzi o to, co jest pierwsze, kto jest pierwszy, kto jest najważniejszy. Dramaty i kłopoty w naszych różnych relacjach, szczególnie takich międzyludzkich, biorą się stąd, że jakieś relacje międzyludzkie robimy jako zbyt ważne, robimy zbyt angażujące, zbyt pochłaniające i potem one nas zabijają. Tylko relacja z Panem, tylko ufanie Jemu, a nie ufanie człowiekowi, że tak powiem, właściwie ustawia serce. Pomyślcie, kochani, czy jakaś relacja nie jest ważniejsza od relacji z Bogiem? Jeśli jest, trzeba by to zmienić. ♪ Moi drodzy, moi mili, moi kochani, przez cały odcinek miałem taką nadzieję, że... no matko... że wyjdzie słońce, będę mówić, patrzcie, wyszło słońce, Pan Bóg daje nam znak. Nie dał. Nie dał. Bo uwaga, to nie są żadne znaki. Czy jest słońce, czy jest deszcz, jak mówią w Indiach, Pan Bóg jest z nami. Pan Bóg jest blisko, nawet jak nie ma słońca. Jest cały czas, bo to jest dość najbliżej nas, jak się tylko da pomyśleć. To powiedziałem, co powiedziałem. Ściskam, pozdrawiam, błogosławię i widzimy się, kochani, jeszcze jutro w tych tutaj drzewnych okolicznościach. Może będzie słońce, a może nie będzie. Zobaczymy. Z Bogiem, pa, pa!