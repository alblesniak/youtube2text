 Dzień dobry, dzień dobry Moi drodzy, mamy dzisiaj pierwszy dzień miesiąca września, jest to środa, jest to początek nowego roku szkolnego dla niektórych, chociaż nie mam pojęcia w ogóle, jak to teraz jest tam, w sensie czy to są już takie te stacjonarne, czy hybrydowe, czy tylko w domu. Mam nadzieję, że można chodzić do szkoły, bo to bez ludzi, w ogóle bez normalnych relacji to tak trudno. W każdym razie zapraszam na pierwsze wrześniowe wstawaki. Jedziemy! ♪ Moi drodzy, moi kochani, moi mili, moi ulubieni, witam was bardzo serdecznie w środowym wstawaku i zapraszam dzisiaj na rozgrzewkę. Taką w sumie też trochę taką dla uczniów, ale to w ogóle będzie, jak zawsze, ogólnożyciowa. Posłuchajcie proszę cytatu z pana Chestertona, bardzo znamienita i ważna postać, i w ogóle fajna i mądra. Następujące zdanie. Ono jest o podróżach, ale zobaczcie, że to nie tylko o to chodzi. Turysta widzi to, co przyjechał zobaczyć. Podróżujący widzi to, co ma przed oczami. Kochani, dla mnie to w ogóle ważne zdanie, dlatego że ja uwielbiam jeździć po świecie i nigdy nie chcę jeździć po świecie jak turysta, tylko właśnie jak ktoś to podróżuje. Właśnie z tą różnicą. Kochani, to nie dotyczy tylko podróży. To dotyczy w ogóle naszego kontaktu ze światem, kontaktu z ludźmi, kontaktu z rzeczywistością. Można się z rzeczywistością kontaktować, mając względem niej z góry narzucone założenia. I to nie jest w ogóle złe samo w sobie jako takie. To jest złe wtedy, kiedy nam to przesłania właściwy obraz rzeczywistości. Kochani, bo to, że się w niektórych rzeczy spodziewamy, to, że mamy jakieś oczekiwania, to, że mamy jakieś wyobrażenia, nie ma w tym nic złego. Dopóki to nie robi nam, że tak powiem, ślepoty z oczu, czyli tak naprawdę nie pozwala nam widzieć rzeczywistości, tylko próbuje na nią albo narzucić to, co mamy w sobie, to, czego się spodziewamy, ewentualnie jest po prostu rozczarowane, bo nie znalazł tego, czego się spodziewało. Kochani, rzeczywiście, największa radość z bycia w nowych miejscach polega na tym, że jasne wiem, że tam są różne ciekawe sprawy, że sobie sprawdzę gdzieś tam, nie wiem... w przewodnikach czy w internecie to warto zobaczyć, to warto zobaczyć i pewnie, że są takie rzeczy, które warto zobaczyć. Ale przede wszystkim polega to na tym, żeby być w danym miejscu i oglądać rzeczywistość i chłonąć ją i patrzeć, co ona ci zaproponuje. I ona ci oczywiście bardzo często zaproponuje coś niezwykłego właśnie w tych miejscach, w których się spodziewałeś. Ale nie tylko. Kochani, dlaczego to mówię? Do uczniów, bo dzisiaj jest 1 września, jeżeli tego może słucha ktoś, to idzie do szkoły i mówi sobie o Boże... znowu... Uwaga! Robisz właśnie to, co robi turysta. Czyli wiesz, czego się spodziewać po szkole, bo wiesz, jak tam będzie i już jesteś zanastawiony albo masz spodziewania takie i takie. Nie! Chłoń rzeczywistość. Spotkasz ludzi, miejmy nadzieję, że można chodzić do szkoły, bo, kochani, nie mam pojęcia, jak ja to nagrywam, czy są to takie normalne zajęcia, czy nie. Będziesz się uczyć o różnych rzeczach. Chłoń to. To ci coś pokaże nowego. Nie nastawiaj się negatywnie. To, że będą negatywne rzeczy, pewnie, że będą, tylko uwaga... będą tam, gdzie się ich również nie spodziewasz. Może się okazać, że w tym, w czym myślałeś, że będzie w ogóle super i nie wiem... w przedmiotach, które myślałeś, że będą ekstra, właśnie tam się okaże, że jest beznadziejnie, a w innych się okaże coś zachwycającego, otwierającego, nowego i tak dalej. Kochani, i tak jest i to już nie tylko do uczniów. W każdej innej rzeczywistości świata, w każdej. Kochani, albo podchodzimy do rzeczywistości nastawieni z góry i wtedy się po prostu albo rozczarowujemy, ewentualnie dostaliśmy to, czego chcieliśmy, ale nic więcej, albo chłoniemy. I mówię, to nie znaczy, że nie wolno mieć oczekiwań, czy różnego rodzaju wcześniejszych spodziewań. Można, tylko nie dać, nie można pozwolić im się dać jakby zagarnąć, zawładnąć. Chłoń rzeczywistość. Pozwól, żeby to ona zaprezentowała i zaproponowała ci to, co w sobie ma. A ma w sobie rzeczy niezwykłe. Nie bądźmy, kochani, turystami, bądźmy podróżnymi. Moi drodzy, moi mili, moi kochani, moi ulubieni, bardzo, bardzo, bardzo, bardzo wam dziękuję za kolejne spotkanie i zaczynamy wrzesień i jedziemy z tym wrześniem, czyli dzień jak codziennie, po prostu. Będzie tak jak zawsze. A ja się bardzo cieszę, że spotkamy się codziennie rano. Zapraszam was, kochani, na jutrzejsze wstawaki, a dzisiaj miejcie najlepszy możliwy pierwszy dzień września. Ściskam, pozdrawiam, błogosławię, paaa...