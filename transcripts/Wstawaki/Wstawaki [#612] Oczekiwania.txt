 Dzień dobry, dzień dobry, moi drodzy, dzisiaj jest czwartek, to jest 17 września, czyli żeśmy już minęli połówkę, no, dwa dni temu i zmierzamy do końca tego miesiąca. Ja zachowuję się jak po prostu Szpakowski, który zazwyczaj kończy mecz na początku drugiej połowy. Więc mamy, kochani, po prostu dzisiaj 17 dzień września i to będzie super dzień. Zapraszam, jedziemy. Moi drodzy, moi mili, witam was bardzo serdecznie w ten dzisiejszy dzień i zapraszam was dzisiaj na cytat z bardzo mądrego człowieka i będzie to cytat, który będzie mówił o mądrości, o której mówiłem prawdopodobnie już 16 milionów razy, ale trzeba ciągle do niej wracać, więc będę powtarzał. A tego cytatu chyba jeszcze nie było, w sensie w takiej wersji. Janusz Korczak, strasznie mądra, strasznie piękna postać, który mówi tak. On był świetny, że tak powiem, w wychowywaniu dzieci, a przynajmniej w pisaniu o tym, jak je wychowywać. Nie oczekuj, że twoje dziecko będzie takie, jakim ty chcesz, żeby było. Pomóż mu stać się sobą, a nie tobą. Kochani, to zdanie niby wszyscy znamy. Jestem przekonany, że bardzo wiele rodziców to słyszało, a ciągle w kółko słyszymy w kółko te same historie. Jestem przekonany, że wielu z was też miało te historie, gdzie ciągle trzeba spełniać jakieś oczekiwania swoich rodziców, że mają jakieś wyobrażone twoje życie, mają wyobrażoną ścieżkę życia własnego dziecka i próbują to dziecko przymusić, żeby ono tą ścieżką poszło. Nie? Z różnych powodów. Bo jest to jakaś rekompensata, bo sami tego nie zrobili, albo chcą po prostu, żeby dziecko poszło taką drogą, jaką oni, bo im się udało coś osiągnąć i chcą, żeby dziecko to osiągnęło itd., itd. Kochani, ja w tym odcinku nie chciałbym się koncentrować tylko i wyłącznie na takiej relacji rodzice-dzieci, chociaż to jest oczywiście bardzo ważne, ale w ogóle o naszym byciu z drugim człowiekiem, gdzie my bardzo często ciągle oczekujemy, że ktoś będzie po prostu spełniał nasze oczekiwania i nasze zachcianki. To nie znaczy, że nie mamy prawa mieć żadnych takich rzeczy, nie? Że nie mamy mieć prawa żadnego wyobrażenia o tym, co jest dobre, co jest złe i oczekiwać, że ktoś będzie szedł za tym, co dobre, a nie będzie szedł za tym, co złe. To jest jasne. Ale co innego, kiedy, że tak powiem, są różne formy dobra, a my chcemy właśnie tej konkretnej i ktoś ma realizować tą jedną, konkretną, bo my jesteśmy przekonani, że tak będzie dla niego najlepiej. Kochani, pamiętacie, mówiłem wam kiedyś, to był chyba cytat z Aretha Tullesa, nie? o tym, co to znaczy kogoś kochać. Chcecie dobra, które jest właściwe dla niego. Czyli nie myślenie o tym, czego mi się chce, co mi się podoba, jakie ja mam oczekiwania, jakie ja mam wyobrażenia, tylko tak, jak ten ktoś powinien to zrealizować, bo dla niego to będzie najwłaściwsze. Kochani, pomyślcie dzisiaj o jakichś spotkaniach z ludźmi, które będziecie dzisiaj mieli, tak? Będą to wasi bliscy na pewno, wasi rodzice, dzieci, jakieś tam rodzeństwo, mąż, żona i tak dalej. Pomyślcie o współpracownikach, z którymi będziecie dzisiaj pracować, nie wiem, o ludziach znajomych, o kolegach, koleżankach, z kimś macie dzisiaj jakieś spotkania. Spróbujcie sobie zrobić taki rachunek sumienia jakby w trakcie spotkania, ale też po. Jak ja tego kogoś traktowałem? Czy ja właśnie nie oczekiwałem, że on będzie coś spełniał, będzie no właśnie realizował jakieś moje pragnienia? Jakby czy ludzie, z którymi jestem, mają takie doświadczenie pewnej przestrzeni, wolności w tym, kim są, w tym, kim mogą być i tak dalej? Czy jakby moja osoba stwarza im taką przestrzeń? Kochani, bo na tym polega dobre budowanie relacji. Stwarzamy taką przestrzeń, gdzie ktoś może się wydobyć i stać się tym, kim ma być. Oczywiście, to dotyczy tego samego w drugą stronę, że kiedy my z kimś jesteśmy, to on też nam powinien taką przestrzeń stwarzać. Dzisiaj, kochani, o tym pomyślmy. Moi drodzy, moi mili, to by było na tyle w tym naszym dzisiejszym spotkaniu. Bardzo wam serdecznie dziękuję za kolejne wstawakowe rozruszanie tego dnia. Miejcie się, proszę, dzisiaj najlepiej na świecie, jak to jest tylko możliwe. Ściskam was, pozdrawiam, błogosławię i do zobaczenia już jutro. Z Bogiem, paaa...