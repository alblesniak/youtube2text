 Dzień dobry, dzień dobry, moi drodzy, to jest piątek, 19 października, a to jest oczywiście kolejny poranny odcinek takiej serii internetowej, youtube'owej Adama Szustaka, która się nazywa Wstawaki. No to najserdeczniej zapraszam! Moi drodzy, moi kochani, bardzo was serdecznie witam w ten piątkowy dzień i chciałbym z wami zrobić dzisiaj coś bardzo, bardzo sensownego, a są na to absolutnie stuprocentowe szanse, dlatego że będzie dzisiaj Pismo Święte. No to musi być genialnie, bo jakże mogłoby być inaczej. Proszę posłuchajcie, jakie mam dla was dzisiaj zdanie. Ewangelia św. Jana. Bardzo znane zdanie, ale petarda, jak zawsze. Brzmi oczywiście następująco. Nie wiem, czy wam powiedziałem oczywiście, ale brzmi następująco. Ja jestem zmartwychwstaniem i życiem. Kto we mnie wierzy, choćby i umarł, żyć będzie. Moi drodzy, wszyscy oczywiście, jestem przekonany, to zdanie znamy i mam też takie przekonanie, że bardzo często i traktujemy przede wszystkim jako pewnego rodzaju zapowiedź rzeczy przyszłych. Że Pan Jezus mówi, że On jest życiem, On jest zmartwychwstaniem, On pokonał śmierć, więc każdy, kto z Nim będzie, każdy, kto będzie wierny Panu Jezusowi, zbuduje z Nim bliskość, to będzie Mu posłuszny, kto po prostu swoje życie Panu Jezusowi podporządkuje, ten doświadczy kiedyś, kiedy umrze takiego zmartwychwstania. I oczywiście absolutnie to zdanie jest o tym. To jest jasna sprawa. Ale dla mnie osobiście ono jest czymś znacznie ważniejszym już teraz. Chociaż bardzo wierzę oczywiście, że tak się kiedyś stanie i bardzo też czekam na to, że będę z Panem Jezusem powstany z martwych, że On mnie wskrzesi, że On mnie podniesie, że moje ciało już wtedy pewnie rozłożone się odnowi, że w ogóle to będzie jakaś niezwykła rzeczywistość. Tak bardzo w to wierzę. Ale to zdanie, to jest zdanie również o tym, co dzisiaj. To jest zdanie o tym, co się dzieje aktualnie w moim życiu. Bo Pan Jezus mówi każdy, kto jest we mnie, kto żyje i ze mną jest, kto wierzy we mnie, czyli każdy, kto tutaj na ziemi doświadcza mojej bliskości, szuka tej bliskości, buduje tę bliskość, to on już tutaj, choćby umarł, żyć będzie. Czyli mogą być takie rzeczy w twoim życiu, gdzie po prostu umierasz, gdzie jesteś trupem, gdzie ci się wydaje matko, po prostu nie mam sił, wszystko we mnie obumarło. Jezus mówi jeżeli ze mną będziesz, to z martwych wstaniesz i będziesz żyć tutaj, teraz, natychmiast, nie czekając na to, co kiedyś. Kolejnie, dla mnie bycie człowiekiem wierzącym, bycie z Panem Jezusem, to jest przede wszystkim właśnie takie doświadczenie, że tam, gdzie ja obumieram, tam, gdzie ja naprawdę nie mam sił, tam, gdzie przegrywam, tam, gdzie po prostu coś we mnie wygrywa złego i ja po prostu odnoszę totalną klęskę i porażkę i już w ogóle nie wiem, co mam robić i tylko po prostu krzyczę, po prostu ja już nie mam sił, to On jest. I On mówi Adaś, jakby nawet jeżeli umierasz, to żyjesz, jakby spokojnie. Bądź ze mną, zaufaj mi, trwaj ze mną, a ja cię będę każdego dnia, z każdej tej sytuacji wskrzeszał. Panie, moje doświadczenie wiary, to jest doświadczenie człowieka, który bardzo często ma w sobie śmierć, ma w sobie jakieś takie właśnie łomne, złe doświadczenia przegranej, a Pan Jezus mówi Adaś, ale ja to w tobie codziennie chcę wskrzeszać. Codziennie. Kochani, rzeczywistość Boża jest tak cudowna, że ona nie jest jakaś jednorazowa na raz, że coś się tam wydarzy i dzięki temu wydarzeniu wszystko będzie już dobrze i w ogóle to już jakby nigdy nie będziemy niczego potrzebować. Nie, ona jest taka, że ciągle coś się psuje, ciągle w naszym życiu coś nie wychodzi, ciągle coś się rozpada, a Pan Jezus to po prostu z uporem maniaka, przepraszam, że tak mówię o Nim, ale z uporem maniaka wskrzesza i naprawia i poprawia i znowu do życia wzbudza i daje kolejną, właśnie, daje kolejną i kolejną i kolejną szansę. I kochani, ten odcinek to jest taki odcinek, no tak jak zawsze w sumie chyba u mnie wszystkie, dla zniechęconych, nie? W sensie nie zniechęcajcie się, nie poddawajcie się. On naprawdę może was wskrzeszać już za życia. Może ci serce, które umarło, odnowić. Może ci przyszłość, która już straciła nadzieję, znowu rozświetlić nadzieją. Może ci to wszystko, gdzie już nie masz sił, znowu napełnić mocą. Kochani, taki jest Pan Jezus. Dlatego to słowo dla mnie, to nie jest tylko słowo obietnica na kiedyś, na za... nie wiem... tam 30 lat, czy ileś, kiedy umrę, tylko to jest słowo na dzisiaj. Potrzebuję dzisiaj zmartwychwstania, potrzebuję, żeby mnie podniosł. Jeżeli Go też potrzebujesz, to bądź z Jezusem. Bądź z Jezusem blisko, a On cię będzie wskrzeszał. Jak dla mnie pełna potęga. 🎵 muzyka 🎵 Moi drodzy, to tyle w tym dzisiejszym odcinku. Zapraszam oczywiście jeszcze jutro na Wstawaki Sobotnie i tak zakończymy ten kolejny tydzień. W październiku kolejny tydzień naszego życia. Miejmy nadzieję, że będzie jeszcze jeden. Chociaż to w sumie tam Pan Jezus decyduje, co ma być, czy ma nie być. Dobra, ściskam, pozdrawiam, błogosławię i widzimy się w następnym odcinku. Z Bogiem, paaa!