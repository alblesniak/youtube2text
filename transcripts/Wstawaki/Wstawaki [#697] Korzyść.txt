 Dzień dobry, dzień dobry, moi drodzy, piątek, 29 stycznia, to jest już przedostatni wstawak styczniowy i przedostatni wstawak w tym tygodniu. Nie ma to żadnego znaczenia, po prostu chodzi o to, że jest wstawak. A jak jest wstawak, to robimy wstawanie, czyli jedziemy. Moi drodzy, moi mili, witam was bardzo serdecznie i zapraszam oczywiście, jak zawsze, w piątki na chwilowe pochylenie się nad Słowem Bożym. Będzie dzisiaj zdanie przepiękne, zdanie cudowne, wszystkim znane, ale bardzo potrzebne. Łukasz, 9 rozdział, 25 werset. Tak tam mówi Pan Jezus, bo cóż za korzyść ma człowiek, jeżeli cały świat zyska, a siebie zatraci lub szkodę poniesie? Kochani, bardzo dzisiaj krótka rzecz, bardzo proste, bardzo chciałbym, żeby było takie pytanie, bardzo takie, takie, takie jak miecz. Kochani, to zdanie jest o tym, że my, starając się zdobyć różne rzeczy, oczywiście w życiu, czasem dobre, czasem niestety złe, ale nawet gdyby one były tylko dobre, to robimy to za cenę rzeczy ważniejszych, czyli za cenę naszego zbawienia, za cenę jedności z Bogiem, za cenę świętości, za cenę łaski Bożej. Dzisiaj bardzo, kochani, proste pytanie. Gdzie poszedłeś ze światem, tylko mówię światem w tym sensie z jakimś grzechem, nie? z jakimś złem w świecie, nie chodzi mi, że w ogóle świat jest taki, tylko z tymi rzeczami w świecie, które ci czasem proponuje zły. Gdzie poszedłeś na kompromis? Gdzie się w swoim życiu zgadzasz, że no dobra, no jest jakieś zło, bo jest, ale inaczej się nie da, bo ja chcę zdobyć to i tamto i muszę to mieć, bo muszę mieć miłość, bo muszę mieć pieniądze, bo muszę mieć powodzenie, bo muszę mieć sukces, bo muszę mieć pracę, bo muszę mieć... bla, bla, bla... Tam dołóż se cokolwiek, jeżeli tylko chcesz. Gdzie? Żeby zdobyć coś, co może nawet byłoby całym światem, jak mówi Pan Jezus, nawet gdybyś cały świat miał zyskać. Po prostu wszystko jest do wygrania. Ale to cię zmusza do pójścia na kompromis, że jakieś zło musisz przyjąć, że jakiś grzech masz się zgodzić na niego. Proste pytanie. Gdzie jest ten kompromis? I może wreszcie byś przestał, byś przestała żyć według tego kompromisu. Kochani, ja w swoim życiu takich kompromisów zawarłem bardzo dużo. Myślę, że niestety ciągle jeszcze kilka takich jest w moim życiu, gdzie... no właśnie... gdzie się zgadzam na coś, bo... no właśnie... to bo... Tam nie ma żadnego bo. Wiem, że bym zyskał znacznie więcej z Panem Jezusem, tylko tego nie widać w krótkiej perspektywie. Dlatego boję się. Dlatego myślę, że jak to zrobię po swojemu, to będzie mi lepiej. Nie, kochani. Cóż za korzyść, gdybyś nawet cały świat zyskał, ale poniósł stratę na swoim sercu, na swojej bliskości z Bogiem, na łasce Bożej, na świętości, na tym wszystkim cudownym, do czego Pan Bóg cię stworzył i wymyślił. I może tego nie widać w krótkiej perspektywie, ale to jest, bo Pan Bóg to obiecał. A my w związku z tym, że chcemy krótko i chcemy już, to robimy po swojemu, bo musimy mieć natychmiast kompromis, kochani. Gdzie jest ten twój kompromis, na który się zgadzasz? Kochani, ja wiem oczywiście, że rzeczywistość jest skomplikowana. Tak jak... proszę Boże, nie chciałbym, żebyście się traktowali jak to powiedzieć... z surowością, taką niedobrą surowością. Nie. Ja wiem, że do niektórych rzeczy też trzeba dojść w swoim życiu. Tak jak na przykład mówię, że się zgadzam na różne rzeczy w swoim życiu, gdzie wiem, że one jeszcze są, to wiem, że niektóre są kompromisem, z którego już dawno powinienem zrezygnować, a po prostu przez moją własną, nie wiem... słabość i lęk tego nie robię. Ale są też takie, które są pewną drogą, gdzie ja wiem, dokąd idę i wiem, że idę pewną drogą. Nie wszystkie rzeczy od razu, jak to mówię, nie od razu Kraków zbudowano, tak? Kochani, to jest prawda, naprawdę. Nie tylko o Krakowie, ale o nas. Do pewnej rzeczy trzeba też dojść. I to nie ma być usprawiedliwianie się, tylko zobaczenie się w prawdzie. Zobacz, gdzie są te kompromisy, zobacz, do których idziesz, a na które się po prostu zgodziłeś, nie? Które są tylko drogą przejścia, bo próbujesz coś osiągnąć, ale może jeszcze nie potrafisz, ale dążysz tam do tego celu. I to jest ok. A są też takie, na które się zgodziłeś i po prostu już takie są. Z takich trzeba, kochani, zrezygnować. Pomyślcie o tym. Wiem, że to trudne, ale pomyślcie, pomyślcie o tym. O właśnie, odnośnie poniedziałkowego odcinka. To myślenie może boleć, ale ono ma trochę boleć, żebyśmy się, kochani, wszyscy nawrócili. 🎵 Moi drodzy, moi mili, dziękuję wam za kolejne spotkanie piątkowe tym razem. Zapraszam na jeszcze jedno, oczywiście w styczniu, czyli jutrzejsze, styczniowe, sobotnie, ostatnie, takie na dobitkę, żeby coś jeszcze zrobić. Miejcie dzisiaj najlepszy możliwy dzień i miejcie się najlepiej na świecie. Bardzo was ściskam, bardzo was pozdrawiam, bardzo was błogosławię. Z Bogiem, paaa!