 Dzień dobry, dzień dobry, moi drodzy, to jest środa, jest 10 października, a to jest kolejny dzień... co tak tu wyje? kolejny dzień naszego życia. Serdecznie zapraszam na nowy odcinek Wstawaków. Moi kochani, bądźcie serdecznie przywitani w ten środowy dzień i w środowym naszym spotkaniu, w którym wam tu przedstawię zaraz prawdę niesamowitą, niesamowitą, cudowną, fantastyczną i w ogóle. Co mamy dzisiaj za temat? Oto dzisiaj będzie takie coś, że tak powiem, z pewnej takiej prawdy o nas, czyli z pewnego rodzaju fakty o człowieczeństwie, fakty o tym, kim jesteśmy i to nam pomoże, mam nadzieję, zrozumieć pewną rzecz. Posłużę się, kochani, ściągą, żebym sobie nie pomylił danych, ale znalazłem takie dosyć ciekawe ciekawostki, albo raczej znaleziono mi, bo w ogóle nie wiem, czy wiecie, mam takich ludzi, którzy mnie tam wyszukują, te różne rzeczy. Słuchajcie, jest w ogóle pełna firma, jak to się nazywa? To są tacy ci, co tam szukają ci. Researcher... o właśnie, mam researcherów, którzy mi szukają różnych ciekawych rzeczy. I słuchajcie, znaleźli mi takie bardzo ciekawe rzeczy o tym, jak się zmienia ciało człowieka, w sensie jego organizm. Ja to w ogóle wiedziałem, nawet kiedyś to mówiłem już w jakimś odcinku, że my jakby nieustannie się przemieniamy tak na takim poziomie materii. I w ogóle takie ciekawe, słuchajcie, rzeczy. Nie wiem, czy wiecie, człowiek zmienia błonę wyściełającą jego żołądek średnio co trzy dni. Czujecie to? Co trzy dni macie zupełnie nowy środek żołądka. Czyli jak za cztery dni zjem coś, to to będzie po raz pierwszy w ogóle dla mojego żołądka. To dlatego mnie prawdopodobnie tak cieszy to jedzenie. Że ono po prostu nie tak, że już to jadło, tylko ono po trzech dniach znowu nie wie, że to jadło. Dlatego ja to jem i jestem taki szczęśliwy. Ale to mało. Nie wiem, czy wiecie, że nasz szkielet co dziesięć lat na poziomie komórkowym się zmienia. Czyli ja już, skoro mam czterdzieści lat, to już miałem cztery szkielety. Można by spokojnie cztery kościotrupy postawić ze mnie. A jeżeli pożyję trochę jeszcze, to będzie w ogóle jeszcze więcej tych kościotrupów. Nie wiem, czy wiecie, że co minutę, i to jest w ogóle dopiero jazda, co minutę powstaje i ginie 150 milionów czerwonych krwinek w człowieku. Co to znaczy? Że tak naprawdę, jak spojrzeć na człowieka, który miał dwadzieścia lat i spojrzeć na człowieka, który miał lat sześćdziesiąt, to to nie jest ten sam człowiek. W sensie... w tym człowieku, na poziomie tego materii, z której on jest stworzony, to wszystko się zmieniło. To już nie jest to. I to są w ogóle takie ciekawe filozoficzne pytania, nie? Czy gdyby tam człowiekowi wszystkie te rzeczy powymieniać, na przykład gdyby mu wszystkie narządy poprzeszczepiać, to czy nadal będzie ten człowiek, czy nie? Oczywiście wiemy, że istota człowieka to jest dusza, więc to ona nadaje jakby kształt temu, kim jesteśmy. No ale właśnie... pytanie, co to z tym naszym takim komórkowym, że tak powiem, ukształtowaniem? Czemu wam to mówię? Raz, że to ciekawe, bo uważam, że to jest bardzo ciekawe, że miałem już cztery kręgosłupy i że mój żołądek co cztery dni je hamburga na nowo, ale to jest też bardzo ciekawa, myślę, taka prawda, którą sobie można przełożyć na duchowe sprawy. Bo co to oznacza? Tak nas Pan Bóg stworzył, że my się nieustannie zmieniamy i nieustannie na nowo kształtujemy. Co to znaczy? Ducha też tak można. Kochani, nigdy nie możecie sobie powiedzieć ale ja się już nie zmienię. To jest tak, jakbyś powiedział do swojego kręgosłupa ale ty się już nigdy nie zmienisz. Otóż nie. Za dziesięć lat to będzie zupełnie nowy kręgosłup. I to się po prostu stanie. I tak samo jest z tobą, z twoim wnętrzem, z twoją duszą, z twoim ukształtowaniem, z twoim nastawieniem i tak dalej. Są oczywiście pewne rzeczy, które są jakby w nas takie mocno osiadłe i jakby zmienianie ich, naprawianie ich różne cechy charakteru i tak dalej przychodzą z ogromnym trudem. To jasna sprawa. Ale my cali jesteśmy tak skonstruowani, że jesteśmy nieustanną zmianą. I kochani, to jest wbrew pozorom przedobra nowina. Dlatego, że nie można powiedzieć o nikim. Nie da się już. I tak jak to mówił dr. House, wszyscy ludzie kłamią. Zawsze kłamią. I to prawda, że kłamią, ale uwaga... Można się zmienić. I można zrobić przy ogromnej pracy, przy ogromnym wysiłku taki moment swego życia, że powiesz ja już nie kłamię. Ja już więcej nie będę kłamał. I kochani, to jest przedobra nowina. Proszę, żebyście dzisiaj pomyśleli o tym, gdzie sobie już odpuściliście, bo mówicie nie, nie... tutaj to ja się już nie zmienię. Albo na kogoś innego patrzycie i mówicie nie, nie... on to się już nie zmieni, bo z niego to już nic nie będzie. On zawsze będzie taki, bo to jest po prostu taki patafian, który się nie zmienia. I to prawda. My, kochani, jesteśmy nieustanną, ciągłą zmianą. Wszystko się w nas nieustannie ciągle zmienia. Jakie to jest super. Mnie to, kochani, bardzo pociesza. Bo to znaczy, że nigdy nie mogę powiedzieć, że jest po robocie, że jest po ptokach. Jak to mówią after birds. Nie jest after birds. Absolutnie możemy robić dalej. I możemy się zmieniać, i możemy się kształtować, i możemy się nawracać. No to zróbmy dzisiaj Środę Zmiany. Czyli zróbcie dzisiaj Płodozmian. Coś, o czym mówisz, tego się nie da zmienić. Uwaga! Da się. Co udowodniłem tym odcinkiem? No nie wiem... dobra... ale starałem się. Mam nadzieję, że to przyjmiecie i będziecie się dzisiaj zmieniać. Moi drodzy, no to tyle w tym odcinku dzisiejszym. Zapraszam oczywiście na jutro, bo się widzimy po raz kolejny. Życzę wam najlepszej, zmienianowej, zmieniającej się Środy, i w ogóle świata, żebyście narobili fajnych rzeczy. Ściskam, pozdrawiam, błogosławię i widzimy się już niedługo. Z Bogiem, paaa...