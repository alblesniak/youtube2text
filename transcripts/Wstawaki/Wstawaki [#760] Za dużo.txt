 Dzień dobry, dzień dobry, moi drodzy, mamy dzisiaj piątek, jest dzisiaj 16 dzień kwietnia, tak? Kwietnia, dobrze mówię. Jest to 16 dzień kwietnia i to jest odcinek piątkowy, czyli wstawek piątkowy, czyli was zapraszam bardzo serdecznie, bo teraz będzie czołówka i nie wiem, dlaczego tak szybko mówię, ale mówię, no to zapraszam, żebyśmy zobaczyli czołówkę, a ja się uspokoję i potem coś mądrego, mam nadzieję, wam powiem. Lecimy! Moi drodzy, moi mili, bardzo serdecznie was zapraszam na odcinek piątkowy, który jak zawsze będzie oczywiście odcinkiem biblijnym, czyli mamy dzisiaj fenomenalny cytat z najfajniejszej książki świata, z Syrach, 11, rozdział 10, werset. Ekstra zdanie, bardzo potrzebne tak wielu ludziom. Posłuchajcie. Synu, nie bierz na siebie za wiele spraw, bo jeśli będziesz je mnożył, nie unikniesz szkody i choćbyś pędził, nie dopędzisz, a uciekając nie uciekniesz. Kochani, to jest strasznie piękne zdanie, szczególnie kocham tę końcówkę, nie? Choćbyś pędził, nie dopędzisz, a uciekając nie uciekniesz. Kochani, ilu jest ludzi, którzy przez życie pędzą, pędzą, pędzą i nie mogą dopędzić? Kochani, wiem, że mówiłem wam to już prawdopodobnie tysiąc razy, ale jedną z najważniejszych mądrości życiowych jest umiejętność rozróżniania, co robić, czego nie robić. W co się angażować, w czego się nie angażować. Szczególnie to mówię do ludzi bardzo aktywnych, do ludzi, którzy rzeczywiście są w takim wirze działania rodzinnego, zawodowego, jakiegoś pasyjnego, macie różne pasje, gdzie po prostu jesteście zaangażowani w tysiąc różnych spraw. To dotyczy też bardzo oczywiście różnego rodzaju ludzi Kościoła, nie? którzy robią bardzo wiele dzieł, różnego rodzaju ludzi zaangażowanych we wspólnoty, w parafię, w liturgię itd. Ale to też dotyczy normalnego życia codziennego. Kochani, jak weźmiesz na siebie za dużo, to mówi Syrak bardzo prosto no nie uciągniesz i po prostu będziesz miał szkodę z tego. I jakże ci się wydaje no ale jakoś dam radę to wszystko obskoczyć i dam radę to wszystko zrobić. No nie dasz. No nie dasz. Mało tego. Chodzi o to, że to też może ci jakby przeszkodzić w tym, żeby unikać różnych trudnych rzeczy i będziesz próbował potem uniknąć jakiegoś ciężaru, strachu, lęku, różnego rodzaju, nie wiem... stresów i nie dasz rady. Kochani, ja sobie ostatnio też o tym mówiłem, że nagrywałem to na chlebaki. Nie wiem, czy to już było w chlebakach, czy będzie. Możliwe, że ktoś z was to już to ogląda, albo będziecie to niedługo oglądać w chlebakach. Ja też mówiłem właśnie o ograniczaniu, że kiedy się bierze za dużo, albo kiedy się pomaga komuś, komu się nie może pomóc, bo się na przykład nie ma dostatecznie dużo czasu albo umiejętności, to nie chodzi tylko o to, że ty bierzesz za dużo, tylko chodzi o to, że też komuś krzywdę wyrządzasz. Ja tego nie zauważyłem ostatnio w takiej swojej działalności, gdzie na przykład jeżeli się zaoferuję zbyt wielu osobom, że im pomogę, a wiem, że czasowo nie jestem w stanie i teraz będę musiał każdej z tych osób jakby obciąć na przykład trochę czasu, powiedzmy, bo wiem, że jestem w stanie, nie wiem... spotkać się i wyspowiadać pięć osób, a zgodzę się na osiem. Co to znaczy? Żeby było te osiem, to będę musiał każdej z tych innych osób skrócić tyle i tyle, nie? Uwaga... to jest ze szkodą dla tych osób. Więc mnie się może wydawać, że ja zrobiłem więcej, więcej osobom pomogłem, nie? I oczywiście jeżeli to byłoby realne, no to wtedy tak, ale jeżeli to jest nierealne, bo to oznacza, że ktoś będzie musiał stracić, będzie musiał mieć czegoś mniej, no to to nie jest dobry pomysł, nie? I kochani, tu oczywiście potrzeba dużej mądrości i dużego takiego rozsądku, bo są rzeczy, gdzie trzeba coś obcinać, są rzeczy, gdzie trzeba modyfikować, gdzie trzeba ścieśniać itd. To jasne, ale... Synu, córko, nie bierz na siebie zbyt wiele, bo to ci przyniesie szkodę. Będziesz pędził, nie dopędzisz. Będziesz chciał uciec i nie uciekniesz. Przemyślcie dzisiaj, czy czegoś nie trzeba gdzieś zostawić, z czegoś trzeba zrezygnować, bo naprawdę już nie wyrabiacie. I nawet to mogą być dobre rzeczy, z których trzeba czasem po prostu zrezygnować w imię lepszego, większego dobra. Warto o tym, kochani, pomyśleć. MÓJ DRODZY, MOI MILI, DZIĘKUJĘ WAM BARDZO ZA PIĄTKOWE SPOTKANIE, ZAPRASZAM NA OCZYWIŚCIE JESZCZE JEDNO JUTRZEŚCZE SOBOTNIE, KOŃCZĄCE TEN TYDZIEŃ. NIECH TO BĘDZIE PRZEPIĘKNY PIĄTEK DLA WAS DZISIAJ, NIECH TO BĘDZIE NAPRAWDĘ DOBRY, DOBRY DZISIAJ DZIEŃ. Ściskam was, pozdrawiam was, błogosławię was no i dobrego dnia wam życzę. Miejcie się najlepiej na świecie. Pa, pa.