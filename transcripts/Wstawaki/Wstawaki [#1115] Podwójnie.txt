 Dzień dobry, dzień dobry, moi drodzy, 10 czerwca, dzień piątkowy, jest to bardzo piękny dzień, jest dzisiaj ogólnoświatowy dzień jazdy na rowerze nago. Kto to wymyśla? Nie zachęcam was dzisiaj w żaden sposób do świętowania tego dnia, proszę. Świętujcie dzisiaj jazdę na rowerze, to jak najbardziej. Ale błagam was, nie pedałujcie na nago, na rowerach, bo to jest bardzo zły pomysł. Moi drodzy, zapraszam was, czy dzisiaj jest jeszcze jakiś dzień? Nie ma, chyba tylko taki jest. No to was zapraszam na ten odcinek piątkowy, który, mam nadzieję, będzie trochę mądrzejszy od tego światowego dnia dzisiaj. Jedziemy! Moi drodzy, moi kochani, moi mili, moi ulubieni, witam was bardzo serdecznie w odcinku piątkowym i zapraszam na biblijny cytat. Oczywiście nie będziemy się tutaj bawić w żadne głupoty, bo dostatecznie dużo głupot w tym tygodniu już było, ale posłuchajcie z Psalmu 36, 11 wersetu następujące zdanie Zachowaj łaskę twoją dla tych, co ciebie znają i sprawiedliwość twą dla prawych sercem. Lubię to zdanie, kochani, bo ono pokazuje nam dzisiaj dwa zadania do zrobienia na ten dzień. Dwa zadania, które sprawią, że będziemy zdolni przyjąć jak najwięcej Bożej łaski, sprawiedliwości, miłości, Jego opieki itd. Nie chodzi o to, że Pan Bóg nam to da, jeśli to zrobimy, tylko chodzi o to, że Pan Bóg nam chce dać, a to nas otwiera na to danie. Zobaczcie, to zdanie nas kieruje jakby w dwóch kierunkach. Kieruje o dwóch kierunkach. Że łaska jest dla tych, którzy ciebie znają i sprawiedliwość dla prawych sercem. Dla tych, którzy ciebie znają, czyli... Czy dzisiaj, kochani, w ciągu dnia znajdziecie trochę czasu na to, żeby trochę poznać Pana Boga? Mówiąc krótko, czy spędzicie z Nim trochę czasu? Jeżeli chcecie łaski Bożej, jeżeli chcecie, żeby wasze serce, wasza głowa, wasze emocje, wasze uczucia, wasze życie, wasze sytuacje, to, co się wam dzieje, żeby to doznało dzisiaj łaski Bożej, poznajcie dzisiaj Pana Boga. Czyli znajdźcie dzisiaj czas, żeby z Nim być. I uwaga, tymczasem nie jest słuchanie wstawaków. Nie. Niektórzy tak mówią Wstawaki to jest mój chyba jedyny kontakt z Panem Bogiem. No to straszna lipa, jeżeli tak jest. Oczywiście jest mi niezmiernie miło i bardzo się cieszę, że oglądasz wstawaki, ale to nie jest twój kontakt z Panem Bogiem. Jeżeli po wstawakach usiądziesz na chwilę do modlitwy i może te wstawaki cię sprowokują do modlitwy, to już w ogóle będzie super. Jeżeli przez chwilę będziesz z Panem Bogiem i będziesz Go na tej modlitwie poznawał, czyli nie będziesz tam zajmował się tylko i wyłącznie sobą, nie będziesz zajmowała się tylko i wyłącznie swoimi sprawami, ale trochę będziesz z Panem Bogiem dla Pana Boga, otworzysz swoją duszę na łaskę. Dwa... Sprawiedliwości Jego doznają ci, którzy są prawi sercem, czyli przeżyj ten dzisiejszy dzień w prawości serca, czyli nie zrób nic, co by sprawiło, że twoje serce stanie się nieprawe. I myślę, że nie trzeba koniecznie tłumaczyć, co to znaczy. Kochani, zróbcie sobie dzisiaj tak, że co jakiś czas tego dnia, nie wiem... co parę godzin, takie pytanie czy ostatnie parę godzin spędziłem prawy sercem? Albo jeżeli coś będzie ci się roiło, że coś masz robić, zadaj sobie pytanie czy jak to zrobię? Czy jak tak powiem, tak postąpię i tak dalej, to czy moje serce się znieprawiło, czy jest prawe? Jeżeli się zrobi to już... kurde... ale po prostu nagadałem jakiś głupot komuś, albo powiedziałem komuś coś niedobrego, bo potraktowałem go źle, czyli moje serce się znieprawiło, napraw to. Czyli napraw twoje znieprawione serce. Ciekawe, wszędzie są te słowa takie... prawa, prawo... wszędzie takie ciekawe. Napraw znieprawione serce. No ale właśnie tak zrób. Kochani, potrzebujemy na tych dwóch poziomach, jakby na dwie strony. Potrzebujemy jakby podwójnie. Poznać Go i mieć prawe serce. To robisz, jesteś otwarty na Boże działanie. No to zróbmy dzisiaj takie podwójne działanie. Moi drodzy, moi mili, moi kochani, dziękuję wam bardzo serdecznie za spotkanie, z którego się oczywiście bardzo cieszę. Może tak przy piątku wspomnę jeszcze, kochani, jeżeli ktoś może do tego nie dotarł, książka Jak się modlić. Bardzo wam polecam tę książkę, jest ciągle dostępna. Mamy już tam od jakiegoś czasu wydrukowany drugi nakład. Dopóki się nie skończy, to będzie. Jak się skończy, będzie gorzej. A na razie jeszcze jest. Wejdźcie na stronę Langusty do zakładki Jak się modlić. Zobaczycie ją w trzech wersjach papierowej, e-bookowej i audiobookowej do słuchania. Zapraszam serdecznie. Ściskam, pozdrawiam, błogosławię i miejcie się, proszę, najlepiej na świecie. Z Bogiem, papa!