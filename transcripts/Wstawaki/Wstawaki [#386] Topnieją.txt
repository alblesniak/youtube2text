 Dzień dobry, dzień dobry, moi drodzy, dzisiaj piątek, 29 listopada, a to jest przedostatni w tym tygodniu i przedostatni w tym roku tak naprawdę, prawie że odcinek Stawaków. Bardzo serdecznie was zapraszam! Moi drodzy, moi mili, skoro mamy piątek, to oczywiście najserdeczniej was zapraszam dzisiaj na cytat biblijny, czyli będzie najżywsze z żywych słowo na świecie, które, mam nadzieję, nas dzisiaj mocno oświeci i pokaże nam coś bardzo pięknego. Psalm 97, werset 5, jest tam napisane co następuje Góry topnieją jak wosk przed obliczem Pana, przed obliczem władcy wszystkiej ziemi. Kochani, dlaczego wybrałem to zdanie? Bardzo lubię w tym wersecie to słowo topnieją. Góry topnieją jak wosk. Pomyślcie sobie, jakie to jest zestawienie. Mamy coś bardzo potężnego, mamy przeogromne masywy ziemi, przeogromne rzeczy, które, uwaga, nie są w stanie stopnieć. Nawet jakbyś je podpalił, no to ok, góra się spali, roślinność się wypali, ale ta góra się jakby nie zniszczy się, ona będzie wypalona na zewnątrz, ale jako taka się nie zniszczy. Uwaga, Pan ma takie oblicze, że przed Nim to, co jest nie do stopnienia, się stopi, że kiedy On przed kimś staje, to coś, co było najtwardsze na świecie, może się totalnie po prostu rozpłynąć jak wosk. Kochani, co to znaczy? Nie ma drugiej tak potężnej rzeczy, jak spotkanie z Bogiem twarzą w twarz. Nie ma drugiej takiej rzeczywistości, która by tak roztapiała na przykład serce ludzkie, jak spojrzenie Bogu twarzą w twarz. Nie dlatego, żeby Pan Bóg był taki straszny, tylko Jego miłość, Jego potęga, Jego potężna miłość jest tak wielka, że stopi nawet najtwardsze serce. Co to znaczy? To, co człowieka może nawrócić, to jest właśnie postawienie go, jak zawsze coś leci, postawienie go przed obliczem Pańskim. Kochani, kiedy wy się chcecie nawracać, to potrzebujecie nieustannie stawać przed obliczem Pana. Czyli jak najwięcej być na modlitwie, jak najwięcej być na Eucharystii, jak najwięcej być na adoracji, przed obliczem Pana, czyli w twoim sercu, stawaj przed Nim, przed Jego twarzą, spotykaj się z Nim, to Ona roztopi twoje twarde serce. Mało tego, kiedy komuś innemu chcesz pomóc, kiedy chcesz na przykład, żeby ktoś się nawrócił, to co trzeba zrobić? To trzeba go stawiać przed oblicze Pana, a to może oznaczać dwie rzeczy. Po pierwsze, w twojej modlitwie ty go stawiaj przed oblicze Pana, nawet, jeżeli On tego nie chce, to go ty, jakby w swoim sercu, stawiaj przed Panem nieustannie, a po drugie, jeżeli masz Go do czegoś zachęcać, to zachęcaj Go do tego, żeby chciał się spotkać z Bogiem twarzą w twarz. Czyli nie zachęcaj Go do wypełniania takich albo innych obowiązków, takich albo innych religijnych coś tam, nie? Tylko spotkaj Go, jakby spróbuj Go zachęcić do spotkania z Bogiem twarzą w twarz. Matko, co się tu dzieje? No nic, wracamy. Moi drodzy, mam nadzieję, że za bardzo wam to nie przeszkadzało. Stanienie przed obliczem Pana, spojrzenie Mu oko w oko, twarzą w twarz, tak jak się z przyjaciółem rozmawia, to jest coś, co jest w stanie roztopić nawet najtwardsze serca. Kochani, to jest nam potrzebne po to, żebyśmy się my nawracali, i po to, żeby się inni nawracali. Tylko Jego oblicze topi najtwardsze skały. Myślę, że, kochani, bardzo warto, bardzo, bardzo warto o tym pamiętać. Dzisiaj stań przed obliczem Pana i innych prowadź przed Jego oblicze. To jest najpotężniejsza rzecz na świecie. Moi drodzy, to by było na tyle. Strasznie jest ciągle głośno, więc szybko kończymy. Ściskam, pozdrawiam, błogosławię i mam nadzieję, że macie się najlepiej na świecie. Z Bogiem, pa!