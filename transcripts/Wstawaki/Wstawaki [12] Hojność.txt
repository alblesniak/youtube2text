 Dzień dobry, dzień dobry, moi drodzy, to jest sobotni poranek. Mam nadzieję, że nie śpicie albo że oglądacie to, jak wstaliście na przykład o 12, ale jak około mnie jest pora dnia, to serdecznie was zapraszam na nowe sobotnie wstawaki. Lecimy! Moi drodzy, moi kochani, bardzo, ale to bardzo serdecznie was witam w tym sobotnim odcinku wstawaków. Taka jak zawsze na sobotę krótka myśl, żeby was jeszcze czymś tam pobudzić i żeby ten dziennie był zupełnie zmarnowany. Nie wiem, kochani, czy kiedyś sobie myśleliście o Bożej hojności? Otóż, kiedy się patrzy na świat, który Pan Bóg stworzył, kiedy się patrzy na różne mechanizmy albo na różne pomysły Pana Boga, to mam takie wrażenie, że Pan Bóg jest bardzo hojny. Tylko czasem my tego nie zauważamy, dlatego że jesteśmy jakby przyzwyczajeni do tego, że tak jest. Zobaczcie, jak weźmiecie na przykład jakieś rośliny, które dają jakieś owoce, to zobaczcie, że bardzo rzadko się zdarza, żeby jakaś roślina dawała jeden owoc. Pewnie oczywiście zaraz na jakiś czas się zdarza, że takie są, ale prawie wszystkie inne zawsze mają multum. No weźcie taką wiśnię, nie? Na drzewie wisi, wisi, wisi, wisi, wisi strasznie dużo. Po prostu nie to, że trzy albo cztery, tylko po prostu jakaś w ogóle niespotykana ilość. Weźcie winogrona, całe kiście, weźcie jabłonie, weźcie... no jakby cokolwiek weźcie, jakieś takie rzeczy, które rodzą owoce, to tego wszystkiego jest bardzo dużo. Weźcie na przykład takie, nie wiem... fasolę. Jak jest tam ten strączek, nie? To nie to, że jest jedna fasolka albo jeden groszek w środku, tylko cała w ogóle bateria. Zauważcie, mamy dziesięć palców. Po co aż tyle? Jeszcze u rąk to rozumiem, nie? Ale te u nóg to jakoś tak słabo wykorzystuje. Kochani, takich rzeczy można by jakby szukać w świecie mnóstwo. Ja mam wrażenie, że one wszystkie jakby świadczą o tym, dają taki dowód, że Pan Bóg jest niezwykle, ale to niezwykle hojny. Tu wam przypomnę jeszcze jedną rzecz. Ja ją chyba kiedyś mówiłem w jakimś vlogu, ale może nie pamiętacie, a może ktoś nie oglądał po prostu. Ja mam taki w ogóle własny dowód, w sensie własne przekonanie o tym, że nie ma życia pozaziemskiego we wszechświecie. Oczywiście nie mam żadnej pewności, ale mam pewną intuicję, która jest z tym związana. Otóż ja jestem przekonany, że poza ziemią nie ma jakby innego życia, takiego w sensie inteligentnego życia we wszechświecie z powodu Bożej rozrzutności. Tak se to nazywam. Nazywam se dowodem z Bożej rozrzutności. Mianowicie, chodzi mi o to, że patrząc na Pana Boga i na Jego sposób działania, że On zawsze daje niewspółmiernie więcej niż trzeba i zawsze daje z ogromną przesadą, to nie godziłoby się w związku z Jego rozrzutnością, żeby tak wielki wszechświat jeszcze komuś dał. To nie znaczy, że nigdzie nie może istnieć inne życie, tylko uważam, że Pan Bóg stworzył inne wszechświaty ewentualnie i im dał całe wszechświaty, dlatego że On, że tak powiem, nigdy nie daje za mało i mówi jakby... chce wam dać najwięcej, jak się tylko da. Oczywiście ten dowód mam nadzieję, że rozumiecie. To jest taki żart tylko. Tylko, że kochani, mnie taka prawda o tym, że Pan Bóg jest hojny i rozrzutny niezwykle jakby pociąga i pociesza. Ona jest niesamowita, że Pan Bóg jest kimś takim. Kochani, dlaczego bym o tym mówił? Dlatego, że my, jeżeli jesteśmy stworzeni na Jego obraz i podobieństwo, to powinniśmy być podobnie hojni i rozrzutni. Pomyśl, czy ty jesteś w swoim życiu hojny, czy jesteś rozrzutny. I oczywiście nie chodzi o głupotę, nie chodzi o naiwność, tylko czy chomikujesz wszystko i trzymasz dla siebie, czy też potrafisz nieustannie się dzielić i rozdawać, mało tego, dawać znacznie więcej, niż potrzebują. Kochani, cechą ludzi świętych, mam takie wrażenie, jest zawsze dawanie znacznie więcej, niż się potrzebuje. Ludzie święci dają tam, gdzie się ich nie prosi. Albo prosi się ich o jedno, a oni dają siedem. I mam wrażenie, że większość z nas nie jest święta i to jest właśnie znak tego, że nie jesteśmy święci, bo nie jesteśmy też hojni i rozrzutni. Kochani, może dzisiaj, i tak jak zawsze, tak jak wam to mówię, to dzisiaj to znaczy dzisiaj, tydzień, miesiąc, rok, życie, byłoby super, gdyby zrobić taki dzień hojności i rozrzutności, taki dzień rozdawania jak najwięcej. Kochani, tu nie chodzi tylko o materialność, oczywiście też, ale chodzi o czas, na przykład o bycie z kimś. Nie masz ochoty dawać komuś dużo czasu. Jak to mówił Pan Jezus? Jak ktoś cię prosi, idź z nim tysiąc kroków, to idź z nim dwa tysiące. Czyli Jezus mówi, zmarnuj jeszcze więcej czasu na bycie z kimś, kto cię zmusza w ogóle, tam było o takim czymś, że tobie się nie chce iść, ale ktoś cię zmusza. Mówił, ktoś cię prosi tam o... nie wiem... o suknię, daj mój płaszcz. Kochani, rozrzutność i hojność jest cechą ludzi świętych. I myślę, że to jest jeden, oczywiście tylko jeden z, ale jeden z wyznaczników tego, czy jesteśmy święci, czy nie jesteśmy. Więc myślę, że najwyższa pora, żeby zacząć być rozrzutnymi i żeby zacząć być hojnymi. Zróbmy dzisiaj taki dzień pełen hojności. Moi drodzy, tyle na dzisiaj. Jeżeli macie jakieś takie ważne spostrzeżenia, na przykład widzicie coś w świecie, co dla was jest dowodem hojności Bożej, napiszcie o tym. Tylko nie chodzi mi o to, że Pan Bóg coś wam dał, bo ja wiem, że Pan Bóg jest tak hojny, tylko mnie bardzo zawsze zaskakują takie rzeczy właśnie, które się widzi. Na przykład to, że w stronku jest dziesięć groszków, nie? Tam czy ileś, a nie jeden. Że jest tyle tych rzeczy na drzewach. Może macie takie spostrzeżenia, gdzie Pan Bóg w różnych miejscach robi takie coś, że daje ponad miarę, daje dużo. Napiszcie w komentarzach, jeżeli takie rzeczy macie. A najważniejsze, bądźcie dzisiaj hojni. Ściskam, pozdrawiam, błogosławię, dobrej niedzieli wam życzę i widzimy się oczywiście jutro, w sensie nie jutro, tylko w poniedziałek, w następnym odcinku wstawaków. Z Bogiem, błogosławię, paaa...