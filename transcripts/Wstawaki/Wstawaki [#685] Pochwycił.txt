 Dzień dobry, dzień dobry! Moi drodzy, mamy dzisiaj piątek, to jest 15 dzień stycznia, to jest piątek, czyli będą wstawaki piątkowe. Nie mam żadnego innego pomysłu, jak to dzisiaj zacząć, więc zacznijmy. Jedziemy! Moi drodzy, moi kochani, bardzo was serdecznie witam w ten piątkowy dzień i zapraszam na dzisiejszą krótką rozpinę biblijną, bo jak zawsze w piątki cytujemy sobie Biblię. Bardzo dzisiaj będzie w punkt zdanie, bardzo konkretne, które chciałbym skierować do bardzo konkretnej sytuacji, której, mam wrażenie, bardzo wielu z nas jest. Izaiasz 41, rozdział 9, werset, posłuchajcie, jakie tam jest zdanie. Ty, którego pochwyciłem na krańcach ziemi, powołałem cię z jej stron najdalszych i rzekłem ci, sługą moim jesteś, wybrałem cię, a nie odrzuciłem. Kochani, co to jest za zdanie? To jest zdanie dla tych wszystkich, którzy myślą, że są gdzieś bardzo, bardzo daleko. To jest zdanie dla tych, którzy przez swoje życiowe sytuacje, przez swoje grzechy, często przez swoją historię życiową, przez to, w jakim się znaleźli miejscu w życiu w związku z różnymi porażkami, upadkami, grzechami, katastrofami i tak dalej, są przekonani, że jestem po prostu strasznie od Pana Boga daleko. Nie bardzo już nawet wiem, którędy wracać, nawet już nie wiem, jak to zrobić. Jestem po prostu pogubiony, nic tego wszystkiego nie rozumiem, to jest za trudne, nie radzę sobie, w ogóle... jestem na końcu. Co mówi Pan Bóg? Ty, który jesteś najdalej, z tych najodleglejszych krain, mówi nie odrzuciłem cię, wybrałem cię, żebyś był moim sługą, ja cię powołałem, ja cię chcę. Kochani, kocham takie zdanie w psalmie, może to jest też dobry cytat na którejś wstawaki, gdzie psalmista mówi, że choćbym uciekł na krańce świata, schował się gdzieś po prostu na samym końcu świata, to tam mnie znajdziesz. Do Pana Boga to mówi. To nie jest dla ciebie za daleko, że jakby nie ma takiego miejsca, nie ma takiego kamienia, pod którym mógłbym się schować, żebyś mnie nie widział. Kochani, to jest to piękne, jak Adam się próbuje w raju schować w krzakach, nie? I Pan Bóg, oczywiście wiedząc doskonale, gdzie on jest, pyta gdzie ty jesteś, nie? Chociaż wie, gdzie on jest. Kochani, Pan Bóg zawsze wie, gdzie jesteśmy. Panu Bogu się nigdy nie gubimy. Panu Bogu się nigdy nie zapodziejemy gdzieś w takim sensie, że właśnie, nie wiem, nasze grzechy, nasze sytuacje życiowe, nasze pokręcone historie sprawią, że Pan Bóg powie no... zgubił mi się ten Adaś i już go chyba nie odnajdę. Nie! Zazwyczaj jest tak, że jak ja się gdzieś zgubię, to jak się rozejrzę po tym miejscu, gdzie się zgubiłem, to się okazuje, że to miejsce jest mieszkaniem Pana Boga. Bardzo kocham, jak Mojżesz, to jest opisane w Księdze Wyjścia, jak idzie przez pustynię, jest napisany taki ładny fragment po hebrajsku, że Mojżesz doszedł do takiego krańca pustyni, był już na takim krańcu pustyni, gdzie pustynia już nie wiedziała, że jest pustynią. W sensie, to była już naprawdę taka pustynia, że ona sama nie wiedziała, co znaczy być pustynią, nie? Totalne pogubienie. I tam była góra Choreb, nie? Choreb, nie wiem, czy wiecie, to znaczy miejsce spustoszone, czyli takie miejsce, w którym nic nie ma. I się okazało, że tam spotkał Boga, właśnie tam. Mówię do tych, którzy czują się gdzieś na końcu świata, czują się odrzuceni, niechciani, pokonani przez samych siebie, przez Kościół, przez Pana Boga, przez twoje serce, przez innych ludzi, że mówisz sobie ja to się już zgubiłem, nikt mnie nie znajdzie. Pan Bóg mówi nie odrzuciłem cię, powołałem cię, wybrałem cię, chodź tu! Mówi mój jesteś, mój jesteś. Kochani, to jest... to jest, kurczę... dobra nowina. Posłuchajcie jej dzisiaj. Moi drodzy, moi mili, w taki sposób oto skończyliśmy odcinek piątkowy i został nam jeszcze jeden jutrzejszy, a co? Widzimy się jutro w sobotę, mam nadzieję, po raz ostatni w tym tygodniu. Tymczasem najlepszego piątku wam życzę, miejcie się, proszę, najlepiej na świecie, ściskam, pozdrawiam, błogosławię, z Bogiem, papaaa...