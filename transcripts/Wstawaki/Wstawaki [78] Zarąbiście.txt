 Dzień dobry, dzień dobry, moi drodzy, dzisiaj jest sobota, jest 3 listopada, a to jest kolejne nasze spotkanie ze wstawakami, które będzie takim, no, znowu chyba pociągnięciem wątków, które wam mówiłem w tym tygodniu. Dobra, jedźmy! Dzień dobry, dzień dobry, moi drodzy, jeszcze raz dzień dobry, dzień dobry, bo się naprawdę bardzo cieszę, że się widzimy w tę sobotę, w ostatnim spotkaniu w tym tygodniu. Trochę jeszcze, no może za dużo o tym mówię, ale jakoś mi się wydaje, że to jest strasznie ważny temat. Jakoś w tym tygodniu mi się zrobił taki temat całotygodniowy z tego, więc posłuchajcie jeszcze jednego cytatu, bo to będzie w tym samym klimacie, co przez te ostatnie dni. Mądrość internetu znowu. Czyli znalazłem znowu taki jakiś tam plakacie w internecie. No fajny jest ten cytat, lekki, taki przyjemny, a myślę, że robi robotę. Brzmi on następująco Nie osądzaj mnie, bo urodziłem się po to, żeby być zarąbistym, a nie nieomylnym. Kochani, to jest zdanie, które oczywiście można potraktować źle, bo jak ktoś tego będzie chciał, to sobie z niego zrobi usprawiedliwienie dla swoich pomyłek, błędów i tego, że mu się nie chce robić nic dobrego w życiu. Mam nadzieję, że już się dawno wszyscy zorientowaliście, w sensie... bo się znamy przecież, że nie o to mi chodzi, tak? Tylko chodzi o to, kochani, żeby sobie dać prawo do omylności. I danie sobie prawa nie oznacza nierobienie nic, żeby jej nie było, tylko zgodę na to, że różne rzeczy mogą mi nie wyjść. Kochani, jedną z największych chorób ludzkich, nie mówię, że dotyczących jakby wszystkich ludzi, ale jedną z największych absolutnie po prostu raków, które toczą ludzkość, to jest tak zwany perfekcjonizm. To jest takie życie, gdzie ludzie jakby nie dają sobie, ani innym przyzwolenia na to, żeby coś nie wyszło. Kochani, w życiu jest tak, że różne rzeczy nie wychodzą i co byśmy nie zrobili, jak byśmy nie żyli, jak byśmy nie postępowali, jakkolwiek byśmy się próbowali na wszystkie możliwe sposoby zabezpieczyć, żeby tak się nie wydarzyło, to tak się będzie często wydarzać, że będą pomyłki, porażki i przegrane w naszym życiu. I cała sztuka to jakby zgodzić się na to. Mówię, zgodzić to nie znaczy... bo ja wiem, że my, kiedy słyszymy z zgoda, to słyszymy Aha, to ja się nie staram, to ja nie będę próbował, to ja jakby nie podejmę wysiłków, to ja po prostu niech tam będzie tak, jak będzie. Nie, to nie o to chodzi. Z naszej strony trzeba zrobić wszystko, co się tego da, żeby było jak najlepiej. Żeby uniknąć wszelkich błędów, żeby nikogo nie ranić, żeby nie było trudności. Ale, kochani, nie da się tego zrobić. I musi być w człowieku taka zgoda, że jakby potrzebujemy po prostu Bożego miłosierdzia, że potrzebujemy Bożej interwencji, potrzebujemy Bożej pomocy, żeby nam się te wszystkie sprawy udało też potem ponaprawiać, które popsujemy. I, kochani, to jest to, co już wam mówiłem wielokrotnie. Jakby nie dręcz się. W sensie bądź dobry dla siebie, bądź dobra dla siebie. Ja, kochani, i dlatego pewnie do tego wracam, ciągle spotykam tylu ludzi po prostu udręczonych sobą, udręczonych tym, kim są. I to nie jest dobra udręka, bo jest oczywiście dobra udręka. Jest taka udręka, która jest tzw. smutkiem ku nawróceniu. Czyli jest taka udręka, która dostrzega swoją słabość, takie rozczarowanie sobą, ale jednocześnie jest w niej Duch Boży, który mówi ale ze mną będzie lepiej, zobaczysz, ze mną ruszymy w to i zrobimy z ciebie kogoś niezwykłego. I taka udręka duszy jest jakby czymś dobrym, ale taka udręka duszy, która po prostu mówi sobie jestem beznadziejny, jestem do niczego i się nie nadaję. Kochani, no przypomnijcie sobie to zdanie z wtorku, jeżeli to był chyba wtorek, nie? Jak mówiłem wam o Janie Pawle II. Człowiek jest wielki nawet w swojej słabości. Pozwól sobie też na to, że pobłądzisz. Pozwól sobie na to, że może coś zepsujesz. I jeżeli tylko będziesz z Panem Jezusem, bo to jest oczywiście kluczowe, jeżeli będziesz z Nim, z Jego Duchem, naprawisz to, to wyrównasz te ścieżki, to uda ci się. Ja mówię, to nie jest założenie ok, i tak popsuję, nie. Mamy zrobić, co się da, żeby nie popsuć. Ale jeżeli się popsuje albo u kogoś się popsuje, to nie skreślajmy siebie albo kogoś, tylko idźmy dalej, róbmy dalej. Jesteśmy stworzeni do tego, żeby być zarąbystymi, a nie nieomylnymi. I zarąbistość często się osiąga... nie często, zawsze. Do zarąbistości bardzo często się idzie przez różne pomyłki i błędy. I naprawdę myślę, że warto o tym pamiętać. Moi drodzy, to tyle w tym dzisiejszym sobotnim spotkaniu. Bardzo wam dziękuję za ten tydzień, taki szóstolanowy. W przyszłym tygodniu już będzie trochę inaczej, czyli trochę znowu ciekawostek, trochę innych jakichś faktów bardzo mądrych z życia, które wam tu powyciągam i spróbuję was znowu przeatakować codziennie porannie. No fajne te nasze wstawaki są, naprawdę. Cieszę się z tego, że tylu was to ogląda codziennie, to jest niepojęte dla mnie. I bardzo się z tego cieszę. Ściskam was, pozdrawiam, błogosławię i do zobaczenia już w poniedziałek. Z Bogiem, paaa...