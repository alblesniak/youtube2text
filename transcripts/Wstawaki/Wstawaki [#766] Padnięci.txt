 Dzień dobry, dzień dobry, moi drodzy, mamy dzisiaj piąteczek, 23 dzień kwietnia, kolejny wstawak poranny, rozpoczynający ten, miejmy nadzieję, błogosławiony... nie miejmy nadzieję, na pewno... błogosławiony dzień. Zapraszam, jedziemy! Moi drodzy, moi mili, dzisiejszy piątek będzie krótka, szybka piłka, bo będzie zdanie absolutnie jasne, absolutnie potężne, absolutnie potrzebne, absolutnie takie zdanie, z którym mam nadzieję, że będziecie chodzić nie tylko dzisiaj, ale każdego dnia i każdej sekundy. Wystarczy je tylko usłyszeć i wszystko będzie jasne. Co tu więcej i gadać, ale coś tam pewnie pogadam. Psalm 145, werset 15, piątek, czyli Biblia. Takie zdanie. Pan podtrzymuje wszystkich, którzy padają i podnosi wszystkich zgnębionych. Kochani, no niby nic zaskakującego w tym zdaniu, tak? Ale kochani, to jest niezwykle ważne zdanie i bardzo zdanie zaskakujące. Pan Bóg podnosi wszystkich padniętych. Uwaga! Kiedy padasz, kiedy nie masz siły, kiedy nie masz również siły, boś głupi i głupia, przepraszam za słowa, ale w takim sensie, że sam sobie odebrałeś siły, bo grzech, bo złobo, bo się w jakieś bagno wtaplałeś, bo sam sobie krzywdę zrobiłeś przez jakieś złe po prostu swoje wybory i decyzje. Nieważne z jakiego powodu. Jeżeli tylko padłeś, uwaga, jest tam z tobą Bóg i nieustannie próbuje swoimi dłońmi, swoimi rękami, swoją miłością, swoim sercem cię podnieść. Nasze upadki, kochani, nie sprawiają, że Pan Bóg odchodzi. Nie sprawiają, że Pan Bóg się obraża i mówi dopiero jak się nawrócisz, jak się zmienisz, to cię dźwignę. Nie. Oczywiście, że możemy tam Mu nie pozwalać. Oczywiście, że możemy tam tak wjeżdżać i możemy mówić Mu odejdź stąd, uwaga, i tak nie odejdzie. Oczywiście, że nas nie zmusi do powstania, jeżeli nie chcemy, to jasne, jak będziemy chcieli leżeć, no to będziemy leżeć, bo On nas nie zmusi, ale nie pójdzie sobie. Kochani, zapamiętajcie proszę to zdanie na wszystkie te momenty w waszym życiu, czyli u mnie dzień jak codziennie, kiedy leżycie jak dłudzy, kiedy padniecie pod różnego rodzaju złem, grzechem, krzywdą, trudnością życiową, tragedią, chorobą, czymkolwiek. Jest tam z wami Pan. I On tam u tych padniętych zawsze jest obecny. Pamiętam, jak mnie kiedyś zdziwiło, jak żeśmy na MocnoStronniczyk gadali z Tomkiem, z wodzem, nie? Nowakiem, o drodze krzyżowej. I Tomek mówił, że nie bardzo rozumie upadków. W sensie tych trzech stacji drogich, że dlaczego są trzy i tak dalej. Ja wtedy, pamiętam, byłem strasznie zdziwiony, dlatego że dla mnie stacje upadków Pana Jezusa są jednymi z najważniejszych stacji. Dlatego, że sam padłem tyle razy w życiu, że bardzo potrzebuję tego, który będzie obok mnie. Tego, który tam, gdzie ja będę padnięty, to już tam będzie leżał. Ja mam zawsze takie przekonanie, że te stacje upadków są po to, że Pan Jezus tam jest... tam, gdzie ja mam paść, to On już tam padł. I On tam po prostu leży. A jak ja padam, to natychmiast spotykam Jego twarz. Nie widzę Jego twarzy na górze. Nie widzę Jego twarzy gdzieś tam w niebiosach i On mówi No dobra, podniosę cię, Adaś, no upadłeś nisko, ale ok, ja tam wyciągnę rękę. Nie. Ja padam, a się okazuje, że On tam już jest. Że On tam już czekał. Że On właśnie po to upadł, żeby tam czekać, aż ja upadnę. Bo wiedział, że to będzie i wiedział, że będę tam potrzebował Jego pomocy. Jak padłeś, to rozglądaj się za twarzą Pana Jezusa. Jak wyglebiło cię życie, to natychmiast się rozglądaj, gdzie tam jest Pan Jezus, bo On tam już jest. Specjalnie upadł i to trzy razy, coraz bardziej, coraz głębiej, coraz dalej, żeby tam być, gdzie upadniesz. Nie jesteś w twoim upadku sam i nie jesteś tam sama.