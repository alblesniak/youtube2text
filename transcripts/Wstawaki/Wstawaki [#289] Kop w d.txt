 Dzień dobry, dzień dobry, moi drodzy, dzisiaj jest czwartek, jest ósmy sierpnia, to jest kolejny wstawak poranny w bardzo ważnym dniu. Niektórzy oczywiście wiecie, dlaczego to jest ważny dzień, inni nie wiecie, ale to zaraz się dowiecie. Jedziemy! Moi drodzy, moi kochani, witam was najserdeczniej w kolejnych wstawakach i zapraszam na ten wyjątkowy dzień. To jest najważniejszy... no dobra... drugi najważniejszy dzień w ciągu roku. Najważniejszy oczywiście to jest Wielkanoc i Pascha Pana Jezusa, ale zaraz po Passie Pana Jezusa to jest najważniejszy dzień, a szczególnie najważniejszy dla każdego dominikanina i też dla każdego związanego z dominikanami, bo dzisiaj są urodziny dla nieba świętego Ojca Dominika. Dzisiaj wspominamy świętego naszego Ojca, patriarchę Dominika. I w związku z tym, kochani, dzisiaj taka tylko jedna rzecz o Nim i jedno jakby wezwaniu, zadanie dla was na dzisiaj. Ja kocham w świętym Dominiku bardzo wiele rzeczy. To był człowiek, który mnie absolutnie fascynuje, inspiruje, a jednocześnie dlatego tak Go też kocham, że On mi daje ogromną wolność, On mi się nie każe naśladować, tylko jakby zaprasza mnie do szukania różnych rzeczy moich, niezwykłych, które od Pana Boga pochodzą. Ale jedna z rzeczy, która bardzo mnie fascynuje w świętym Dominiku i bardzo ją w Nim kocham i też się od Niego uczę, a chcę bardziej, to jest coś, co bym nazwał włóczęgostwem. Po prostu. Wiecie, że my tak oficjalnie nie nazywamy się Dominikanie, nie ma czegoś takiego jak Dominikanie, to jest taka nazwa zwyczajowa. Tak ludzie to zaczęli nazywać. Jakby od świętego Dominika oczywiście. Natomiast my się oficjalnie nazywamy Zakon Braci Kaznodziejów. Czyli jesteśmy ZK, niektórzy mówią Zakład Karny. Czyli Zakon Braci Kaznodziejów. Zakon Kaznodziejski. Dominik go założył jako Zakon Wędrownych Kaznodziejów. Mieliśmy klasztor oczywiście od początku, ale one służyły tylko i wyłącznie jako takie miejsce zatrzymania po to, żeby pójść na kolejne głoszenie. Dominik nie miał swojej własnej celi, tylko nieustannie podróżował, głosząc. Staram się go, no nie chcę powiedzieć naśladować, ale zainspirowałem się tym u świętego Dominika i to mnie bardzo w nim pociąga. Kochani, na czym to polega? To nie chodzi o to, że nie chcę mieć domu, chociaż nie chcę, ale nie chodzi o to, że po prostu nie chcę być w jednym miejscu. Tylko chodzi o to, żeby być gotowym do tego, żeby się uwalniać nieustannie z takich sytuacji, które cię mogą zniewolić, które sprawiają, że jesteś taki zastany w tym, co ci się przydarza. Wiecie, że mamy taką zdolność do tego, żeby osiąść, żeby przyjąć pewne warunki, czasem złe, czasem dobre, ale i te, i te myślą, są niedobre i tak w nich osiąść. Kaznodziejstwo wędrowne, do którego nas zaprosił św. Dominik, miało być do tego, żebyśmy nie osiedli, żebyśmy ruszali, żebyśmy nie gnośnieli. Kochani, co wy do tego wszystkiego macie? Po co wam to gadam? Przecież nie wzywam was do tego, żebyście porzucili swoje domy, aczkolwiek, jeżeli ktoś chce, znaczy w sensie nie rodziny, tak? To ja myślę, że razem z rodziną, jeżeli chcecie iść wędrować, wędrujcie w ogóle. Ja uważam, że jak ja bym miał rodzinę, oni mieliby przerypane, bo ja bym absolutnie kupił kampera i ja bym z tą rodziną żył w kamperze i byśmy jeździli po świecie, ja bym nigdzie nie mieszkał. Naprawdę. Jest biedna moja rodzina, ale tak by było. Jeżeli ktoś tak chce, uważam, zróbcie to. Znuśnieli, zasiedzieli, po prostu zmurszali, mchem obrośli, za przeproszeniem, kurzem zostali obsypani i po prostu już w ogóle trudno was tam dostrzec. Tacy jesteście po prostu wmurowani w jakieś miejsce, w jakieś sytuacje w waszym życiu, w jakieś coś. A może byście tak dzisiaj wreszcie ruszyli tyłek. Może byście zostali włóczęgami właśnie w tym aspekcie, w sensie w tej dziedzinie życia, która was już tak gdzieś tam zaśniedzieliście. Ruszcie dzisiaj wasze kochane tyłki. Kochani, pamiętam, znaczy pamiętam, bo to dla mnie było tydzień temu, ja to nagrywam w kwietniu, nie? Ale jak wy to oglądacie w sierpniu, to pamiętam, bo to było miesiące temu, kiedy robiliśmy wielbienie na Torwarze w Warszawie, może ktoś z was tam był, ojciec Tomek Nowak mówił wtedy takie zdanie, trochę przepraszając ludzi, że ma taką ochotę zrobić tam, w tym Torwarze w Warszawie, tak zwane naborzeństwo kopa w dupę. I to jest dokładnie to. Ja myślę, że nam wszystkim jest bardzo często potrzebne naborzeństwo kopa w dupę. Proszę mi wybaczyć to słowo, ale... no właśnie. Kopnijcie się dzisiaj w wasze cudowne tyłki i ruszcie się i zostańcie w jakimś aspekcie włóczęgami, czyli wyjdźcie z tego, z nieruchomienia. No bo ile można tam siedzieć? ♪♪♪♪ Moi drodzy, to by było na tyle w tym dzisiejszym odcinku, bardzo wam dziękuję za kolejne spotkanie i mam nadzieję, widzimy się jutro w kolejnym wstawaku. Na dzisiaj tyle. Ściskam, pozdrawiam, błogosławię i do zobaczenia już niedługo. Z Bogiem, paaa...