 Dzień dobry, dzień dobry, moi drodzy, dzisiaj środa, 28 sierpnia, a to jest kolejny wstawak tegotygodniowy, na który was oczywiście, jak codziennie, do znudzenia i do końca świata bardzo, bardzo zapraszam. No to zróbmy go! Moi drodzy, moi kochani, witam was najserdeczniej i zapraszam na dzisiejszą pobudzajkę, ciekawostkę, coś tam. Będzie to znowu bardziej z takiego cyklu spostrzeżenie dotyczące rzeczywistości. Szukałem pewnych ciekawostek o koniach i na początku miała być to ciekawostka o koniu, ale w sumie nie będzie o koniu, tylko o czymś, co znalazłem przy okazji szukania ciekawostek o koniach. Konie są w ogóle ciekawe i konie są w ogóle strasznie super. Ale przy okazji wyczytałem na jakimś marginesie na stronie internetowej, która opowiadała o różnych ciekawostkach na temat koni, że są takie dwa fakty dosyć ciekawe porównujące transport konny, który kiedyś był bardzo powszechny, nie? Dorożki, diliżanse i tak dalej i potem, kiedy się pojawił transport samochodowy, który zasadniczo jest wielkim postępem. Tak by się przynajmniej mogło wydawać. Dwa bardzo ciekawe fakty, dwie bardzo ciekawe ciekawostki. Otóż nie wiem, czy wiecie, że na samym początku, kiedy pojawiły się samochody, to uznawano samochody za środek transportu znacznie bardziej ekologiczny od konia. Dlatego, że konie wszędzie zostawiały swoje odchody i uważano, że samochody, które nie zostawiają swoich odchodów, mało wtedy wiedziano oczywiście o wszystkich spalinach i tak dalej, w związku z tym konie były bardziej brudzące i uważano, że samochody w ten sposób się przyczynią do tego, że będzie czyściej w świecie. No nie był to zbyt mądry pomysł. Druga rzecz jest bardzo ciekawa. Kiedy się porównuje, tam to było pokazane na przykładzie Londynu, transport 100 lat temu i transport dzisiaj, w sensie jaki jest ruch w stolicy Londynu, to ruch w Londynie, oczywiście pewnie szczególnie w godzinach szczytu, jak przypuszczam, ma dokładnie taką samą prędkość, jak 100 lat temu ruch za pomocą dorożek, dyliżansów i tak dalej. Czyli de facto samochody, które miały przyspieszyć transport, są dokładnie w tym samym miejscu, w którym było to 100 lat temu. Oczywiście wiadomo, że chodzi o gęstość miasta i tak dalej, podróże między odległościami jakimiś większymi to zupełnie inna sprawa. Ale tak sobie pomyślałem, że to jest taki przykład czegoś takiego, że ludziom się wydaje, że wiemy, co będzie, że mamy jakieś opinie na jakiś temat, że jesteśmy przekonani w ogóle, że to, co zrobimy, to będzie strasznie super przełomowe, nowoczesne itd. a nie zawsze tak jest. I uwaga... to nie jest odcinek o tym, że stop cywilizacji, stop rozwojowi, technologia do wyrzucenia. Nie o to chodzi. Tylko chodzi o taką pokorę w myśleniu. Kochani, bardzo jest nam potrzebna taka pokora na bardzo wielu poziomach. I nie chodzi mi tu o taki poziom światowy, tylko taki poziom naszego życia. Zauważcie, większość z nas, jeżeli nie powiedzieć, że wszyscy, a ja na pewno, nieustannie wiem, albo przynajmniej tak próbuję funkcjonować, jakbym wiedział, jak będzie najlepiej, że mój punkt widzenia na to, jak się ma sytuacja rozwinąć, jest najlepszy, że moje rozwiązania są właśnie te i jak mnie strasznie wkurza, kiedy ktoś mi bruździ. I uwaga... Nie chodzi o to, że mamy całkowicie zrezygnować z własnych opinii, z własnych sądów, z własnego myślenia, postrzegania rzeczywistości. Nie. Ale, kochani, bardzo jest nam potrzebna pokora do rożek, tak bym to powiedział. Że nie jest tak, że każda nasza myśl to jest po prostu genialny samochód, który wszystko naprawi. Oczywiście, że te samochody dużo dały, ale też, jak się okazuje, bardzo wiele dzięki nim się nie zmieniło i bardzo wiele jest jeszcze gorzej, bo zatrucie środowiska, spaliny, zanieczyszczenia itd. itd. wcale to nie jest taki cudowny pomysł. Myślę, że warto byłoby wrócić do chodzenia na nogach. Coś o tym wiem przez ostatnie trzy miesiące, w sensie poprzednie trzy miesiące, dużo się o tym nauczyłem. Kochani, o co mi chodzi? O pokorę. O pokorę w myśleniu, że nie jestem najmądrzejszy. Że czasem potrzeba czasu, żeby coś zobaczyć. Potrzeba stu lat, żeby zobaczyć rozwój czegoś. I to nie znaczy, że mamy nie myśleć, nie kombinować, nie dawać nowych idei. Tylko pokornie. Nie jesteśmy wszechwiedzący. Nie potrafimy też wszystkiego przewidzieć, co się stanie z tym, co robimy. Taki dzisiaj odcinek o Dzień Pokory. Dzień Pokory w myśleniu o własnych sądach, o własnych wyobrażeniach, własnych przekonaniach, własnych stuprocentowych pewnościach, które nie zawsze, albo bardzo często okazują się wcale nie takie stuprocentowe. Więc taka dorożkowa pokora. Moi drodzy, moi kochani, mam nadzieję, że załapaliście, o co mi chodziło w tym odcinku, bo jakiś taki chyba trochę zagmatwany. Ale może się jakoś w tym wszystkim odnaleźliście. Mówiąc krótko, wracamy na konie. Moi drodzy, życzę wam najlepszej środy, jaka się tylko da. Ja, kiedy to oglądacie, jestem już w Kanadzie, niedługo będą jakieś odcinki, trochę nagrałem do przodu, a niedługo będą kolejne wstawaki i vlogi już z Kanady, więc tam się zobaczymy. Tymczasem miejcie najlepszą, proszę, środę tego tygodnia, tego miesiąca, tego roku i tego życia i w ogóle tego wszechświata. Ściskam, pozdrawiam, błogosławię i do zobaczenia. Z Bogiem, paaa...