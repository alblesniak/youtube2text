 Dzień dobry, dzień dobry Moi drodzy, mamy dzisiaj szósty dzień lipca, to jest środa, to jest kolejny dzień naszego życia i są dzisiaj dwie bardzo ważne rocznice. Znaczy nie rocznice, tylko światowe dni tam czegoś. Po pierwsze, jest dzisiaj światowy dzień radcy prawnego. Nie mam bladego pojęcia w ogóle, o co w tym chodzi, bo nie miałem nigdy z prawem nic wspólnego, ale wiem, że na pewno są to ludzie bardzo potrzebni, więc wszyscy radcy prawni bądźcie dzisiaj pozdrowieni i dzisiaj jest, kochani, światowy dzień pocałunku. No chyba nie uda mi się go dzisiaj świętować tak wyjątkowo, no ale no właśnie... Jeżeli tam kogoś macie do całowania, całujcie dzisiaj, kochani, ile się da. Jedziemy z odcinkiem, zapraszam, czołóweczka, jedziemy! 🎵 Moi drodzy, moi mili, moi kochani, będzie dzisiaj dzień ciekawostkowy, z taką ciekawostką, której będę musiał się posłużyć tą ściągą, dlatego że dzisiaj jest strasznie dużo różnych informacji, których na pewno nie zapamiętam, a chciałbym wam je podać, bo to jest w ogóle dosyć zabawne. Kochani, jeżeli chodzi o jedzenie, no to wiecie, chyba, że jestem ekspertem, tak? W sensie bardzo, bardzo lubię te dziedziny rzeczywistości i mam ciekawostkę o tym, kto jest największym żarłokiem świata. I nie chodzi mi o ludzi, tylko chodzi mi o to, czy jest jakiś taki gatunek albo jakieś zwierzę, które w stosunku szczególnie do swojej masy najwięcej je. Uwaga! Posługuję się ściągą teraz, żeby tu nie poprzekręcać różnych rzeczy. Największym żarłokiem świata jest larwa amerykańskiej ćmy Polyphemus mot, która w czasie pierwszych 56 godzin życia, uwaga, zjada pokarm ważący 86 tysięcy razy więcej, niż ona sama ważyła w momencie urodzenia. Czujecie w ciągu 56 godzin, jaki to jest ekspres, 86 tysięcy razy masę swojego ciała zjada. Gdyby chcecie jej dorównać i to porównać, to uwaga... 3,5 kg niemowlę, czyli gdybyś był takim 3,5 kg niemowlakiem, to żeby zjeść tyle, co je ta larwa, to taki niemowlak musiałby, uwaga, zjeść 273 tony jedzenia. Czyli, jak ktoś to jeszcze policzył, 1,087,146 ćwierćlitrowych butelek mleka taki niemowlak musiałby wypić i musiałby zjeść 2,446,080 115-gramowych słoików jedzenia dla maluchów. 3,5 kg dzieciak musiałby zjeść 273 tony. Wy czujecie w ogóle, co to ta larwa w ogóle robi? Jak to jest w ogóle możliwe? Nie wiem, czy to jest w ogóle prawda. To mi się wydaje tak absurdalne, bo rozumiem, jak ktoś tam zjadł dziesięciokrotność masy swojego... chociaż, jak ja bym zjadł dziesięciokrotność masy swojego ciała, ja nie mogę, to to by wszystkie maki zbankrutowały. Ale kochani, dlaczego o tym mówię? Uważam, że to jest w ogóle bardzo ciekawe, że jest taka ćma, która po prostu żre jak opętana, ale to po prostu... ona nie to, że je dużo, ona je w ogóle... no to po prostu się w głowie nie mieści. Mam dzisiaj takie dwa pytania do was w związku z tym. Czy ty przypadkiem nie jesteś takim żarłokiem? I uwaga, nie chodzi mi o jedzenie, kochani. Chodzi mi o miłość. Chodzi mi o to, czy ty przypadkiem kimś się po prostu nie nażerasz tak bardzo, że wręcz już ludzie nie mogą żyć obok ciebie, bo mówią, że ty jesteś po prostu jak pijawka. Kochani, wiem, to ma dzisiaj trochę zaboleć, to ma dzisiaj być takim ukłuciem. I nie mówię tego po to, żebyście się źle poczuli, tylko żebyście może zobaczyli, że coś jest nie tak. Kochani, wiem, że niektórzy macie straszne głody, nie? Miłości, akceptacji... Niektórzy... kurde, kto ich nie ma? Miłości, akceptacji, zauważenia, docenienia, dowartościowania i tak dalej. Po pierwsze, gdzie ty chodzisz się karmić? Bo jak się chodzisz karmić do jakiejś rzeczywistości tego świata, do różnych przyjemności, dowartościowań i tak dalej, no to w ogóle lipa mała. Jak się chodzisz karmić do ludzi, to lipa mała. Czy ty się chodzisz karmić do Pana Boga? Czy ty u Pana Boga próbujesz się tak nakarmić, żeby ci wreszcie wystarczył uwaga? Bo nigdzie się tak nie nakarmisz i będziesz jak ta ćma, o... obżartok okropny, jeżeli nie pójdziesz do Pana Boga. I też takie konkretne pytanie. Pomyśl sobie dzisiaj, czy ktoś ci przypadkiem nie mówi słuchaj, ty za dużo ode mnie chcesz, za dużo ode mnie wymagasz. Oczywiście, czasem to może wynikać z tego, że ktoś po prostu nie chce cię kochać. Że ktoś jest leniem i nie chce ci dać tego, czego potrzebujesz. To jasne. Ale może jest w tym jakaś prawda. Może ktoś rzeczywiście mówi słusznie, tylko ty nie chcesz tego przyjąć. Bo mówisz ja mam głody, ja muszę je spełnić. A może nie? Może jesteś zbyt dużym żarłokiem. Pomyślcie dzisiaj, kochani, czy nie jesteście przypadkiem jak ta ćma, która zjada 86 tysięcy razy więcej niż waży. Ja myślę, że parę osób takich w życiu spotkałem, które tak się próbowały nażrzeć drugim człowiekiem, mną. To jest nie do zniesienia. Nie da się tak żyć, kochani. Nie bądźcie jak te ćmy. Moi drodzy, moi mili, moi kochani, skoro już mówiłem o tym, że mamy się iść karmić do Pana Boga, to jeżeli ktoś nie wie, jak się karmić u Pana Boga, czy jak się z Nim spotkać, to bardzo serdecznie polecam książkę Jak się modlić. Uważam moje najważniejsze do tej pory literackie, jeżeli tak można powiedzieć, dzieło, w sensie najważniejsza książka, którą napisałem. Jak wejdziecie na stronę Langusty, znajdziecie zakładkę Jak się modlić. Macie dostępną w audiobooku, można słuchać w e-booku albo w książce takiej materialnej. Zapraszam. Koniecznie zajrzyjcie, jeżeli potrzebujecie się u Pana Boga nakarmić. Ściskam was, pozdrawiam, błogosławię i miejcie się, proszę, najlepiej na świecie. Z Bogiem. Pa, pa.