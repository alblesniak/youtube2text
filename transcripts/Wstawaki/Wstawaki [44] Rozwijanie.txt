 Dzień dobry, dzień dobry, moi drodzy, mamy dzisiaj wtorek, jest 25 września, a tutaj właśnie, w tym lesie, w tej cudownej naszej pięknej przyrodzie polskiej rozpoczynają się kolejne wstawaki, więc zapraszam! Moi drodzy, moi kochani, bardzo, ale to bardzo serdecznie was witam w ten wtorkowy poranek. Pozdrawiam was znad naszego polskiego morza, w sensie morze jest tam za drzewami, a dzisiaj, skoro wtorek, to oczywiście będzie cytat ze świętego, tak jak to już się przyjęło tradycyjnie we wtorki. Będzie dzisiaj zdanie ze świętego Jana Boszko, strasznie fajne zdanie, takie zdanie, które lubię, w sensie to jest taka dziedzina rzeczywistości, która mnie osobiście jakby bardzo interesuje, bo wydaje mi się jedną z najważniejszych, które sprawiają, że nasze życie jest w ogóle ekstra. Więc proszę posłuchajcie tego zdania, a zdanie brzmi następująco Powiedzieć o rzeczach ważnych, że jakoś idzie, znaczy tyle samo, co powiedzieć, że idzie źle. Moi drodzy, to zdanie świętego Jana Boszko to jest bardzo ważne zdanie, dlatego że ono jakby wskazuje na taki poziom życia, gdzie mówimy sobie No jest, jak jest. W takim sensie może nie ma dramatu, może nie ma jakiejś tragedii, może mi się wszystko nie sypie, może nie jest tak cudownie, jak mogłoby być, ale no przecież właśnie... nie jest tak źle. Moi drodzy, to jest jedna z najgorszych odpowiedzi, jaka może być. Dlatego, że to jest tak zwane życie nijakie, życie w oczekiwaniu, życie, które do nikąd nie dąży, życie, które jest bez celu, które jest bez fascynacji, bez esencji, bez miąższu, bez tłuszczu itd. Mam nadzieję, że rozumiecie, o co mi chodzi. Co mówi święty Jan Bosko? Że oczywiście nie musi tak być w każdej dziedzinie życia, to jasne, ale kiedy chodzi o najważniejsze rzeczy życiowe, a takim pytaniem jest pytanie w ogóle o życie, czyli generalnie jak wygląda twoje życie, to kiedy mówimy No jakoś jest, to znaczy, że jest bardzo źle. Dlatego, że to jest to, co mówił Pan Jezus, to, co mówi Słowo Boże, że no albo jest zimno, albo jest gorąco, a jak nie jest gorąco, to znaczy, że jest nijak, a to nijak to jest w ogóle donikąd. I, moi drodzy, to zdanie Jana Bosko w ogóle, muszę przyznać, trochę mnie zaskoczyło, dlatego, że Jan Bosko zazwyczaj ma takie zdania bardzo radosne, optymistyczne. Ja wiem oczywiście, że on nie jest tylko taki, ale zazwyczaj, kiedy czytam jego różne cytaty, to on jest właśnie w takim kierunku. Żyjcie radośnie, pomagajcie, kochajcie itd. I to jest w ogóle wszystko super. A tu nagle Jan daje taki strasznie ważny wtręt, niby taki z zawinkla, niby taki nie do końca jakby ważny, ale to jest w ogóle strasznie ważne pytanie. Czy gdybym cię dzisiaj zapytał, jak tam twoje życie, jak leci, to jest to pytanie, które sobie często zadajemy. Jak tam leci? To jeżeli twoja odpowiedź jest no... jakoś leci, to znaczy, że jest bardzo źle. Po prostu. Kochani, stan nie super, stan nieodjazdowy, stan nieoczekujący na coś niezwykłego, ja nie mówię, że wszystko musimy już mieć, ale jakby nie dążący do czegoś niezwykłego, to jest stan beznadziejny. To jest tak, jak mówimy o jakichś sytuacjach, kiedy np. do mnie ktoś czasem przychodzi na jakąś rozmowę i tam mówimy o jakiejś sytuacji i mówi no... ja czekam, aż się sytuacja rozwinie. A ja mówię... to jest najgorsze, co możesz zrobić, dlatego że czekanie na rozwój sytuacji, czyli takie czekanie trochę nie wiadomo... zobaczymy, co to się wydarzy, to jest nic nierobienie. A nic nierobienie zazwyczaj jest pójściem w tył. Mój tata miał takie powiedzenie, bardzo je lubię, już je kiedyś chyba cytowałem w 6 rano, proszę wybaczyć jedno słowo, ale mój tata zawsze mówił tak. Jak ja mu mówiłem sytuacja się jakoś tam rozwija, to on mówił no... to jest tak, jak Adaś z papierem toaletowym. On się zawsze rozwija i zawsze jest do dupy. Po prostu. Więc, kochani, jeżeli czekamy, żeby jakoś nasze życie jakoś się może rozwinęło, oczywiście jest taka forma rozwoju, która polega na tym, że wiem, że Pan Bóg ma mnie w rękach, nie widzę jeszcze, do czego mnie prowadzi, ale wiem, że wszystko jest w ogóle pod Jego kontrolą i czekam, aż On to rozwinie. OK. Tylko to nie jest bierność. To nie jest takie robienie właśnie niczego, tylko mam taką pewność, Pan Bóg mi teraz każe poczekać, bo On chce mnie do czegoś poprowadzić, chce mnie gdzieś przygotować. To jasne. Ja nie mówię o czymś takim. Tylko jeżeli o rzeczach ważnych mówisz no... jakoś one tam się dzieją, nie wiem za bardzo jak i Pan Bóg chyba też nie wie jak, a ja już na pewno. To znaczy, że jest niedobrze. Pomyśl, czy tak jest przypadkiem u ciebie. Czy może jest właśnie tak, że jesteś takim rozkroku, takim nie wiadomo jakim i to do nikąd nie prowadzi. Jeśli tak jest, to bierz się za tyłek, przepraszam za wyrażenie, i po prostu uruszaj wreszcie do czegoś do przodu, do czegoś sensownego, do czegoś dobrego, kochającego, cudownego, wielkiego, świętego, takie, żeby było po prostu niesamowicie w twoim życiu. I nie chodzi mi o emocje, nie chodzi mi o fascynacje, nie wiem... cudowne doświadczenia i tak dalej. Nie. Tylko żebyś wiedział, że twoje życie idzie tam, gdzie powinno iść, idzie w coś dobrego. Nawet jeżeli do końca nie wiesz, co to jest, to żebyś miał takie pojęcie tak, po prostu jadę. O to chodzi, kochani, w życiu. No to jedźmy tam. No dobrze, moi drodzy, tyle na dzisiaj. Muszę wam powiedzieć, strasznie piękny jest ten las tutaj taki, właśnie nad tym morzem. Teraz jeszcze jest, bo jest taka godzina niezbyt fajna, ale jak tu byłem wczoraj po południu, to były takie jeszcze słońce przepiękne, po prostu tak świecące z boku przez te drzewa. No ślicznie. Po prostu ślicznie. Naprawdę ślicznie. Ja, mimo że jestem miejskie zwierzę, to ten las tam przez parę godzin też lubię w ogóle. No jest naprawdę ładnie. Koniec. Ściskam, pozdrawiam, błogosławię i widzimy się w następnych odcinkach. W sensie prawdopodobnie jutro rano. Z Bogiem, miejcie się najlepiej, paaa...