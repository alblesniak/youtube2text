 Dzień dobry, dzień dobry, moi drodzy, mamy dzisiaj środę, mamy dzisiaj 9. dzień lutego i to jest kolejny wstawak poranny, który ma sprawić, że będziecie dzisiaj dobrze żyć, a będzie dzisiaj naprawdę zachęcająca rzecz do życia, znaczy będzie po prostu wezwanie. A co wy z nim zrobicie, to zrobicie. No cóż, ja spróbuję, a wy tam bierzcie, co chcecie. Jedziemy! Moi drodzy, moi kochani, moi mili, moi ulubieni, witam was bardzo serdecznie tego poranka, chociaż kiedy ja to nagrywam, to już jest wieczór. Takie to są jakieś zawiłości te czasowo-przestrzenne. Przepraszam się, rozkojarzyłem się. Robert Cody, następujące zdanie ten pan mówił, bardzo proste i w ogóle takie... można by się w ogóle tego zdania przyczepić, zaraz wam powiem do czego, ale posłuchajcie. Miej odwagę żyć. Umrzeć potrafi każdy. Nie do końca się z tym zdaniem zgadzam, bo uważam, że nie każdy potrafi umrzeć. Sztuka umierania jest również wysoką sztuką, ale ona tak naprawdę polega na tym... w sumie to nie... Jak się umie żyć, to się umie umierać. A jak się nie umie żyć, to się nie umie umierać. Taka mądrość Szustaka. Niezbyt była taka zgrabna, ale cóż... Kochani, miej odwagę żyć. Co to znaczy? Moi drodzy, wbrew pozorom, najwygodniejszą, najłatwiejszą postawą życia jest rezygnacja. Jest taka postawa, gdzie mówimy nic mi się nie chce, nic mi nie wychodzi, nic nie umiem i tak się nie będę starał, bo z tego nic nie wyjdzie, bo już tyle razy próbowałem, że w ogóle nie ma co, a to po prostu będę taki rozwalony leżał. Kochani, czasem, jak czytam wasze różne komentarze pod filmami, to widzę takich osobników różnych, których już przyuważyłem od dawna, którzy mają właśnie taką postawę. Którzy po prostu uwielbiają się rozczulać nad własną beznadziejem. I kochani, nie chcę wyjść na jakiegoś gbóra i nie chcę wyjść na człowieka niewrażliwego. I czasem oczywiście, że jest w człowieku taki moment po prostu rozwalenia, rozsypania życiowego, no że nie umie się sam pozbierać. I jasne, że w takie momenty czasem potrzebują lekarza, zawsze potrzebują Pana Boga, czasem potrzebują, co tu to jasne. Ale kochani, jestem przekonany, że w większości wypadków to jest po prostu nasza taka wygodnicka bezładność. Taki moment, kiedy zwyczajnie sami się usprawiedliwiamy, bo nam nie wyszło. Miej odwagę żyć. Tak, wyłożysz się, poniesiesz 150 różnych porażek. Tak, będziesz leżeć jak długi na ziemi, znowu się wywalisz. Kochani, wiecie, ile ja się razy w życiu wywaliłem? To nie jest tak, że się nawróciłem tam ileś lat temu, skończyły się moje grzechy i wszystko już było dobrze. Nie. Wiecie, ile razy po drodze potem upadłem, ile razy znowu się pogrążyłem po prostu w jakichś beznadziejach, ile razy po prostu wylądowałem z głową w błocie, ile razy miałem takie myśli Boże, znowu? Po tylu latach? Znowu powrót do tego wszystkiego? Nie. Miej odwagę żyć. Leżeć i umierać to każdy głupi potrafi. W sensie rozwalić się i powiedzieć beznadzieja, w ogóle wszystko jest bez sensu, idź do niczego. Nie. Łachudro! Tak, do ciebie mówię. Mówię właśnie do ciebie. Wierzę do ciebie, mówię. Wstawaj, żyj. Tak, możliwe, że jutro padniesz i powiesz No i co? Spróbowałem i znowu kaplica. No to pojutrze znowu. No ile tak można? Do usranej śmierci. Przepraszam, kochani, jeżeli dzisiaj byś mnie trochę nie czuło, ale bardzo bym chciał, żebyście się nie pogrążali w tej po prostu takiej rozleniwionej niemocy, która do nikąd nie prowadzi. Miej odwagę żyć, bo cię znajdę i ci nakopię do tyłka. Amen Matko i córko, kochani, co to był za odcinek dzisiaj? Matko, mam nadzieję, że to dobrze odbierzecie, że ktoś się to nie obrazi na mnie. A nawet jeżeli to trudno, czasem obraza jest potrzebna, żeby się ruszyć. Tak przynajmniej sobie próbuję to wmawiać. Bardzo wam dziękuję, kochani, za kolejne spotkanie, bardzo się cieszę, że się widzieliśmy i mam nadzieję, że zobaczymy się jutro, chyba że ktoś się obrazi, już nie przyjdzie. No to trudno. Ściskam, pozdrawiam, błogosławię i najpiękniejszej środy wam życzę. Do jutra, do czwartku. Z Bogiem, pa, pa!