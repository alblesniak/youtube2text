 Dzień dobry, dzień dobry, moi drodzy, dzisiaj piątek, 3 kwietnia, to jest przedostatni wstawak tygotygodniowy, piątkowy, więc bardzo fajny, taki jak codziennie, czyli w sumie nic się nie zmienia. Bardzo serdecznie was zapraszam na kolejny, nowy, wstawakowy odcinek. Moi drodzy, moi mili, bardzo was serdecznie witam tego dzisiejszego dnia piątkowego i zapraszam na dzisiejsze rozkminy. Będzie dzisiaj naprawdę ważna duchowa prawda. Oczywista, absolutnie oczywista, ale żeby dobrze się duchowo rozwijać, żeby nie błądzić, żeby nie popełniać głupich błędów, to jest strasznie ważna zasada. Nauczy nas jej dzisiaj Jan Tauler. Proszę, posłuchajcie jego zdania. Nie tak to łatwo rozeznać naturę od łaski, bo pokusy złego ducha bywają częstokroć bardzo podobne do natchnień Ducha Świętego. Musimy zatem gorliwie błagać Pana Boga o oświecenie nas i nie ufając nigdy własnemu zdaniu w rzeczach większej wagi radzić się z powiedników i świętobliwych mężów. Moi drodzy, prawdopodobnie oczywiście o tym zdaniu można by zrobić tygodniowe rekolekcje z sześcioma konferencjami dziennie, żeby w ogóle, że tak powiem, liznąć temat. Ale jedna tylko taka prosta rzecz, o której mówi dzisiaj Jan Tauler jako pewnego rodzaju wstęp do tego. Kochani, bardzo łatwo w rzeczywistości duchowej pomylić to, co pochodzi po prostu z natury, to, co pochodzi od złego ducha i to, co pochodzi od Ducha Świętego. Te rzeczy, kochani, mogą być często bardzo podobne. Kochani, zobaczcie, ilu jest ludzi wierzących, na przykład w Kościele, którzy mówią różnego rodzaju głupoty, mówią różnego rodzaju swoje wersje wiary i są przekonani, że to jest w ogóle święte, że to jest od Ducha Świętego, że to pochodzi, nie wiem, z objawienia, że to Pan Bóg im to mówi i tak dalej. Ale mamy takie przekonanie, no że nie wszyscy mają rację, tak? I że część tych rzeczy są to zupełnie rzeczy wystane z palca, ale one wyglądają jak rzeczy duchowe. Kochani, mówi Jan Tauler pierwsza podstawowa zasada nigdy nie ufaj sobie. Nigdy nie ufaj własnemu zdaniu. To nie znaczy, że masz go nie mieć. To nie znaczy, że nie wolno ci wyrażać swoich własnych poglądów, że nie możesz szukać. Oczywiście, że tak. Ale nie wolno ci nigdy zrobić z siebie kogoś, kto jest wyznacznikiem, kto jest autorytetem. Kochani, zobaczcie, Kościół jako taki jest nieomylny w całości. Nie ma Kościoła nieomylnego w jakiejś jednej Jego cząstce. Kościół bardzo wierzy, że Kościół jako Kościół, jako cały Kościół nie może zbłądzić. Poszczególne Jego części, poszczególni członkowie, poszczególne wspólnoty, poszczególne miejsca tak, mogą pobłądzić, ale Kościół jako całość nie może zbłądzić. Co to znaczy? Że, kochani, kiedy mamy jakieś pomysły teologiczne, kiedy mamy jakieś różne zapatrywania duchowe, to nie patrzmy tylko na to, co my sądzimy albo co sądzi jakiś jeden przez nas ulubiony ksiądz, na przykład Adam Szustak. Nie. Kogo to obchodzi? Co sądzi Adam Szustak? Kochani, jak jest mowa w tym zdaniu, radzić się trzeba z powiedników i świątobliwych mężów. Zauważcie, wszystko to jest w liczbie mnogiej. Czyli konfrontujemy to z szerokim patrzeniem Kościoła i patrzymy oczywiście na to, czy oni są rzeczywiście świątobliwi. Kochani, co to znaczy? Świątobliwy to nie jest taki, który wygląda na pobożnego, bo pobożnie gada albo się, nie wiem... pobożnie modli. Nie. Świątobliwy to jest taki, w którego życiu rzeczywiście widać łaskę, w którego życiu rzeczywiście dzieją się dobre owoce. Nie dobre owoce w postaci dobrego duchowego samopoczucia, tylko dobre owoce w postaci nawrócenia, zrywania z grzechem, rozszerzania miłości i tak dalej. I nie jeden tylko taki człowiek, tylko widzicie w całej mnogości. Kochani, o co chodzi tak naprawdę? Chodzi o to, żeby nie polegać tylko i wyłącznie na sobie, żeby sobie tylko nie ufać, żeby to wszystko konfrontować. I to uwaga, nie tylko, no właśnie, z moim środowiskiem, które myśli podobnie jak ja, bardzo często pod moimi filmami, jak ktoś tam powie mnie jakieś zdanie, to ktoś pisze jak to super, że ojciec myśli dokładnie tak jak ja. Jeżeli myślisz, że to ci dało jakieś dobre rozeznanie, to za mało. Musisz poszukać szerzej, czyli wśród ludzi, którzy niekoniecznie myślą tak jak ty, ale którzy są rozsądni, mądrzy, żyją w dobry i święty sposób i konfrontuj to z nimi. Kochani, nigdy się nie skończy droga do konfrontacji. Ja wiem, że ludzie mówią no ale jest takie zamieszanie, księża mówią to i tam, to czemu nie może być jednego głosu? No nie może być, bo jesteśmy ludźmi, mamy różną wrażliwość, różne patrzenie i nie oczekujmy, że kiedyś będzie jeden, jedyny głos. Znaczy no, po śmierci będzie, jak już nas Pan Bóg wszystkiego nauczy, a my odwrócimy zło, to będzie. Ale dopóki tu jesteśmy, będzie, kochani, zamieszanie i w związku z tym szukamy, szukamy, nie przywiązujemy się do siebie, tylko szukamy. Więc wszyscy, którzy zaufali sobie, którzy siebie traktują jako wyrocznie, przestańcie to robić. I mówię to przede wszystkim do siebie i każdy z was powinien to potraktować jako zdanie. Do siebie. Moi drodzy, moi mili, to by było na tyle w tym dzisiejszym piątkowym odcinku. Mamy dzisiaj do rozdania dwie książki. Oczywiście Jana Taulera, kazania, tom pierwszy i tom drugi, dwie osoby dzisiaj o godzinie 20, albo nie o 20, kochani, nie wiem, o której będzie dzisiaj, nie wiem, poczekajcie. Dzisiaj jest piątek, Droga Krzyżowa, będzie dzisiaj... kurde, nie wiem, o której będzie godzinie. Kochani, nie wiem, bo nagrywam to trochę wcześniej, a będę w piątek w klasztorze, nie mam do końca pojęcia, jak to będzie. Więc, kochani, dzisiaj na Facebooku po południu pojawi się post, który powie, o której godzinie będzie dzisiaj konkurs. Na prawdę nie wiem w tej chwili. Czyli śledźcie na Facebooku, wtedy wam powiem, o której będzie, ewentualnie, albo jeszcze lepiej, w komentarzu gdzieś tutaj pod tym filmem, albo w opisie pojawi się informacja. Na Facebooku zresztą też będzie. Więc śledźcie dzisiaj uważnie, gdzie i o której będzie konkurs. Znaczy, gdzie to wiadomo, na Facebooku, ale o której godzinie. Ściskam, pozdrawiam, błogosławię, z Bogiem, pa!