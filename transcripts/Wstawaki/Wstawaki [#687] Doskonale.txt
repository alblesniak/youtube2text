 Dzień dobry, dzień dobry, moi drodzy, mamy dzisiaj poniedziałek, to jest 18. dzień stycznia i właśnie się rozpoczyna nowy tydzień wstawakowy i w ogóle nowy tydzień i mam nadzieję, że zrobimy z nim coś dobrego. Więc zapraszam! Moi drodzy, moi kochani, bardzo serdecznie was witam i niezwykle i niezmiernie się cieszę, że możemy się spotkać tego poranka, rozpoczynając nowy tydzień styczniowy, bo mam nadzieję, że w ten sposób, będziemy szukać jak najwięcej łaski Bożej. A dzisiaj nam się łaska Boża przyda, bo będzie dzisiaj bardzo ważny temat, o którym mówiłem prawdopodobnie już 128 milionów razy i prawdopodobnie powiem o nim jeszcze 468 milionów razy. Moi drodzy, dzisiaj cytat z tak zwanych mądrości murów, czyli z napisów, które ludzie robią na murach i one są często bardzo inteligentne, czasem są śmieszne, a w ogóle to są zazwyczaj mądre, a zazwyczaj są w ogóle głupie. Ale dzisiaj będzie i mądry, i inteligentny, i w ogóle będzie bardzo Boży ten cytat. Posłuchajcie mądrości murów. Tak ktoś napisał Człowiek jest niedoskonały i radzi sobie z tym doskonale. Moi drodzy, to zdanie to biblijna oczywistość, ale bardzo ważne zdanie. Kochani, musimy, musimy... nic nie musimy, ale dobrze by było, żebyśmy sobie doskonale radzili z naszymi niedoskonałościami. Co to znaczy sobie doskonale radzić z niedoskonałościami? Jak dla mnie to oznacza dwie rzeczy. Po pierwsze to oznacza zgodę na to, że jestem niedoskonały. Czyli nie życie w takim czymś, w takim nieustannym rozczarowaniu, że nie jestem idealny, perfekcyjny i taki, jaki chciałbym być. Czyli doskonale sobie radzić z niedoskonałością to po prostu przyjąć, że tak jest. Że mam wady, mam słabości, niestety mam również grzechy, nie chcę tego oczywiście, chciałbym, żeby tego było jak najmniej, ale tak po prostu jest i nie żyję w nieustannej ciągłej niezgodzie, w jakiejś wojnie, w jakiejś walce ze sobą. Nie. Po prostu tak jest w moim życiu, że jest w niej mnóstwo niedoskonałości. Druga rzecz, chociaż nie tak naprawdę będą trzy rzeczy. Druga rzecz. Oczywiście nie wolno nam się godzić na niedoskonałość. Czyli w takim sensie powiedzieć sobie OK, taki jestem, tak mam, no i niech tak będzie, nie. Należy nad nią pracować. Nie z nienawiścią, tak jak mówiłem, czyli nie z takim poczuciem beznadziei tego, że jestem do niczego i jestem słaby i w ogóle siebie nie cierpię. Nie. Tylko przyjąć, tak jak mówiłem w pierwszym piękcie... w pierwszym punkcie, że jestem niedoskonały. W drugim. Podjąć sobie bardzo konkretne rzeczy do zrobienia, żeby z tych niedoskonałości krok po kroku, nie wszystko naraz, ale wychodzić, czyli żeby jednak dążyć do tego, żeby szczególnie te, które są złe i grzeszne, żeby je niwelować. I po trzecie, trzecia rzecz, w doskonałym radzeniu sobie z niedoskonałością, uwierzyć, bo tak nam mówi Pismo, więc trzeba mu uwierzyć, że w tych naszych niedoskonałościach niezwykły sposób Bóg się objawia. Że tam, gdzie my nie dostajemy, tam, gdzie nie doskakujemy do czegoś, tam, gdzie nam brakuje sił, gdzie nam brakuje mocy, gdzie nam brakuje świętości, umiejętności, miłości i w ogóle tam czegokolwiek jeszcze innego, to tam Pan Bóg może genialnie wkroczyć. I te miejsca są tak naprawdę szczelinami, przez które Pana Boga można do swojego życia zaprosić. Kochani, jak sobie doskonale radzić z niedoskonałościami? Właśnie tak. Przyjąć po pierwsze bez nienawiści, że tak jest, po drugie podjąć bardzo konkretne kroki, żeby się nimi krok po kroku zajmować, po trzecie zobaczyć, że w nich właśnie objawia się Boża obecność w naszym życiu. Wtedy, jak mówi ta mądrość Murów, będziemy doskonale sobie radzić z niedoskonałościami. I o to by na początku tego tygodnia, w poniedziałkowym odcinku, chodziło. 🎵 Moi drodzy, moi mili, bardzo wam dziękuję za kolejne spotkanie, bardzo dziękuję za kolejne stawaki, bardzo dziękuję za rozpoczęcie kolejnego tygodnia. Mówiąc krótko, cieszę się, że się widzimy znowu w kolejnym tygodniu w stawakowym. Mam nadzieję, że wy też się cieszycie. Zapraszam oczywiście na odcinek jutrzejszy, który, miejmy nadzieję, się wydarzy. Ściskam, pozdrawiam, błogosławię i do zobaczenia już jutro. Z Bogiem, paaa... Miejcie się najlepiej na świecie.