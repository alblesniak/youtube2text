 Dzień dobry, dzień dobry, moi drodzy, mamy dzisiaj środę, to jest 14 dzień października, a ja was bardzo serdecznie oczywiście zapraszam na środowe wstawaki, środowy poranek, który, mam nadzieję, rozjaśni nam dzisiaj dzień. A będzie dzisiaj absolutnie przepiękny cytat, ale to oczywiście za momencik po czołówce. No to jedziemy! Moi drodzy, moi kochani, witajcie bardzo serdecznie tego poranka i zapraszam na dzisiejszą, krótką rozkminę życiową, która będzie bardzo piękną prawdą o miłości. Naprawdę. Kochani, dzisiaj cytat, który jakby oryginalnie dotyczy dzieci. To będzie o dzieciach, bo to jest cytat z takiej, że tak powiem, pedagogiki dziecięcej, ale rozszerzymy go oczywiście szerzej, dlatego że dziecko to tak naprawdę każdy ma w sobie. Nasze serca często są po prostu jak dzieci. I bardzo trzeba ten cytat czytać... czytać... cytać... cytat... cytat... cytać... Ciekawe. Bardzo trzeba ten cytat czytać... Język polski trudna język... do każdego z nas. Posłuchajcie, cytat jest z pana Andrzeja Majewskiego i on mówi następującą rzecz. Dziecko najwięcej miłości potrzebuje wtedy, gdy najmniej na nią zasługuje. Kochani, strasznie mądre, strasznie piękne zdanie. Oczywiście to nie chodzi o to, że czasem zasługujemy na miłość, a czasem nie, kochani. Nie, to jest w ogóle podstawowa prawda, że my zawsze zasługujemy na miłość, ale co to znaczy ten okres, kiedy najmniej zasługuje na miłość? Czyli chodzi o to, że jest w takiej sytuacji, tak się zachowuje, ma takie czyny, takie akty, takie jakieś życiowe umiejscowienia, no gdzie dzieje się coś złego, tak? Gdzie jakby nie dało powodów, żeby je kochać. Tak jak mówię, kochani, rozszerzmy sobie to nie tylko na dzieci, tak? tylko na każdego z nas. Mamy takie okresy w życiu, kiedy grzeszymy, kiedy błądzimy, kiedy się gubimy, kiedy robimy głupoty, kiedy jesteśmy, jak mówiłem w poniedziałek, baranami i że tak powiem, ludzie, którzy są obok nas mówią no... nie da się tego człowieka teraz kochać, bo on jest zły, on robi krzywdę, on... on... no bardzo trudno mi z nim być. Co mówi ten cytat? Że właśnie wtedy, kiedy najmniej zasługujemy na miłość, najbardziej je potrzebujemy. Kochani, dlaczego? No bo myślisz, że dlaczego robimy te wszystkie głupoty? Dlatego, że chcemy być źli? Dlaczego ludzie robią różne złe rzeczy? Dlaczego ludzie robią różne tragiczne, okropne, ochydne, po prostu... matko... takie najgorsze możliwe rzeczy? Dlaczego? Bo im miłości brakuje. Dlatego, że jak człowiek jest kochany, to nie szuka głupot, bo jest zaspokojony. Kochani, robimy głupoty i wchodzimy w złe rzeczy w życiu, bo jesteśmy niezaspokojeni, bo mamy dziury w sercu i szukamy, jak te dziury wypełnić. Co to znaczy? To nie jest, kochani, takie usprawiedliwianie, że jak jest zły człowiek, to mamy go kochać i nie mówić, że robi coś złego. Nie. Tylko właśnie wtedy, kiedy on jest w takim stanie, to on najbardziej potrzebuje miłości. Jasne. Bardzo często w tym stanie on nie jest w stanie tej miłości przyjąć. I oczywiście bardzo często, kiedy mu się ta miłość próbuje okazać, to on się jeszcze bardziej zamyka, bo to zło, które robi, go zamyka na tą miłość. Uwaga. Ale przez ten mur może się, kochani, przebić tylko jedno. Tylko utrzymywana, podtrzymywana, nieustannie dawana, nierezygnowana miłość. I wiem, że ona będzie bardzo często długo odrzucana. I ktoś będzie mówił nie potrzebuję twojej miłości, nie potrzebuję twojego dobra, nie potrzebuję twojej troski. Kochani, słyszałem to w życiu wielokrotnie. Kiedy próbowałem kogoś kochać, kogoś z moich bliskich, który akurat był w jakimś bardzo złym stanie i chciał w tym stanie być, bo wydawało mu się, że właśnie jest niegodny, bo jest mu tam dobrze, bo nie będzie nikogo szukał, bo nie będzie się narażał. Powodów jest tysiąc. I słyszałem nie chcę twojej troski. Myślę, że wiecie, jak to boli, nie? Kiedy próbujesz kogoś kochać, mówisz mu, że troszysz się o niego i chcesz mu pomóc i masz po prostu serce na dłoni, a ktoś ci mówi nie chcę twojej troski, gardzę tym, że mnie kochasz. Kochani, wiem, jak to boli. Co my wtedy często robimy? No, zamykamy się, czujemy się zranieni, odcinamy się. Uwaga! Ta osoba właśnie wtedy najwięcej potrzebuje miłości. Tylko jeżeli będziesz tam trwać, czasem to jest, kochani, trwanie w milczeniu, trwanie w ciszy, w oczekiwaniu na to, że kiedyś ktoś przyjmie, ale trwanie i niezrezygnowanie z tej miłości, to w końcu się przebije do tego serca. Kochani, najbardziej potrzebujemy miłości właśnie wtedy, kiedy na nią nie zasługujemy. To dotyczy nas i to dotyczy naszych bliskich. Kochani, bardzo mądre jest to zdanie. Spróbujmy przez to zdanie patrzeć na nasze relacje. Moi drodzy, moi mili, trochę tu jakiś taki wiaterek powiewa, mam nadzieję, że za bardzo nie szumię w mikrofonie i że wszystko dobrze słychać, ale tak jak zawsze, muszą być jakieś przeszkadzajki, bo we wstawakach zawsze się dokonują jakieś dziwne przeszkadzajki. No to damy radę. To na dzisiaj tyle. Widzimy się jutro w czwartek w kolejnych wstawakach i... taką mam nadzieję. Ściskam was, pozdrawiam was, błogosławię was i pamiętajcie macie mieć najlepszy dzień na świecie i miejcie się najlepiej na świecie, a błogosławię was, jak nie wiem co. Z Bogiem, paaa...