 Dzień dobry, dzień dobry, moi drodzy, mamy dzisiaj poniedziałek, mamy dzisiaj siódmy dzień lutego, to jest początek nowego tygodnia ze wstawakami i bardzo się cieszę, że możemy go wspólnie rozpocząć i że, mam nadzieję, zrobimy w tym tygodniu coś dobrego. No to jedziemy! Moi drodzy, moi mili, moi kochani, witam was bardzo serdecznie w tym odcinku i zapraszam, jak zawsze, w poniedziałki na Mądrość Murów. Będzie to dosyć krótka i konkretna Mądrość Murów, ale myślę, że potrzebna. Następujący napis na jakimś murze Bądź graczem, a nie pionkiem. Moi drodzy, co to znaczy to zdanie? Oczywiście, broń Boże, nie chciałbym, żebyście go potraktowali w taki sposób, że bądź graczem, czyli rozgrywaj innych wedle własnego pomysłu, wedle własnych zaścianek, wedle własnego widzimisię i niech wszyscy inni, że tak powiem, służą ci jako pionki. Nie o to chodzi. Kochani, w tym zdaniu dla mnie bądź graczem, a nie pionkiem chodzi o jedną, bardzo prostą sprawę. To ty masz mieć życie w swoich rękach, a nie rzeczywistość ma ciebie ustawiać tak, jak jej się chce. Kochani, jest bardzo wielu z nas, którzy pozwalają, żeby to inni, żeby to rzeczywistość dookoła, żeby to sytuacje, żeby to różne napotkane ich wydarzenia kształtowały ich, że tak powiem, niemalże bezwolnie. Kochani, ja wiem oczywiście, że są ludzie, którzy są, że tak powiem, bardziej predestynowani, w sensie, przez swoją konstrukcję emocjonalną, psychiczną itd. do tego, żeby kierować, że tak powiem, rzeczywistością i ci, którzy trochę mniej, ale to nie o to chodzi. To nie chodzi o to, że każdy ma być, nie wiem, kierownikiem, dyrektorem i jakimś tam, nie wiem, liderem wszystkiego. Nie. Chodzi o to, że w twoim życiu ty masz być liderem. Czyli siebie samego masz być liderem. Kochani, takie zdanie, które wam już pewnie też wielokrotnie mówiłem, nie? To ty decydujesz o tym, jak wydarzenia, które się dzieją w twoim życiu, wpłyną na ciebie. Nie masz wpływu na to, czy one się wydarzą, czy nie. Znaczy, na niektóre masz, ale na ogromną jakby część wydarzeń nie masz żadnego wpływu. One się po prostu dzieją. Ale to, co one z tobą zrobią, jest tylko i wyłącznie twoją decyzją, twoim wyborem, twoim pozwoleniem, bądź niepozwoleniem na to, żeby coś cię niszczyło, tłamsiło albo kierowało na jakieś niedobre strony. Moi drodzy, bądźmy w życiu graczami. Czyli to ty masz rozegrać swoje życie. Nie masz pozwolić na to, żeby wszyscy tobą pamiętali, żeby każdy mógł robić w twoim życiu co tylko chce, bo ty jesteś po prostu cichy i pokorny, tak? To nie ma, kochani, nic wspólnego z cichością i pokorą. Moi drodzy, tak jak mówię, nie każdy musi być liderem, ale każdy musi być liderem siebie. Każdy powinien być absolutnie jakby odpowiedzialny, lubię to słowo, odpowiedzialny, czyli biorący odpowiedzialność za wszystko, co się dzieje w naszym życiu. Kochani, pomyślcie... Mamy najbliższy tydzień, mamy najbliższe siedem dni. Co możecie zrobić w tym tygodniu, żeby jakąś rzeczywistość chwycić we własne ręce? Czyli może są takie rzeczy, o których myślicie to się może wydarza, bo może się nie wydarza, jak się wydarzy, to w ogóle to jak ja to przetrwam, jak ja się zachowam w ogóle, czy ja to dam radę to jakoś przeżyć i tak dalej. Nie w taki sposób myśl. Myśl o tym, co cię czeka w tym tygodniu i które rzeczy jesteś w stanie przewidzieć. Co możesz zrobić, żebyś to ty był tym, który nimi pokieruje. Nie żeby one się po prostu wydarzyły, tylko weź je w ręce. Nie bądź pionkiem, tylko graczem. Moi drodzy, moi mili, moi kochani, dziękuję wam bardzo za dzisiejsze spotkanie poniedziałkowe i zapraszam oczywiście, jak zawsze, na jutrzejsze wtorkowe. Mam nadzieję, że dalej będziemy wstawakowo się rozbudzać, tak jak to robimy od 1012 odcinków. Niepojęte... Dobrego dnia, miejcie dzisiaj przepiękny poniedziałek i miejcie się, proszę, najlepiej na świecie. Ściskam, pozdrawiam, błogosławię i do zobaczenia. Z Bogiem, papa...