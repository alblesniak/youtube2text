 Dzień dobry, dzień dobry, moi drodzy, dzisiaj jest czwartek, jest 9 maja, a to jest oczywiście kolejny w tym tygodniu, czwarty albo czwartek, odcinek Wstawaków. Bardzo, ale to bardzo was serdecznie na niego zapraszam. Moi kochani, moi drodzy, moi ulubieni, moje drogie, moi drodzy i w ogóle wszyscy, którzy oglądacie tutaj odcinki wstawakowe codziennie, a może oglądacie je po raz pierwszy? Właśnie. Jeżeli ktoś ogląda dzisiaj wstawaki po raz pierwszy, to po pierwsze, proszę się przyznać w komentarzach pod tym odcinkiem, po raz pierwszy oglądałem dzisiaj wstawaki. Ja tego niestety nie zauważę prawdopodobnie, znaczy nie, na pewno tego nie zauważę, chyba, no bo jestem na pielgrzymce w trakcie, do Jerozolimy idę, nie? więc nie mam tam żadnych takich, nie patrzę na te odcinki i tak dalej, wszystko się nawrzucało wcześniej, ale jeżeli oglądasz dzisiaj po raz pierwszy wstawaki, to bardzo się cieszę. Mało tego, jeżeli oglądasz wstawaki po raz, już nie wiem, który, bo jesteś zawsze na Languście rano, to też się strasznie cieszę, że po prostu, że jesteś i że tutaj tak się wiernie spotykamy. Jakie to jest ujmujące. Taki wątek osobisty na początek. Kochani, dzisiaj cytat, bardzo ładny cytat, bardzo piękny cytat, bardzo zachęcający was do czegoś bardzo częstego, co wam mówię, czyli w sumie żadne odkrycie. Proszę posłuchajcie. Cytat będzie z pani Małgosi Musierowicz z języka troli. Następujące zdanie. Są tacy, co okradną nawet wiejski kościółek i są tacy, co oddadzą ostatni grosz dla chorego. Jak wiemy, że są ci drudzy, to się nie boję tych pierwszych. Bardzo piękne zdanie. Kochani, są dwie perspektywy patrzenia na świat. Można patrzeć na świat, nieustannie widząc tych wszystkich szubrawców i cholerników, którzy są w stanie nawet biedny wiejski kościółek okraść. Czyli po prostu zero szacunku, zero miłości, zero dobra, albo po prostu jakaś wielka potrzeba i dlatego to robią. Ale są też tacy, którzy są w stanie wszystko oddać po to, żeby komuś pomóc. I jak mówi Małgosia Musierowicz bardzo pięknie dlatego, że są ci drudzy, tych pierwszych się nie boję. Co to znaczy? Ona wierzy, że to dobro jest mocniejsze, że tego dobra jest więcej, że nawet jeżeli go nie widać, to ono ma większą siłę w tym świecie. I kochani, to jest jedna z najważniejszych perspektyw życiowych tego świata. Nie udajemy, że nie widzimy zła. Nie udajemy, że nie ma zła. Nie próbujemy żyć w takim kluczy i kontekście, jakby się zło, przepraszam, w tym świecie nie dokonywało. Dokonuje się i też trzeba robić wszystko, co się tego da, żeby ukrócić mu możliwość działania. Ale nie to jest nasza główna perspektywa. Nasza główna perspektywa to jest widzieć i dostrzegać dobro i ono ma nas napełniać nadzieją, że to zło nigdy nie wygra. Mało tego, że my sami, nawet jeżeli się czasem dopuszczamy różnych rzeczy beznadziejnych i ochydnych, a tak się czasem, niestety, w naszym życiu dzieje i może macie takie doświadczenie jestem do niczego, robię takie te okropne rzeczy, nienawidzę siebie za to. Nie. Naucz się patrzeć przede wszystkim na to, co jest w tobie dobre, piękne, szlachetne, cudowne, bo to coś zwycięży to, co jest złe. Kochani, ta perspektywa to nie jest perspektywa jakiegoś tam pozytywnego myślenia. Mnie nie o to chodzi. Nie. Tylko chodzi o proporcje w tym świecie. Wbrew pozorom, mimo że to może wygląda inaczej, dobra, piękna, światła i cudowności, i świętości, i Pana Boga w tym świecie jest znacznie więcej niż zła, beznadziei, grzechu i ochyctwa. Naprawdę. I od nas, po pierwsze, zależy, czego będzie więcej. Czy będziemy tymi, którzy okradają mały kościółek, czy tymi, którzy sprzedają wszystko, żeby komuś pomóc. I też od nas zależy, co będziemy widzieć w świecie. Zadanie na dzisiaj bardzo proste, podwójne. Po pierwsze, kiedy patrzysz dzisiaj na siebie, będziesz dzisiaj przez cały czwartek się sobie przyglądać, to proszę cię, dostrzesz również oczywiście te rzeczy, które są w tobie słabe po to, żeby ich unikać, albo żeby je zmieniać. Ale nade wszystko dostrzegaj dobro i piękno w sobie. Spróbuj dzisiaj zobaczyć w sobie jak najwięcej tego dobra i piękna. I tak samo, kiedy będziesz patrzeć na świat, nie chodzi o to, żebyś nie widział zła, nie nazywał go, jeżeli możesz, też coś z tym zrobił. Ale nade wszystko dostrzegaj dzisiaj nawet najdrobniejsze działania ludzi w kierunku dobra. Nazywaj je, wydobywaj je, pochwalaj je, akceptuj je, uznawaj je tak, żeby były widoczne. To, kochani, zmienia świat. Wbrew pozorom, wbrew temu, co widać, dobra jest znacznie więcej na tym świecie niż zła. Tylko kwestia, czy będziemy patrzeć z szeroko otwartymi oczami. Mamonciu... po prostu... tak gorąco... Ale to dobrze, zawsze mam ścierkę za sobą, więc jest nieźle. Kochani, ściskam was czwartkowo, bardzo was pozdrawiam, bardzo was błogosławię i widzimy się, mam nadzieję, jutro w piątkowych wstawakach. A jak się nie widzimy jutro, no to się widzimy kiedyś indziej, mam nadzieję. A jak nie, to w niebie. Tak czy siak cię spotkam. Więc no... to taka była w sumie trochę groźba. Ściskam, pozdrawiam, błogosławię i do zobaczenia, z Bogiem, paaa... Co to było dzisiaj?