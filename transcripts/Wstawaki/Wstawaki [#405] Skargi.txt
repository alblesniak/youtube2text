 Dzień dobry, dzień dobry Moi drodzy, dzisiaj jest czwartek, jest 16 stycznia a to jest kolejny wstawak tego tygodniowy, czwartkowy, rwandyjsko-afrykańsko, zapraszająco, motywująco, rozbiegujący. Cokolwiek to miało znaczyć, bardzo serdecznie was zapraszam na kolejny odcinek. Moi drodzy, moi kochani, witam was serdecznie i zapraszam na dzisiejszy rozruch. Przepraszam z góry za różne takie okrzyki, które możecie słyszeć w tle, bo tutaj zaraz za palotynami, tam za płotem, jest więzienie. I oni tam mają takie musztry czasem i właśnie tam słyszę, że zaczęli chyba coś tam krzyczeć, więc jeżeli będą takie krzyki co jakiś czas, może ich nie usłyszycie. Ale jeżeli będą, to proszę wybaczyć. Kochani, dzisiaj czwartek, cytat, cytat papieża Franciszka. Tak jak wam mówiłem już jakiś czas temu, będę wam trochę tych cytatów dawał, bo bardzo warto go słuchać. Więc proszę posłuchajcie, jakie dzisiaj zdanie od Franciszka. Bardzo fajne, bardzo proste, bardzo mądre. W ogóle super zdanie. Franciszek mówi tak Pokusa często pojawia się w formie usprawiedliwień i skarg. Tak jakby musiało się spełnić wiele warunków, aby mogła zaistnieć radość. Kochani, o co chodzi w tym zdaniu? Strasznie proste, ale strasznie ważne zdanie. Usprawiedliwienia i skargi trzeba traktować jako pokusę, mówi papież Franciszek. Co to znaczy? Zobaczcie, my bardzo często, żeby, że tak powiem, nie osiągnąć szczęśliwego życia, to wmawiamy sobie, oczywiście ja wiem, że nie chcemy tego celowo, bo chcielibyśmy być szczęśliwi, ale wmawiamy sobie, że nie da się być szczęśliwym bo to, albo tamto, albo musieliśmy być tacy, albo tacy, albo musieliśmy zrobić to i to, albo rzeczywistość jest taka i taka. Kochani, to jest taki temat, który wam oczywiście mówiłem już wiele razy. Że zawsze okoliczności sprawiają, a przynajmniej my tak robimy, że sprawiają, że szczęście, że radość, że nadzieja, że prawdziwe życie jest niemożliwe. Że gdybyśmy byli gdzieś indziej, gdybyśmy byli w innej sytuacji, w innych relacjach, w innych dyspozycjach, z innymi talentami, z innym tamtym, sramtym, coś tam, przepraszam za wyrażenie, to wtedy byłoby ok. No ale jesteśmy tu, gdzie jesteśmy, no to jest tak, jak jest. Uwaga! To jest najgłupsze, co można zrobić. Uwaga! Papież Franciszek mówi to znacznie poważniej. Mówi to jest w ogóle pokusa. Czyli mówi to nie chodzi tylko o to, że nie rób tak, bo to jest złe, bo to ci nie pozwala być szczęśliwym itd. Nie, on mówi to jest w ogóle diabelskie działanie. On mówi to szatan do ciebie przychodzi z taką pokusą, żeby ci wmówić takie rzeczy. Uwaga! Co się robi z pokusami? Z pokusami się nie gada, kochani. Z pokusami się nie dyskutuje. Z pokusami nie próbuje się dojść do ładu, nie próbuje się jakoś je zracjonalizować, tylko pokusy się zwyczajnie odrzuca. Więc, moi drodzy, jeżeli macie w głowie takie różne zdania nie mogę być szczęśliwy aktualnie, bo... nie mogę czegoś zrobić, bo... czyli różnego rodzaju usprawiedliwienia i skargi, to uwaga, kochani, większość z nich, nie mówię, że oczywiście wszystkie, na pewno część jest jakoś realna, tak? Ja wiem, oczywiście zaraz ogromna większość z was powie tak, tak... to moje są właśnie bardzo realne. Otóż uwaga... nie. Większość z nich jest nierealna. Większość z nich... znaczy jest realna w tym sensie, że istnieją te rzeczy, ale one wcale nie sprawiają, że musimy być nieszczęśliwi, że musimy być beznadziejni, że musimy być... nie wiem... no właśnie... niemożliwi do osiągnięcia szczęścia, tak? No nie, kochani, to są pokusy. Pokusy należy odrzucać. Czyli kiedy do twojej głowy po raz kolejny przychodzi takie coś no bym dzisiaj coś tam zrobił, ale nie mogę, bo się czuję tak i tak, nie? I ok, jeżeli to jest rzeczywiście faktyczna sprawa, bo jesteś umierający, tak? Bo masz bardzo konkretne, zdiagnozowane przez lekarza, schorzenie, które ci nie pozwala wstać na przykład, nie? Albo które ci nie pozwala gdzieś pójść, a ty mówisz poszedłbym. No to ok, jeżeli to są fakty, no to z faktami nie dyskutujemy, nie? Tylko, kochani, zobaczcie, że to u nas bardzo często nie są fakty, tylko są takie nasze po prostu poczucia, przekonania, doświadczenia samotności, smutku, nieumiejętności, niepowodzeń i tak dalej, i tak dalej. Kochani, przemyślcie, czy część z tych rzeczy to nie są najzwyklejsze pokusy po prostu, którymi zły was próbuje odciągnąć od tego, żeby pozwolić radości pojawiać się w waszym życiu. Po prostu to są, moi drodzy, fejkowe pokusy, nie? Trzeba je odrzucać. Moi drodzy, moi mili, to by było tyle na dzisiaj w tym odcinku. Widzimy się oczywiście w odcinkach następnych, czyli pewnie jutro i pojutrze i w ogóle jeszcze tam przez najbliższe 17 miliardów lat. A przynajmniej taki jest, jak zawsze, plan. Coś mi tu zasło w ustach, muszę iść się napić. Moi kochani, to by było na tyle na ten dzisiejszy odcinek czwartkowy. Ściskam, pozdrawiam, błogosławię i widzimy się, mam nadzieję, bardzo niedługo, już niedługo i szybko. Z Bogiem. Pa, pa!