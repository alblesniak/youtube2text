 Dzień dobry, dzień dobry, moi drodzy, mamy dzisiaj środę, to jest szósty dzień stycznia, to jest fantastyczny dzień stycznia, bo dzisiaj przepiękne święto, a to są oczywiście kolejne wstawaki, na które was bardzo, ale to bardzo serdecznie zapraszam. Jedziemy! Moi drodzy, moi mili, witam was bardzo serdecznie w ten fantastyczny dzień święta trzech króli, trzech magów, inaczej mówiąc, objawienia pańskiego, bo to tak naprawdę o to chodzi, że Pan Jezus się światu po raz pierwszy pięknie, cudownie, fantastycznie pokazał. Moi drodzy, będzie dzisiaj ciekawostka, ciekawostka zwierzęcokijankowo-roślinno-mózgowo-życiowa. Dlaczego taka? To właśnie za momencik zobaczycie. Będzie to ciekawostka, którą zawdzięczam jednemu z widzów albo raczej jednej z widzek, bo konkretnie chodzi o Beatkę Kośmider, która kiedyś napisała taki komentarz, pewnie już tego nie pamiętam, bo to było dawno, ale zobaczyłem go i sobie go zapisałem, bo to jest bardzo ciekawe. Kochani, będzie dzisiaj o niejakich żachwach. Co to jest? Nie mam bladego pojęcia. Proszę sobie wpisać w internet, w Google żachwy, to zobaczycie, jak to wygląda. Beatka napisała taką ciekawostkę bardzo fajną. Słuchajcie... Żachwa to jest małe, morskie zwierzątko z rodziny bezkręgowców. Po przyjściu na świat wygląda jak kijanka z dużym, płaskim ogonkiem, którym posługuje się żeglując w poszukiwaniu miejsca osiedlenia. W tym okresie życia jest bardzo, ale to bardzo ruchliwa. Jednakże, gdy znajdzie wymarzone miejsce, usadawia się na nim z zamiarem, że już go nie opuści. A ponieważ mózg służył jej jedynie do poszukiwań, pożera go, uznając, że nie będzie już więcej jej potrzebny. Po tej konsumpcji składa się głównie z obszernej gardzieli, która pochłania wszystko, co się w pobliżu nawinie. Czy nam to czegoś nie przypomina? Tak mówi Beatka. Kochani, fantastycza ciekawostka. Nie wiedziałem w ogóle, że istnieje coś takiego jak żachwa i nie wiedziałem, że ona pożera swój własny mózg, jak już znajdzie miejsce do życia, a potem jest jedną wielką gardzielą, która tylko i wyłącznie pożera wszystko, co się jej nawinie gdzieś tam obok niej dookoła. Kochani, dlaczego o tym mówię? Bo zobaczcie, to jest bardzo dobra ciekawostka na dzień trzech królów, to jest trzech mędrców, trzech tych magów, którzy poszukiwali Pana Jezusa. Ona na początku też wydawała się, że jest bardzo fajna, dlatego że była bardzo uruchliwa, bo poszukiwała swojego miejsca do życia, była bardzo energiczna, bardzo taka do przodu i jakby nie zostawała w tym miejscu, w którym była, tylko szukała, tak jak Trzech Królowie. Ale... o matko... Ale kiedy znalazła, to zobaczcie, zeżarła swój własny mózg, bo stwierdziła, że już jej nie będzie więcej potrzebny, bo już ma to, co jej się wydaje, że potrzeba i stała się już tylko i wyłącznie pochłanianiem tego, co dookoła niej. Kochani, tak niestety kończy bardzo wielu z nas, że do pewnego momentu poszukujemy, ale kiedy znajdziemy jakieś bezpieczne miejsce w życiu, a przynajmniej tak nam się wydaje, znajdziemy, nie wiem... rodzinę, męża, jakąś pracę, to bardzo często po prostu osiadamy, no niektórzy wręcz dosłownie pożerają swój własny mózg i przestajemy dalej szukać. Nie, kochani. Kochani, dzisiaj jest święto poszukiwania ponad miarę. To, jak ci goście wpadli na to, żeby pójść przez po prostu pół świata, bo jakieś gwiazdy im powiedziały, że gdzieś tam narodził się Zbawiciel i go znaleźli i go rozpoznali w ogóle w tym maluchu, który tam po prostu leżał w żłobie razem ze swoją mamą i z tatą obok, to jest niepojęte w ogóle. To byli goście o tak otwartym i nieustannie chłonnym umyśle na to, dokąd Pan Bóg ich zaprowadzi, że no do dzisiaj są, uważam, po prostu fantastycznym wzorem. Kochani, nie osiadajcie w życiu, bo część z nas sobie mówi tak... kiedyś to poszukiwałem, kiedyś to byłem otwarty, kiedyś to byłem żywotny, kiedyś to byłem żywiołowy, kiedyś to moje życie w ogóle miało treść, nic w sensie, a teraz to już tak po prostu osiadłem. Już nawet nie dlatego, że mam to, co mi potrzeba, tylko po prostu już mi się nie chce szukać, bo już mi się mózg zjadł. Kochani, nie jedzcie własnych mózgów i nie bądźcie wielkim otworem gębowym, który tylko chce się czymś napełnić tam, gdzie jest. Ruszcie tyłki, poszukujcie. Pan Bóg przygotował dla was jeszcze miliardy fantastycznych rzeczy, tylko bardzo często nie może nam ich dać, bo osiedliśmy tu, gdzie osiedliśmy. Albo z pozornego szczęścia, albo z mezdadziei, albo z rozpaczy, albo z poczucia, że już się nic więcej nigdy nie uda znaleźć. Ruszcie tyłki, nie bądźcie proszę jak te żachwy. Moi drodzy, moi mili, to by było na tyle w tym naszym dzisiejszym spotkaniu świątecznym, no bo jakże... Trzech Króli, czyli świąteczne spotkanie. Zapraszam oczywiście na wstawaki czwartkowe jutrzejsze. Miejcie proszę dzisiaj najlepszy możliwy dzień i miejcie się proszę najlepiej na świecie. Ściskam, pozdrawiam, błogosławię i do zobaczenia już niedługo. Z Bogiem, paaa...