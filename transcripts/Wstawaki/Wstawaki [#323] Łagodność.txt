 Dzień dobry, dzień dobry, moi drodzy, dzisiaj jest wtorek, jest 17 września, to jest ekspresowe rozpoczęcie tego kolejnego odcinka Wstawaków i ja was bardzo serdecznie na to ekspresowe rozpoczęcie zapraszam. Jedziemy! Moi drodzy, moi kochani, witajcie bardzo serdecznie we wtorkowych Wstawakach, przepraszam za okoliczności przyrody, w sensie jest bardzo pięknie, bo jestem na Kubie, są palmy i w ogóle jest... no słońce teraz nie, bo trochę zaszło, jakieś chmury przyszły, pewnie będzie zaraz lać, ale wieje wiatr, więc będzie pewnie szumiało w mikrofonie, trudno, przeżyjecie. Wtorek, czyli święci, czyli odcinek związany z jakimiś cytatami z fantastycznych świętych, będzie dzisiaj piękny cytat. Bardzo was proszę posłuchajcie, święty Wincenty Palotti. Niesamowite, fantastyczne zdanie, bardzo piękne. Brzmi tak Nigdy nie usłyszałem, żeby jakiś heretyk nawrócił się siłą elokwencji czy wyszukanego wywodu, ale za to słyszałem, że nawrócił się łagodnością. Moi drodzy, moi kochani, zdanie, które myślę, nie domaga się jakiegoś wielkiego tłumaczenia, bo wszystko, co miało być powiedziane, to święty Wincenty powiedział, ale oczywiście w związku z tym, że odcinek musi trwać jakieś 3-4 minuty, no to wam jeszcze coś tutaj powiem i wytłumaczę. Kochani, to nie chodzi o to, że nieważne są argumenty, nie chodzi o to, że nie jest istotne to zdanie z Pisma Świętego, gdzie Pismo prosi bądźcie zawsze gotowi do obrony tego, w co wierzycie. Kochani, oczywiście, apologetyka jest strasznie ważna i nie chodzi o to, żeby nie rozmawiać, nie tłumaczyć, nie próbować wyjaśniać. Dlaczego to jest w ogóle potrzebne? Z jednego bardzo prostego powodu. Kochani, ja bardzo często, kiedy rozmawiam z ludźmi, którzy inaczej myślą, albo inaczej wierzą, albo negują moją wiarę, to kiedy ich dokładnie zapytam, co negują, albo co wyśmiewają, to zazwyczaj ja to samo neguję i wyśmiewam, dlatego że bardzo często ludzie myślą, że ja wierzę w coś, w co ja wcale nie wierzę, myślą, że postępuję tak, jak nie postępuję, myślą, że zasady chrześcijańskie są takie, jakie wcale nie są. I dlatego jest tak bardzo potrzebne wyjaśnianie. Są potrzebne argumenty, są potrzebne jakby wyjaśniające słowa, które pokazują, co naprawdę jest dla nas ważne, w co wierzymy i tak dalej. Bardzo często, kiedy ludzie na przykład wojują z Kościołem, nie wiem, w Polsce, ostatnio widziałem tam różne rzeczy, które rzeczywiście burzyły opinię publiczną, to ja wojuję dokładnie z tymi samymi rzeczami, dlatego że często te rzeczy, które się dzieją, one nie są związane z katolicyzmem, w sensie ludzie udają, że to jest katolicyzm, a to nie jest katolicyzm. Więc jakby wyjaśnianie jest potrzebne. To jest jasne. I apologetyka, umiejętność uargumentowania naszej wiary jest potrzebna, to jasne, ale nie argumentami, nie siłą perswazji przekonasz kogoś do pójścia za Panem Jezusem. To może mu pomóc, to może mu rozjaśnić pewien horyzont, ale tylko łagodnością, czyli tak naprawdę miłością, czyli tym, że nie traktujesz Go jako wroga, nie traktujesz Go jako kogoś, kto jest twoim nieprzyjacielem, tylko miłością i łagodnością możesz Go doprowadzić do tego. Jasne, że w tej łagodności będziesz musiał również posłużyć argumentami, wyjaśnieniem tego, no właśnie, jaka jest prawda, w co wierzysz, jak uważasz, że jest słusznie i tak dalej, i tak dalej, ale to właśnie ta łagodność Go może przyprowadzić do Pana Jezusa. Kochani, nigdy jeszcze się nikt nie nawrócił dlatego, że mu wytłumaczyłem, o co chodzi w wierze. Jasne, to było pomocne i przydatne, ale najważniejsze było to, że zobaczył we mnie człowieka, który Go, nie wiem, nie osądza, nie potębia, nie odrzuca, nie uznaje za głupka, nie uznaje za kretyna, za wroga, za nieprzyjaciela, za kogoś, kto jest tylko i wyłącznie zły, tylko że zobaczył, że ja Go próbuję kochać, że ja chcę okazać Mu cierpliwość, łagodność, że mi zależy na Nim. W ten sposób ludzie mogą się nawrócić. Kochani, genialne zdanie, absolutnie genialne zdanie św. Wincentego. Bardzo warto, żebyśmy je przemyśleli, żebyśmy się Go nauczyli, w sensie nauczyli się postępować według tego zdania. Nie siłą, nie perswazją, ale łagodnością, czyli miłością można kogoś podprowadzić do serca Pana Jezusa. Zróbmy to i nauczmy się tego. Moi drodzy, moi kochani, tyle w dzisiejszym odcinku wstawakowym. Bardzo wam dziękuję za to kolejne spotkanie. Jak widzicie, znowu spotykamy się na Kubie. Może mi się jeszcze uda nagrać parę wstawaków w tym tygodniu, w sensie na ten tydzień na Kubie. Bo są ładne okoliczności przyrody. Chociaż teraz jest trochę tak właśnie, trochę tak zaszło słońce, więc nie jest tak ładnie. Ale coś tam podrasujemy oczywiście filtrami. Tyle. Ściskam, pozdrawiam, błogosławię i do zobaczenia już jutro we wstawakach. Z Bogiem, paaa...