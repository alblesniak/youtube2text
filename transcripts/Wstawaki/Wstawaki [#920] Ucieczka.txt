 Dzień dobry, dzień dobry Moi drodzy, mamy dzisiaj dzień środowy, to jest 20 dzień miesiąca października i to jest wstawak środowy, no bo jakże miało być inaczej, skoro oglądacie wstawak, to pewnie to jest wstawak. Więc zapraszam na wstawaka. Jedziemy! Moi drodzy, moi kochani, moi ulubieni, moi mili, bardzo serdecznie was witam w ten środowy dzień i zapraszam na dzisiejszego wstawaka, który będzie cytatem. Skąd się wziął ten cytat? Byłem, kochani, ostatnio w kinie. W sensie ostatnio, kiedy to oglądam, bo wy to oglądacie dużo później. Ale byłem ostatnio w kinie, poszedłem na polski film, a rzadko chodzę na polskie filmy, nie ukrywam. Jakoś chyba nie jestem fanem polskiego kina, bo ono jest zazwyczaj takie straszne, ciężkie i w ogóle takie jest dramatyczne i w ogóle takie poważne tematy. Jak chodzę do kina, zazwyczaj po prostu chodzę po to, żeby się trochę odmurzczyć. Ale poszedłem na film, który w sumie był odmurznaczny, dlatego też pewnie poszedłem. Już gadam, bo przekracie, bo się zaplątałem. Byłem na Najmro. Bardzo wam polecam. Znaczy... spodziewałem się troszeczkę więcej, bo czytałem jakieś w ogóle takie super, mega, hiper, giga, po prostu entuzjastyczne recenzje, że w ogóle po raz pierwszy polskie kino weszło na hollywoodzkie poziomy, w takim sensie realizacji i tak dalej. I to prawda, że film jest świetnie zrobiony, no ale bez przesady, aż tak to nie jest super. Ale jest w ogóle super. W sensie naprawdę bardzo wam polecam Najmro. Świetna, świetna historia. To jest taka historia o złodziejów czasów PRL-u, w sensie końcówki PRL-u, który tam kilkadziesiąt razy uciekał z więzienia itd. Świetnie jest zagrany szczególnie. Dawid Ogrodnik, bardzo lubię tego aktora, fantastycznie gra Najmrockiego. Jest też oczywiście Więckiewicz, który świetnie gra policjanta, którego... no ten to jest po prostu... to jest chyba naprawdę najlepszy polski aktor, w sensie Więckiewicz, który gra policjanta, którego ściga. Jest taka scena, kiedy oni gadają, w sensie akurat Najmro jest zaaresztowany, no i mówi temu policjantowi, że znowu ucieknie oczywiście, nie? że co z tego, że go aresztowali, na pewno znajdzie drogę do ucieczki. Wtedy ten policjant mówi do niego takie zdanie, trochę takim przekąsem oczywiście, taką ironią. Mówi tak Tyle się nauciekać trzeba, żeby być wolnym. Kochani, rozumiem to zdanie dwojako, w sensie jakby dwa sensy sobie z niego wyciągam. Jedno jest takie trochę negatywne, w takim sensie wtedy się trochę bardziej utożsamiam z tym policjantem, nie? Który mówi Widzisz, uciekasz, uciekasz, uciekasz, a ciągle nie jesteś wolny. Kochani, to jest dokładnie to. W życiu wielu z nas jest tak, że my ciągle przed czymś uciekamy, ciągle próbujemy być w innym miejscu, próbujemy coś zmieniać i tak dalej, a ciągle mamy takie poczucie, że jesteśmy w więzieniu, nie? Jakby tutaj ten policjant ma trochę racji, takie... tyle się po prostu nauciekałeś już, a zobacz, ciągle nie jesteś wolny i znowu się będziesz musiał nauciekać tyle razy, żeby być wolnym, a nie będziesz ciągle wolny, bo cię będziemy ciągle łapać, nie? Kochani, to jest tak trochę i pomyślcie, czy to nie jest do was. Może już byś wreszcie przestał uciekać przed rzeczywistością, przed tym, co się dzieje, przed twoją sytuacją, przed relacjami, w których jesteś, przed tym, przed czym cię życie postawiło, tylko może być wreszcie usiadł tu i teraz i zobaczył, co z tym zrobić, a nie ciągle gdzieś uciekał i uciekał. Ale z drugiej strony, wtedy sobie to czytam to zdanie zupełnie odwrotnie. Kochani, naprawdę, żeby być wolnym, to czasem trzeba po prostu przez całe życie jakby ponawiać ucieczki. I nie chodzi mi o ucieczki w takim sensie, o uciekanie od rzeczywistości, nie, bo tego nie wolno robić. Tylko chodzi mi o to, że ciągle się musimy wyzwalać z różnych rzeczy. Że życie nas pakuje w różne więzienia, próbuje nas zatrzymać właśnie w smutku, w rozpaczy, w beznadziei, a my musimy ciągle, jak najmrodzki, ciągle po prostu z kolejnego, z każdego kolejnego więzienia uciekać. I w tym sensie to jest bardzo dobre zdanie. W takim sensie, że nie zgadzaj się na więzienie, nie zgadzaj się na to, że twoje życie się zamknęło, że się skończyło, że się zakleszczyło i już po prostu nic się więcej nie ruszy i będziesz zawsze taki po prostu upłupiony w tym, w czym jesteś. Nie. Uciekaj z tego więzienia. Chociaż miałbyś uciekać do końca życia, z każdego kolejnego, następnego, bo ci będzie życie ciągle kolejne, następne szykowało, to uciekaj. Kochani, weźcie sobie jeden z tych dwóch sensów, ten, który bardziej do was pasuje. Czyli jeżeli jesteście uciekinierami od rzeczywistości, to weźcie to pierwsze. Nie bądźcie uciekinierami od rzeczywistości. Siądźcie tu i teraz. A jeżeli jesteście zagnieżdżeni w jakimś więzieniu i już wam się wydaje, że nie da się wyjść, to weźcie drugi sens tego zdania. I wyłaźcie. Uciekajcie. A jak będziecie mieć ochotę, to zobaczcie Najmro. Naprawdę dobry, polski film ze świetnym Dawidem Ogrodnikiem i jeszcze świetniejszym Więckiewiczem. Super! Moi drodzy, moi mili, moi kochani, dziękuję wam za kolejne spotkanie. No dobrze mi tak z wami jest. Naprawdę lubię to, lubię te wstawaki. Nie mam w ogóle najmniejszego zamiaru ich kiedykolwiek kończyć. Oczywiście, jak dojedziemy do tysiąca, bo widzieliście już, że już minęliśmy 900 odcinków, jak dojedziemy do tysiąca, to zmienimy czołówkę oczywiście, ale będziemy jechać dalej. Mam nadzieję, że będziecie oglądać. Ja będę to chyba nagrywał po prostu za przeproszeniem do usranej śmierci, chociaż pewnie nie, ale w ogóle sprawia mi to dużą radość. Naprawdę ciągle. Mimo, że to już tak strasznie długo to wszystko robimy, te poranki, to to jest w ogóle superowe. Dziękuję wam za to. Ściskam, pozdrawiam, błogosławię i widzimy się już jutro. Z Bogiem, pa!