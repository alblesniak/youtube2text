 Dzień dobry, dzień dobry, moi drodzy, piąteczek, piątunio, piątunieczek, 18 dzień marca i będzie to dzień wodzowy, w sensie dzień będzie dominikański. W sumie zawsze jest dzień dominikański na Languście, ale dzisiaj będzie dominikański podwójnie, bo oczywiście oprócz mnie za momencik wjedzie tutaj, wkroczy, wtoczy się... wtoczy się... he he... wtoczy się ojciec Tomasz Nowak, zwany wodzem, który będzie dla was dzisiaj komentował święte zdania kobiet w swoim wodzowskim stylu i klimacie, czyli najlepszym z możliwych. No właśnie... No to może już nie będę nic gadał, tylko niech Tomek gada. Zapraszam, czołóweczka i jedziemy. 🎵🎵🎵 Hej, szczęść Boże, witajcie, pozdrawiam was serdecznie dzisiaj razem ze świętą Katarzyną ze Sieny. Piękna postać. I posłuchajcie, co ma dzisiaj nam do powiedzenia. Święta Katarzyna pisze, Służba nie jest wstydem, ponieważ służyć Bogu nie oznacza być poddanym, lecz panować. Im doskonalsza jest ta służba, im bardziej stajemy się Mu poddani, tym bardziej jesteśmy wolni i tym bardziej panujemy nad sobą. Wówczas nie panuje nad nami żadna rzecz, a zwłaszcza grzech. To jest tak mocna kobieta, ta święta Katarzyna ze Sieny. Ja tym się tak fascynuję, a jednocześnie mnie tak zawstydza. Oj, oj, oj. No dobrze, wracamy do tego, co pisze. Służba nie jest wstydem, ponieważ służyć Bogu nie oznacza być poddanym, lecz panować. Pamiętam takie doświadczenie w moim życiu na modlitwie, kiedy usłyszałem takie zdanie, tylko król nie czuje się poniżony, gdy umywa innym nogi. I dodatek od Pana Boga, potrzebuję Cię wywyższyć, żebyś umiał służyć innym. Przyznam, że to było dla mnie wielkie zaskoczenie, bo owszem, wcześniej chciałem służyć innym, chciałem jakoś im pomagać w życiu, ale też miałem jakieś takie przeświadczenie w sobie, myślę, że wielu z nas je ma, że jak będę chciał się wywyższyć, że to jest pycha, że to nie jest chrześcijaństwo i tym samym, że to jest przeciw Panu Bogu. I nagle słyszę od Niego, muszę Cię wywyższyć, bo tylko król nie czuje się poniżony, gdy umywa innym nogi. Jeżeli decyduje się na służbę, to taką, która jest też wywyższona, jest panowaniem, ale to panowanie nie jest po to, żeby popadać w pychę, ale po to, żeby jeszcze doskonalej służyć i przez tą służbę nie czuć się w niczym poniżonym. Co więcej, właśnie ta służba, tak jak pisze św. Katarzyna ze Sieny, im bardziej jesteśmy poddani Panu Bogu w tej służbie, tym bardziej panujemy nad sobą. A jeżeli tym bardziej panujemy nad sobą, to żadna rzecz nad nami nie panuje, zwłaszcza grzech, ale tym samym też żadna rzecz nie będzie panować nad tymi, którzy są nam powierzeni. I jeżeli pozwolimy się wywyższyć Panu Bogu i będziemy z tego wywyższenia służyć innym, to oni będą również tak samo chronieni i tak samo też uzdolniani do tego, by służyć kolejnym ludziom, którzy staną na ich drodze. Myślę, że to jest bardzo ważna lekcja, warto ją odrobić, nie można o niej zapomnieć. Moi drodzy, moi kochani, moi mili, dziękuję za kolejne spotkanie. Ośmielę się wam przypomnieć, kochani, ciągle prowadzimy zbiórkę na Jałmużnę, na Wielkopolską, na rzecz Ukrainy. W opisie pod filmem znajdziecie wszystkie linki potrzebne do tego, żeby ewentualnie, jeżeli macie taką chęć, przekazać swoją Jałmużnę na potrzeby Ukrainy przez naszą pomoc, której ciągle udzielamy. Bardzo wam dziękuję, kochani, za wszelkie wsparcie, którego udzielacie Ukrainie i staramy się naprawdę jak najwięcej dobra z tych waszych pieniędzy wytworzyć. Ściskam, pozdrawiam, błogosławię i czekam bardzo na jutrzejsze spotkanie, bo jutro się w końcu zobaczycie ze mną. Nie z tymi gośćmi różnymi, tylko w końcu jutro ze mną. Więc mam nadzieję, że będziecie. No to do jutra. Z Bogiem. Pa, pa...