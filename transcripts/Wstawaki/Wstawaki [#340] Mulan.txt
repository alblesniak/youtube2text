 Dzień dobry, dzień dobry, moi drodzy, dzisiaj poniedziałek, 7 października, to jest początek nowego tygodnia i początek wstawaków w tym tygodniu, więc bardzo serdecznie was na ten odcinek zapraszam. Moi drodzy, moi kochani, rozpoczynamy ten tydzień i dzisiaj, tak jak to często bywa w poniedziałek, cytat filmowy. Będzie dzisiaj, moi drodzy, rozgrzewajka filmowa z dawnych lat, dlatego że będzie cytat takiej bajki, która lata temu była, myślę, dosyć popularna, która się nazywała Mulan. Myślę, że niektórzy kojarzycie. Z tego, co dziś czytałem w internetach, to chyba teraz kręcą jakąś nową wersję, taką aktorską. Mulan... tam oczywiście są jakieś znowu kontrowersje, bo jakieś tam dziwne zrobili te decyzje castingowe, coś tam, jakieś takie głupoty. Cytat z oryginalnego disneyowskiego Mulan. Proszę, posłuchajcie. Kwiat, który kwitnie, mimo przeciwności losu, to najrzadszy i najpiękniejszy ze wszystkich. Moi drodzy, stara prawda jak świat, powtarzana tysiące razy, w którą większość z nas już nie wierzy. Prawda, że wtedy, kiedy jest bardzo przeciwny wiatr w twoim życiu, kiedy wszystko idzie bardzo pod górkę, to jeżeli tylko się nie załamiesz, jeżeli tylko nie odpuścisz, jeżeli tylko się nie poddasz, jeżeli nie staniesz się, przepraszam za wyrażenie, ofiarą losu, to może z tego zrodzić się coś absolutnie wyjątkowego, cudownego, niepowtarzalnego i bardzo pięknego. Że kwiat, który rośnie mimo doświadczeń trudu, kwiat, który rośnie mimo tego, że się wydaje, że ma mało gleby dobrej do życia, może mało deszczu, za bardzo świeci słońce, może są dookoła dzikie zwierzęta, które próbują ten kwiat, tą roślinę zjeść, to jeżeli taki kwiat się przeciwstawi temu wszystkiemu, a czasem wydaje się, że wręcz nie może, bo nie ma jak, ale jeżeli przetrwa to wszystko, to rodzi się z niego coś bardzo pięknego. Moi drodzy, dzisiaj taka bardzo... jak to nazwać? Taka bardzo prosta, taka bardzo wprost, taka bardzo oczywista i dlatego jestem przekonany, przez nas już często nie traktowana poważnie prawda. Nie narzekaj na przeciwności, chociaż wiem, że to czasem jedyna opcja. Nie buntuj się przeciwko temu, co się dzieje, tylko potraktuj je jako drogę, jako ścieżkę do czegoś bardzo wyjątkowego i do czegoś bardzo niezwykłego. Moi drodzy, dzisiaj jest 7 października i ktoś sobie może zadać takie pytanie, szczególnie taki ten bardziej katolicki, dlaczego Ojciec Szustak nie mówi dzisiaj o Matce Bożej? Bo dzisiaj mamy bardzo ważne wspomnienie Matki Bożej. Mówię... od początku tego odcinka mówię właśnie o niej, dlatego że ona jest tą najbardziej niezwykłą mulan na świecie. Ile ją spotkało przeciwności, ile ją spotkało rzeczy, które wydawało się, że jej życie obracają po prostu w proch, że wszystkie jej plany się rozsypywały, zabito jej dziecko ukochane, widziała jego śmierć, widziała też potem jego zmartwychwstanie. Ten kwiat rósł wśród ogromnych przeciwności, ale właśnie dlatego, że je przyjęła jako pewną ścieżkę, jako coś, co ją doprowadzi do czegoś niezwykłego, tak się stało. Została królową. Została królową nieba i ziemi. Tak ją nazywamy. Moi drodzy, spójrzcie dzisiaj z taką ogromną ufnością na to, że ta ścieżka, którą jesteście prowadzeni, bardzo możliwe, że jest strasznie trudna, strasznie ciężka, bardzo wręcz taka po prostu kolczasta droga, ona naprawdę może was doprowadzić do czegoś niezwykłego. Taki dzisiaj początek tego tygodnia. Tak może troszeczkę bardziej na poważnie, dlatego że myślę, że bardzo piękne jest to zdanie. Kwiat, który się rodzi i wzrasta wśród ogromnych doświadczeń i cierpień, naprawdę może być najpiękniejszym i najrzadszym niespotykanym w ogóle cudem na tym świecie. To jest o tobie. Moi drodzy, moi kochani, to tyle w tym dzisiejszym odcinku. Tak wam tylko przypominam, że oprócz tych moich codziennych wstawaków, mamy też, kochani, na dominikanie.pl codzienny chlebak, czyli codzienne komentarze do Słowa Bożego. Bardzo was zapraszam, tam też zajrzyjcie. A gdybyście nawet mieli wybierać, to proszę, wybierzcie tamto, dlatego że tamto to jest Słowo Boże. Jak ktoś ma czas, to oczywiście zapraszam tu i tu, ale myślę, że warto korzystać też z tamtej serii, na dominikanie.pl w chlebaku. Tyle na dzisiaj. Ściskam, pozdrawiam, błogosławię was bardzo i do zobaczenia pewnie już jutro. Z Bogiem, paaa...