 Dzień dobry, dzień dobry! Moi drodzy, dzisiaj poniedziałek, jest 3 sierpnia, właśnie się rozpoczyna nowy tydzień. To są nowe wstawaki poniedziałkowe, które rozpoczynają ten tydzień sierpniowy, a ja was bardzo serdecznie, mimo trudnych warunków będących dookoła, bo jakieś tam piły chyba jadą, albo jakieś inne urządzenia, zapraszam was, żebyśmy ten tydzień dobrze zaczęli. Czyli nic nam nie przeszkodzi, żeby to był dobry tydzień. Jedziemy! 🎵 OPOWIADAMY O TYM, KTÓREGO NIE ZNAJDZIEM 🎵 Moi drodzy, moi mili, witam was bardzo serdecznie i bardzo was zapraszam na dzisiejszy rozruch. Mam nadzieję, że tymi wstawakami wprowadzę was dzisiaj na dobrą ścieżkę całego tego tygodnia. O to by chodziło. Kochani, dzisiaj będzie tak zwana mądrość... jak to nazwać... okolicznościowa. Mądrość, która mi się czasem zdarza, jak zobaczę jakieś wydarzenie takie na ulicy albo gdzieś i potem z tego mi się bierze bardzo głębokie przemyślenie. Oczywiście z tą głębokością to różnie bywa. Ale... byłem, kochani, jakiś czas temu w Poznaniu, w sensie to już było dawno, dawno temu, tylko sobie zapisałem, żebym nie zapomniał. Jechałem samochodem i zobaczyłem tramwaj jadący przede mną. I kochani, na tramwaju w Poznaniu było następujące coś, w sensie była taka tabliczka, gdzie było napisane tak CZEPIANIE SIĘ POJAZDÓW GROZI ŚMIERCIĄ LUB KALECTWEM Nie wiem, komu ten cytat przypisać, czy dyrektorowi taboru poznańskiego, czy po prostu rządowi państwa polskiego itd. Ale myślę, że kojarzycie w ogóle takie napisy. Tak często na autobusach albo na tramwajach są takie napisy, żeby ktoś, na przykład, kto jedzie, nie wiem, na rowerze albo na deskorolce, albo, nie wiem, na wrotkach, żeby się nie czepiać tego i po prostu nie wozić się za danym środkiem transportu. To jest prawdopodobnie w ogóle dosyć mądre, chociaż ja w ogóle bym się takimi napisami nie przejmował. Gdybym jechał na rowerze, to raczej bym sam jechał. Ale na przykład na wrotkach albo na deskorolce, to w ogóle takie może być fajne, że chwytasz się takiego autobusu czy tramwaju i on cię kawałek wjeździe, a szczególnie na przykład pod górkę. Dlaczego wam, kochani, to cytuję? Bo pomyślałem sobie, jak tylko zobaczyłem ten cytat, że ten cytat, to zdanie, że to ma w ogóle dwa fajne znaczenia duchowe. Jedno takie trochę symboliczne, znaczy nie, albo dwa w sumie symboliczne, ale jedno bardziej, drugie mniej. Już tłumaczę. Pierwsza rzecz. Czepianie się różnych ludzi, czepianie się różnego rodzaju sytuacji, które mamy w życiu. Czepianie się w takim sensie, że jesteś upierdliwy, że się chcesz do czegoś doczepić, że cały czas szukasz w drugim człowieku jakiegoś takiego momentu, który będzie dla ciebie powodem, żeby go, nie wiem, osądzić, oskarżyć, grozi, uwaga, jak to jest napisane, śmiercią lub kalectwem. Nie czepiaj się ludzi. Kochani, to nie znaczy, że nie mamy prawa drugiemu człowiekowi powiedzieć czegoś, nie wiem, trudnego. Oczywiście, że tak, tylko zupełnie czymś innym jest mówienie komuś prawdy, a zupełnie czymś innym jest czepianie się. I ja wiem, nam się bardzo często wydaje, że wszystko, co mówimy, to jest prawda. Otóż, kochani, niekoniecznie. Takie pytanie sobie dzisiaj zadajcie. Czy przypadkiem nie jesteście czepialscy? Zobaczcie, czasem tak mówimy u niektórych ludzi, że ten to się lubi czepiać, nie? Ten to zawsze znajdzie jakiś powód do tego, żeby narzekać. Kochani, jeżeli tak jest u was, spróbujcie dzisiaj zrobić taki rachunek, taki szczery, taki bez udawania rachunek sumienia. Czy przypadkiem nie jesteście czepialscy? A druga rzecz. Czepianie się drugiego człowieka, czyli lokowanie w nim swojego szczęścia. Uczepię się kogoś, uczepię się mojego męża, uczepię się mojej żony, uczepię się jakiegoś autorytetu, uczepię się tam kogoś. To grozi śmiercią lub kalectwem, kochani. Nikt poza Jezusem... Tak, Jezusa trzeba się uczepić po prostu jak rzep się Go ogona. Ale poza Jezusem nikogo, kochani, nie wolno tak się uczepić, żeby od Niego uzależnić swoje życie. I znowu, dzisiaj drugie pytanie. Dzisiaj takie podwójne pytanie we wstawakach. Czy przypadkiem się kogoś nie uczepiłeś, na kimś nie ulokowałeś swojego szczęścia? Może na przykład się dzisiaj obudziłeś albo obudziłaś rozczarowany jakąś osobą, tak? Bo ktoś tam coś mówi, bo ktoś cię miał kochać, a się okazuje, że taki nie jest i jesteś cały czas rozczarowany, bo ci się zawaliło. A no właśnie, bo może się uczepiłeś kogoś, kogo się nie potrzeba uczepiać, bo czepianie się grozi kalectwem lub śmiercią. Taką mam dla was dzisiaj poniedziałkową pierwszą mądrość. Mam nadzieję, że wam się to czegoś przyda. Nie bądźcie czepialszcy i nie czepiajcie się tych, których się czepiać nie potrzeba. Moi drodzy, moi mili, to by było na tyle w tym naszym dzisiejszym poniedziałkowym spotkaniu. Jak widzicie, będziemy się spotykać prawdopodobnie w najbliższe kilka, kilkanaście odcinków w jakichś takich bardziej zielonych atmosferach. Nagrywam to już w Polsce, oczywiście dużo wcześniej, niż wy to oglądacie, ale chciałbym, żeby było tak trochę wakacyjnie, żeby było trochę liści, trochę zielonego, trochę tak w ogóle, żeby było tak miło. Mam taką nadzieję. Kochani, mam nadzieję, że będziecie dzisiaj mieli jak najlepszy dzień. Ściskam, pozdrawiam, błogosławię i do zobaczenia już jutro rano. Z Bogiem, paaa... Paaa... I to pójdzie.