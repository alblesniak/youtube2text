 Dzień dobry, dzień dobry! Moi drodzy, dzisiaj 15 kwietnia, to jest środa, to jest kolejny wstawak poranny, wielkanocny, zachwycający albo raczej prowokujący do zachwycającego życia. Taka przynajmniej jest nadzieja, że tak będzie. Bardzo serdecznie zapraszam na nowy odcinek. Moi drodzy, moi mili, witam was bardzo serdecznie w ten środowy poranek, gdzie już prawdopodobnie część z was jest w robocie, część pewnie nie jest przez te sytuacje ciągle ogólnoświatowe, może macie wolne, może nie macie wolne, może jest super, może nie jest super, nie ma to żadnego znaczenia, w takim sensie, że wstawak będzie dla każdego, dzisiaj, mam nadzieję, czymś dobrym. Jaka dzisiaj, kochani, rzecz, jaka dzisiaj ciekawostka, bo dzisiaj ciekawostka. Dzisiaj będzie ciekawostka ze świata sportu, aczkolwiek taka bardzo prywatna ciekawostka ze świata sportu. Jakiś czas temu, już parę ładnych tygodni temu, kiedy byłem w Chicago u takich moich znajomych, u przyjaciół, między innymi u Justyny i Wojtka, pamiętacie może ich kiedyś z takiego vloga, albo raczej z niejednego vloga, gadałem z Justyną, bo Justyna gra w tenisa i powiedziała mi bardzo ciekawą rzecz, jeżeli chodzi o pewną uwagę jej trenera, który pomaga jej lepiej grać. Justyna, kiedy gra w tego tenisa, to mówi, że łapie się na czymś takim, że kiedy zaserwuje piłkę, albo odbije piłkę, to zasadniczo staje w miejscu, przyglądając się, gdzie ta piłka spadnie, jakby, żeby zobaczyć, no, gdzie potem będzie, czy dalej będzie potrzebna rozgrywka, czy też może tak uderzy tą piłkę, że nie zostanie odebrana. I trener jej powiedział, że popełniał duży błąd tym zatrzymaniem. Dlatego, że mówi, nie powinnaś patrzeć, gdzie ta piłka spadnie, tylko już się powinnaś szykować do tego, gdzie ona wróci, nawet jeżeli nie wróci. Czyli powinnaś nieustannie, względem tego, gdzie już ta piłka poleciała, szukać kilku kroków w którąś stronę, możesz się oczywiście pomylić, ale robić jakieś kroki, żeby być bardziej przygotowanym na ewentualną odpowiedź. Mówi, twój błąd polega na tym, że wyczekujesz na ten moment, kiedy dopiero odpowie tamta druga strona, a nie wcześniej wykonujesz pewne ruchy. Mówi, bądź ciągle w ruchu. Mówi, rób małe kroczki, nie jakieś wielkie, bo nie jesteś w stanie przewidzieć, gdzie będzie odpowiedź, ale rób małe kroki, rób mały ruch, żebyś nieustannie była w pewnej dynamice. I kochani, jak to usłyszałem, kiedy mówiła mi o tym Justyna, pomyślałem sobie, że to jest naprawdę też strasznie ważna, taka życiowa rada. Kochani, zobaczcie, jak wielu z nas działa w życiu na zasadzie bodziec-reakcja, czyli dopiero co się ewentualnie zmieniamy w swoim życiu, albo ewentualnie się orientujemy, że jesteśmy w jakimś po prostu strasznym bagnie, w strasznie trudnej sytuacji, kiedy coś się wydarzy, co sprawia, że jesteśmy w takiej sytuacji. A możemy tak zastosować taką tenisową zasadę, małe kroczki, czyli nieustannie próbujesz być trochę aktywny. Razem sobie mówisz No ale nie wiem gdzie, nie wiem w którą stronę, nie mam pojęcia, co mi przyniesie życie, a nie chcę podejmować jakichś wielkich decyzji, które by to życie jakoś tam źle ustawiły, bo się potem okaże, że życie mi przyniesie coś innego. Uwaga, to prawda. Dlatego nie mówię o wielkich decyzjach, nie mówię o tym, żeby nieustannie podejmować jakiejś radykalne zmiany, ale żeby być ciągle w takim dynamicznym rozglądaniu się i szukaniu kolejnego możliwego ruchu, kilku nawet naraz, z których część może się okazać w ogóle bezsensowna, część w ogóle wypadnie jako do niczego niezdatna, ale dzięki temu nie zastygniemy. Kochani, bo bardzo często my jesteśmy po prostu zaskoczeni przez to, co się w życiu dzieje i dlatego potem nagle jest takie wielkie czasem zdziwienie, czasem przerażenie, czasem strach no bo... jak to się dzieje? Bo właśnie, bo się zatrzymaliśmy, a nie próbowaliśmy swojego życia rozwijać. Mówiąc krótko, bądź w ruchu duchowym, planowania, emocjonalnym, fizycznym, dosłownie również, nie? Nie zastygnij, tylko cały czas wprowadzaj, mówię, nie, nie wiadomo jak wielkie, ale cały czas wprowadzaj pewnego rodzaju, w dobrym sensie, napięcie. Nie to, żeby się stresować, żeby się obawiać, nie. Tylko w dobrym sensie takie wyczekiwanie i ruszanie się w różne strony, oczekując, co się może wydarzyć. Kochani, mnie to jakoś przekonuje, nie wiem, czy dobrze to tłumaczę, ale mnie to jakoś... rzeczywiście, ja mam takie sobie też tendencje, że czasem tak się zagnieździć w czymś no i potem nagle wszystko się zmieni i ja tak... o matko... i się nie zorientowałem, nie? To jest w ogóle też taka domena kościelna, mam wrażenie. My, jako Kościół, czasami też tak po prostu zagnieździmy się w czymś i potem świat się zmienia, a my tacy jesteśmy... no ale było inaczej. No było, a mamy być nieustannie w pewnym takim od Ducha Świętego pochodzącym ruchu. Kochani, pomyślcie dzisiaj o tym. Może kogoś z was natchnie to na jakieś takie wyjście z pewnej stagnacji. Moi drodzy, moi mili, to by było na tyle w tym dzisiejszym odcinku, za który wam bardzo serdecznie oczywiście dziękuję. Mam nadzieję, że widzimy się jutro, w kolejnym czwartkowym, no bo czemu mielibyśmy się nie widzieć? Znaczy, no może się nie widzimy, ale jeżeli tylko możecie, to się zobaczmy, bo czemu mamy się nie zobaczyć? Mam nadzieję, że w ten sposób czwartek również rozpoczniemy jako dobry dzień. Dziękuję wam za dzisiaj. Ściskam, pozdrawiam, błogosławię i do zobaczenia już jutro. Z Bogiem, paaa... Napisy stworzone przez społeczność Amara.org