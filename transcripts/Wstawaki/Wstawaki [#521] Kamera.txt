 Dzień dobry, dzień dobry, moi drodzy, dzisiaj jest środa, jest 3 czerwca, to jest kolejny wstawak, oczywiście, czerwcowy, trzeci wstawak czerwcowy, na który was bardzo serdecznie zapraszam po to, żebyśmy zrobili dzisiaj dobry dzień. Mówiąc krótko, jedziemy! Moi drodzy, moi mili, witam was najserdeczniej w tym odcinku i zapraszam na ciekawostkę, dosyć taką mam wrażenie, chyba nawet śmieszną, która ma nam pomóc w duchowym życiu. Mianowicie, jaką ciekawostkę na dzisiaj dla was przygotowałem? Na pewno kojarzycie takie sprawy, które nazywają się kamery internetowe. W sensie takie małe kamerki, które wykorzystujemy do tego, żeby na przykład łączyć się na Skype, albo streamujemy gry, albo do jakichkolwiek innych, nie wiem, używamy ich działalności. Każdy z nas je zna. Nie wiem, czy wiecie, skąd się wzięły, w sensie jak się powstała pierwsza internetowa kamerka, jaki był jej oryginalny powód zaistnienia. Otóż 23 lata temu pewien student z Cambridge nieustannie cierpiał z tego powodu, że ktoś mu podbierał kawę z szafki. Mieszka w jakimś akademiku w Cambridge, gdzie była wspólna kuchnia i miał tam w szafce pod swoim nazwiskiem kawę, której używał, bo bardzo ją lubił, no cały czas ktoś mu podkradał. Nieustannie, kiedy przychodził, widział, że jest coraz mniej i go to strasznie wkurzało. Żeby gościa wyczaić, zainstalował coś takiego, co dzisiaj stało się, no właśnie, kamerą internetową i dzięki temu mamy dzisiaj rozwiniętą tą działalność, że tak powiem, internetową w taki sposób. Tylko dlatego, że ktoś komuś kiedyś wypijał kawę i on chciał się wyczaić, dlaczego ktoś mu wypija kawę. Kochani, po co ta ciekawostka? Uważam, że w ogóle jest ciekawa, w sensie śmieszna, ale po co wam o niej mówię? Moi drodzy, zauważcie, że to polega na tym, że istnieją pewne ścieżki zła, których on widział skutki, ja wiem, że to może nie jest jakieś strasznie poważne wypicie kawy komuś, ale jednak, widział skutki, ale nie wiedział, skąd się to bierze, jak to jest, że mu ciągle ta kawę wypijają i chciał znaleźć złoczyńcę. Otóż, moi drodzy, to jest ważna prawda w duchowym życiu. Jeżeli na przykład twoje życie jest nieszczęśliwe, czujesz różnego rodzaju smutki, czujesz różnego rodzaju zniechęcenie, może nawet rozpacz, brak ci nadziei, brak ci życia i światła, to czasem oczywiście doskonale wiemy, skąd się to bierze. Bo to, bo to i bo tamto. Ale czasem mamy tak, że w ogóle nie wiemy, skąd to jest. Mało tego, czasem możemy wiedzieć, skąd to jest, ale to nie do końca musi być prawda. Mówiąc krótko, czy używasz internetowej kamery, czyli czy przyglądasz się swojemu życiu jakby nie tylko na takiej zasadzie nie mam kawy i jest mi z tym źle, tylko czy próbujesz się zorientować, skąd się to bierze, dlaczego tak jest. Jeżeli sam tego nie potrafisz ocenić, czy szukasz jakiejś pomocy, na przykład szukasz pomocy, nie wiem, duchowego kierownika, czasem może terapeuty, kogoś bliskiego, kto ci pomoże jakby rozeznać ścieżki, którymi różnego rodzaju zło, różnego rodzaju smutki, różnego rodzaju, nie wiem... cierpienia, grzechy wchodzą w twoje życie. Otóż, kochani, bardzo często mnóstwo rzeczy moglibyśmy uniknąć, gdybyśmy się tylko poprzyglądali temu, jak nasze życie wygląda, temu, co... jakby jakie decyzje podejmujemy, to, co robimy, czego nie robimy. A my się bardzo często ograniczamy tylko i wyłącznie do takiego prostego zdania jest mi źle, jest mi niedobrze no i w ogóle jest wszystko do niczego i jest do chrzanu. Otóż, kochani, takie narzekanie do nikąd nie prowadzi. Trzeba się poprzyglądać, kto ci podbiera kawę, czyli kto ci zabiera życie. Właśnie, z kawą jest życie. Więc kto ci zabiera życie? Gdzie to się dzieje? W jaki sposób to się wydarza? Czy możesz coś zrobić, żeby temu zapobiec albo żeby zobaczyć, kto jest temu winny? I to oznacza na przykład, że ty możesz być temu winny, tylko musisz zobaczyć siebie w tych miejscach, gdzie jesteś temu winny, winna. Kochani, poprzyglądajmy się sobie przez taką duchową, internetową kamerę. Myślę, że to naprawdę wielu z nas bardzo jest potrzebne i bardzo by pomogło zmienić te czasem trudne sytuacje, w których się znajdujemy. ♪♪♪♪ Moi drodzy, moi mili, to by było na tyle w tym dzisiejszym odcinku środowym. Bardzo wam za niego dziękuję. Zapraszam oczywiście jutro na czwartkowe wstawaki. Miejcie, proszę, dzisiaj najlepszą możliwą środę. Niech to będzie naprawdę szczęśliwy i dobry dzień. Bardzo wam wysyłam moją modlitwę i bardzo wam wysyłam błogosławieństwo od Pana Jezusa. Miejcie się, proszę, najlepiej na świecie. Ściskam, pozdrawiam, błogosławię. Do jutra, pa!