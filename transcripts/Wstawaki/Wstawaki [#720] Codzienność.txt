 Dzień dobry, dzień dobry, moi drodzy, dzisiaj czwartek, czwartunio, 25. dzień lutego, czwarty dzień tego tygodnia, czwarty tydzień... przepraszam, czwarty dzień pierwszego tygodnia Wielkiego Postu, skończmy to. Bardzo się cieszę, się widzimy, jedziemy z czołówką. Zapraszam! Moi drodzy, moi mili, moi kochani, moi ulubieni, bardzo was witam i bardzo się cieszę na to kolejne nasze spotkanie i zapraszam oczywiście od razu do roboty, nie marnujmy czasu, zróbmy dzisiaj konkretny odcinek, bo dzisiaj będzie właśnie o tym, że zobaczycie. Św. Teresa od Jezusa tak do nas dzisiaj pisze Życie polega na przeżywaniu go w taki sposób, aby nie obawiać się ani śmierci, ani wszystkich innych wydarzeń w naszym życiu, i pozostawać z rozradowaniem codziennością. Co to za zdanie w ogóle jest, kochani? To jest jeden z moich ulubionych tematów, moi drodzy. Jedno z moich ulubionych zdań Pana Jezusa od zawsze to jest zdanie Nie martwcie się o dzień jutrzejszy. Wystarczająco dużo biedy ma dzień dzisiejszy. Zajmijcie się tylko tym, co jest dzisiaj. Tym, co jest do wieczora. Kochani, ja wiem, że tego się oczywiście nie da zrobić całkowicie, że nie jesteśmy w stanie wyłączyć z naszej głowy myślenia o przyszłości, tak? Że oczywiście, mając rodziny, mając różne plany, mając pracę, mając dzieci, oczywiście, że w jakiś sposób o przyszłości myślimy. To nie jest tak, że każde myślenie o jutrze, czyli nie o dzisiejszym dniu, nie o czwartku, tylko myślenie o piątku jest jakimś grzechem. Nie jest oczywiście. Tylko chodzi o to, żeby przede wszystkim, nade wszystko skoncentrować się i skupić się na dzisiaj. Kochani, ja oczywiście mam, tak jak pewnie niektórzy wiecie, rozpisany kalendarz na najbliższe chyba trzy lata do przodu, nie? Gdzie mam mieć różne rekolekcje, wyjazdy i tak dalej. Wiadomo, jest teraz na przykład też pandemia, więc tam się różnie to dzieje, nie? Czasem są różne rzeczy odwoływane, ale generalnie mniej więcej wiem, co będę robił za dwa lata, sześć miesięcy i cztery dni. Gdzie wtedy będę? W ten... nie wiem... w czwartek na przykład, 16 kwietnia 2023 roku. No, mniej więcej to wiem. Ale po pierwsze, nie wiem, czy dożyję, bo możliwe, że dzisiaj umrę, a po drugie, moja perspektywa, kochani, zawsze jest taka, że to jest perspektywa na dzisiaj. Co ja mam dzisiaj zrobić? Jaki mam plan na dzisiaj? Ja próbuję sobie każdego dnia jakby bardzo konkretnie pomyśleć rano, jakie mam do wykonania zadania. Czyli nie przeżywam dnia po prostu żyjąc codziennością, nie. Tylko co ja mam dzisiaj zrobić? I staram się, żeby ten dzień był maksymalnie, najpełniej jak to możliwe, wykorzystany na to, co mogę zrobić, co powinienem zrobić, co jestem w stanie i próbuję się nie martwić niczym innym. Jasne, że czasem te myśli przychodzą. Wtedy oczywiście oddaję je na modlitwę o Panu Jezusowi. Ale staram się naprawdę żyć do wieczora. Do wieczora planuję dobro, do wieczora planuję, przed jakim złem się muszę uchronić. Nie walczę ze złem, że już nigdy kocham te takie zdania z powiedzień. Nigdy więcej tego nie zrobię. Ja wiem, że zawsze, jak takie zdanie mówię, to jest zdanie nieprawdziwe. Ja mogę powiedzieć dzisiaj do wieczora zrobię wszystko, co się tylko da, żeby tego nie zrobić. Żeby takich albo innych grzechów nie popełnić, albo żeby takie albo inne słabości ze mnie wylazły, albo takie wady, żeby nie wzięły górę w moim charakterze itd. Do wieczora będę się bardzo starał, a jutro spróbujemy znowu, jak będę miał siłę. I mam nadzieję, że będę miał. Kochani, codzienność. Nie te lęki, nie obawy, tylko codzienność. Tak jak mówi ten piękny cytat. Bardzo, kochani, mądra rzecz to jest. Macie dzisiaj dzień, czwartek do wykonania. Zróbcie go najlepiej, jak się da. Jasne, są takie rzeczy, które koniecznie trzeba planować, nie? które trzeba zrobić. To też róbcie, nie omijajcie ich, to jasne. Część rzeczy, które ja dzisiaj robię, nie są na dzisiaj, tylko są na kiedyś, ale dzisiaj je muszę robić, żeby były na kiedyś, to jasne. Ale nie będę siedział pół dnia i myślał Boże, co to będzie z moją przyszłością, z moją pracą, z moim powołaniem, z moim zakonem, z moim klasztorem, z tym, co będzie, kiedy będzie nowy prowincjał, kiedy będzie nowy przeór, kiedy będzie nowe zadanie, kiedy będzie nie wiem co jeszcze. O matko, po co to? Zostawcie to. Przeżywajcie dzisiejszy dzień, jak to ona napisała? z rozradowaniem codziennością. Ja się raduję tym, co będę dzisiaj robił. Więc się radujmy tym naszym dzisiejszym dniem. Moi drodzy, moi kochani, dziękuję bardzo. Pogłębiarka oczywiście w opisie, link znajdziecie, jeżeli ktoś chce jeszcze medytację zrobić, a my się widzimy jutro w piątek w kolejnym odcinku. Radujcie się dzisiejszym dniem, bo to będzie super dzień. Ściskam was, pozdrawiam, bardzo was błogosławię, miejcie się, proszę, najlepiej na świecie. Z Bogiem, papa!