 Dzień dobry, dzień dobry! Moi drodzy, mamy dzisiaj wtorek, mamy dzisiaj 28 dzień grudnia i to jest kolejny wstawak bożonarodzeniowy, w takim sensie w oktawie Bożego Narodzenia, ale po prostu wstawak jak wstawak. Chociaż będzie oczywiście, mam nadzieję, bardzo dobry, tym bardziej, że będzie od świętego. Mówiąc krótko, lecimy! Moi drodzy, moi mili, moi kochani, moi ulubieni, witam was bardzo serdecznie w odcinku wtorkowym, wstawakowym, czyli w odcinku, gdzie zawsze wspominamy różnych świętych i ich mądre zdania. I kochani, dzisiaj będzie coś, co będzie powtórką z ostatnich czterech tygodni, bo jak pamiętacie, przez cztery tygodnie Adwentu spotkaliśmy się z kardynałem Stefanem Wyszyńskim. Mam dla was dzisiaj, kochani, jeszcze jedno zdanie od niego, a czy w ogóle, to mam jeszcze dużo. Więc pewnie się co jakiś czas będzie pojawiał we wtorki nowo błogosławiony święty, więc będziemy sobie raz na jakiś czas do jego mądrości sięgać. Mam nadzieję, że po tym Adwencie też zobaczyliście, ja na przykład zobaczyłem, jak bardzo wiele, no po prostu fantastycznych zdań ten człowiek powiedział, jaką miał mądrość w sercu i w głowie. Posłuchajcie, proszę, tego jego bardzo, myślę, że bardzo ważnego, oczywistego, ale bardzo ważnego zdania. Tak mówi kardynał Wyszyński Nigdy nie podnoś kamienia, którym cię uderzono, bo się zarazisz nienawiścią. Czyli bardzo ładnie wyrażona myśl oczywiście o niepotrzebności albo wręcz skrajnej szkodliwości czegoś, co nazywamy odwetem, zemstą i tak dalej. Kochani, mówiłem wam wczoraj o tym tak, że bardzo często nie podchodzimy do siebie z miłością, bardzo często podchodzimy podejrzliwie, nie zakładamy, że będziemy kochać drugiego człowieka albo po prostu nie potrafimy, nie umiemy i tak dalej, często robimy sobie jakieś krzywdy. Kochani, kiedy ktoś do nas podchodzi właśnie w taki sposób, czyli nas nie kocha, to bardzo często mamy ochotę odpowiedzieć tym samym. Ja to zauważyłem u siebie, bardzo to u mnie boli. Na przykład, kiedy właśnie spotykam człowieka, widzę z góry najeżonego na mnie, który przychodzi, żeby ze mną, no nie wiem... porozmawiać albo mnie gdzieś tam spotyka i widzę, że już jest najeżony, widzę, że już zaczyna... oczywiście zanim powie Dzień dobry, szczęść Boże, to już zaczyna od oskarżeń, no już zaczyna od tego, z czym się ze mną nie zgadza i tak dalej, że ja się jeżę tak samo, ja się... jakby ja biorę ten jego kamień, te jego niechęci, nie chcę powiedzieć, że to jest zawsze nienawiść, nie? ale niechęci, jakiegoś zła, uprzedzenia itd. Biorę ten kamień i ja się po prostu zarażam tym. Ja się zarażam, że ja chcę od razu taką samą agresją, oczywiście dlatego, że chcę się obronić, to jest jasne, ale mówi bardzo pięknie kardynał Wyszyński nie podnoś tego kamienia. Nie podnoś tego kamienia. Dlatego, że nie chodzi tylko o to, że ktoś w ciebie tam uderzył jakimś kamieniem, ty się po prostu zarazisz tym, czym on cię uderzył. Ja też, kochani, było takie zdanie kiedyś, gdzie była mowa, już nie pamiętam kto to powiedział, że jakby przyjmujesz... jakby próbujesz odpłacić jakimś gniewem, nienawiścią komuś, kto ci to robi, to jest tak, jakbyś wziął od kogoś truciznę i sam ją wypił, nie? To jest dokładnie to, kochani. Ten kamień to jest trucizna, ten kamień to jest coś zaraźliwego. Nie tykaj go. Czyli jakby bacz w sobie, jakby badaj się, czy nie próbujesz odpowiedzieć w taki sam sposób. Kochani, ja niestety widzę w sobie takie tendencje. Znaczy myślę, że każdy oczywiście je ma. Dlatego, że w ten sposób stajemy w pozycji obronnej, nie? żeby się nie dać skrzywdzić, żeby ten ktoś mnie tak nie napastował, żeby ktoś... jakby próbujemy jakiś mur postawić. Tylko, kochani, tym murem powinna być albo cisza, jeżeli nie stać nas na nic więcej, to cisza jest, że tak powiem, też takim zatrzymaniem tej nawałnicy niechęci, nienawiści, jakiejś złości itd. A najlepiej oczywiście, tutaj trzeba prosić bardzo Ducha Świętego, żeby nam to dawał, takim murem powinna być odwrotność, nie? Czyli miłość, łagodność, próba przebaczenia, próba niechowania urazy itd. Trudne, wiem, że trudne, ale do Ducha Świętego trzeba prosić, żeby nam to dawał. Natomiast tego kamienia nie chwytajcie, bo on zaraźliwy. On was po prostu zarazi tą nienawiścią, jak trucizną i potem będziecie ją nosić w sercu. Nie warto. Moi drodzy, moi kochani, moi ulubieni, dziękuję wam bardzo za kolejne spotkanie, to takie oktawalne, bożonarodzeniowe, tym razem z kardynałem Wyszyńskim, jutro pójdziemy w inne rejony mniej święte, ale w ogóle też takie fajne, myślę. Bardzo was oczywiście zapraszam na kolejne wstawaki jutrzejsze, a dzisiaj miejcie najpiękniejszy dzień, odrzucajcie wszystkie kamienie zawiści, niechęci, nienawiści, nie zarażajcie się nimi. Ściskam was, pozdrawiam, błogosławię i do zobaczenia już jutro. Z Bogiem, paaa...