 Dzień dobry, dzień dobry, moi drodzy, mamy dzisiaj poniedziałek, to jest 24 dzień października, to jest oczywiście początek nowego tygodnia, nowe wstawaki, jedziemy z tym koksem. Mamy dzisiaj dzień bez maila, Boże, jak ja nienawidzę maili. W sensie bardzo mało ich piszę, bo staram się to ograniczać, ale czasem oczywiście muszę tam z moimi współpracownikami i tak dalej, Boże, mail, po prostu wszelkie takie kontaktowanie się elektroniczne jest okropne. Zobaczcie... Dzień uciekających na rowerze, to już bardziej rozumiem, dzień roweru i dzień flaczków. Flaczki to ja lubię. Moja mama w ogóle robi, słuchajcie, flaczki z naleśnikami. W sensie robi naleśniki, kroi je w makaron, w sensie takie paski jak makaron i do flaków wrzuca. Bardzo polecam, jeżeli ktoś lubi flaczki. Tyle ciekawostek na początek, czołóweczka, jedziemy z odcinkiem, zaczynamy nowy tydzień, zapraszam! Moi drodzy, moi mili, moi kochani, moi ulubieni, witam was bardzo serdecznie i zapraszam dzisiaj na mądrość murów, która, mam nadzieję, da nam dzisiaj trochę wytchnienia. Na jakimś murze znaleziono i, że tak powiem, ufotografowano następującą mądrość murów. To wszystko jest trochę śmieszne. Moi drodzy, wiem, że to jest zdanie, które trzeba dobrze rozumieć, wiem, że kiedy się źle zrozumie, to prawdopodobnie można się obrazić na życie i na tego, kto mówi takie rzeczy, ale o co mi chodzi? Kochani, chciałbym, żebyście dzisiaj na dwie rzeczy zwrócili uwagę. Ja, kiedy patrzę na różne swoje zmartwienia, na różne swoje stresy, na różne swoje takie, wiecie, nerwy, obawy, czasem wręcz takie paniczne przerażenie, to kiedy spojrzę na te rzeczy z takiej szerszej perspektywy, czyli z takiej perspektywy, wiecie, nie wiem... wielu lat, całego życia, albo zbawienia, to sobie myślę -"Boże, czemu ja się tak bardzo tym przejmuję?" W sensie one w mikroskali, kiedy weźmiemy tylko je same, nie wiem... ktoś o mnie coś mówi złego, albo coś mnie czeka trudnego, coś z jakimś wyzwaniem to mnie stresuje, boję się jakiejś, nie wiem... konfrontacji z czymś itd. muszę coś załatwić i to mnie stresuje, czy to się uda itd. to oczywiście, że w takiej tej mikroskali to może być stresujące, przerażające itd. Ale, kochani, jak na niektóre sprawy spojrzę i sobie tak pomyślę -"A jakie to ma znaczenie w ogóle w takiej perspektywie całego mojego życia? Że ktoś coś o mnie powie, że coś mi się nie uda, że coś spróbuję i to nie wyjdzie, że się ośmieszę... No i czy to jest w ogóle ważne?" I, kochani, uwaga. Nie chodzi mi oczywiście o to, że mamy podchodzić lekceważąco do życia, ale czasem warto sobie dać taką większą perspektywę, bo ja, jak ja tak ostatnio mam trochę różnych takich stresów, o których sobie myślę i jak się tak zdobyłem na takie, wiecie, szersze spojrzenie, to natychmiast mi się pojawia takie coś -"Przecież to jest w ogóle trochę śmieszne, że tak się tym przejmujesz. Co z tego, że ten człowiek pomyśli to albo tamto? Co z tego, że tamci ludzie, nie wiem, bo ci to nie wyjdzie, uznają cię za nieudacznika? Co z tego?" I mówię, z tego jest oczywiście pewnie krótka droga do takiej, wiecie, lekceważącej obojętności zwiądem życia. Nie o to mi chodzi. Ale, kochani, czasem myślę po prostu, że ładujemy za dużo intensywności i takiego przerażenia w rzeczy, które takie nie są. Mało tego, w ogóle jestem przekonany, kochani, że jak spojrzymy na większość naszych takich, nawet już poważniejszych, nie wiem, życiowych różnych w tobie itd., to w jakimś sensie one też są wszystkie śmieszne. Ja wiem, bo wiecie -"Ooo... nie mów tak. Ja przeżywam jakąś wielką tragedię i..." I uwaga, ja nie neguję tego, że to nie jest wielka tragedia, ale myślę, że byłoby dla nas bardzo uzdrawiające, bardzo wyzwalające, bardzo oczyszczające, jakbyśmy nawet tę największą tragedię potraktowali z jakąś odrobiną dystansu, z jakąś odrobiną uśmiechu. W sensie nie robili końca świata. Kochani, pomyślcie, jakie to ma znaczenie w perspektywie wieczności. I mówię, tu nie chodzi mi o takie olewactwo, bo wiem, że z tego łatwo przejść do takiej pozycji takiego olewania -"Aaa... nic nieważne, nic mi się nie przejmuje, w ogóle co tam... co mnie to obchodzi?" nie? To nie o to chodzi. Tylko, kochani, z takiej perspektywy wieczności, z perspektywy Pana Boga, z perspektywy życia na zawsze to większość tych naszych problemów to są po prostu śmieszne rzeczy. Bardzo wam polecam, kochani, trochę dystansu, odrobinę powszerzenia perspektywy. Nie lekceważcie oczywiście trudnych spraw, problemów i tak dalej. Jasne, że nie. Ale trochę dystansu, bo tak naprawdę to wszystko to jest po prostu trochę śmieszne. 🎵 Moi drodzy, moi mili, moi kochani, mam nadzieję, że dobrze ten odcinek rozumiecie i że nikt się o to nie obrazi, albo nie pomyśli, że lekceważę jego trudności i problemy. Nie. Ja jestem w ogóle przekonany, wiecie o tym, myślę od dawna, że dystans jest jedną z najważniejszych rzeczy w życiu nam bardzo potrzebnych. Gdyby ktoś potrzebował więcej tego typu mądrości, albo więcej tego typu, że tak powiem, pobudzajek na każdy dzień, przypominam, kochani, bo wydaje mi się, że już jest chyba rozsyłany, bo już jest chyba wydrukowany, jeszcze go nie mam w rękach, ale jak tylko będę miał, to wam pokażę. Nasz kartkownik, czyli kalendarz na 2023 rok, gdzie na każdy dzień macie tego typu różne myśli, różne zachęcajki, zadania, cytaty z Biblii, komentarze i tak dalej. Bardzo zachęcam, znajdziecie w linku pod tym filmem, w sensie w opisie odnośnik do tegoż kartkownika. Ściskam was, pozdrawiam was, błogosławię was i miejcie się proszę najlepiej na świecie. Z Bogiem, pa pa