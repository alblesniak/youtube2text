 Dzień dobry, dzień dobry Moi drodzy, dzisiaj jest poniedziałek, jest 6 stycznia, bardzo fajna i bardzo ważna data, a to jest kolejny odcinek Stawaków, w którym rozpoczynamy ten nowy tydzień. Bardzo serdecznie was zapraszam! Moi drodzy, moi mili, witam was najserdeczniej w ten poniedziałek, witam was w święto Trzech Króli, jak to mówią, bądź też Trzech Królów, bądź Magów, tudzież innych władców tych trzech, co tam przyszło do Pana Jezusa. Moi drodzy, rozpoczynamy nowy tydzień i chciałbym, żebyśmy w niego wystartowali naprawdę w dobry sposób, a Trzej Królowie nam w tym pomogą. Taką mam dla was dzisiaj, kochani, jedną bardzo prostą myśl, ale myślę, że ważną i potrzebną. To, co najbardziej podziwiam w Trzech Królach, chociaż oni oczywiście nie byli królami, tylko byli astrologami, to podziwiam ich odwagę pójścia w nieznane. Kochani, zobaczcie, co my dzisiaj wspominamy. Wspominamy trzech takich gości, którzy gdzieś tam badając na swoje ówczesne możliwości ruchy ciał niebieskich, badając to, co się dzieje w przestrzeni naukowej, to, co się dzieje w przestrzeni zjawisk przyrodniczych, czyli tego wszystkiego, co widzimy dookoła, odczytali, że dzieje się coś niezwykłego i postanowili pójść za tym, za jakimś przeczuciem, za czymś, co im podpowiadało i umysł, i serce, ale do końca nie potrafili tego ani zbadać, ani określić, ani nazwać. Poszli tego szukać. Zobaczcie, przeszli pół świata, narazili się na dużo niebezpieczeń, strafili do Heroda, który, jak się okazało, był człowiekiem bardzo, bardzo brutalnym, bardzo krwiożerczym, mógł ich skrzywdzić. Potem, kiedy wracali do siebie do domu, już ominęli Heroda, bo nie chcieli się już więcej narażać na spotkanie z nim. To byli naprawdę ludzie, którzy się zdobyli na wyjście z czegoś znanego, z czegoś, co rozumieli, do czegoś, co im się jakoś wydawało, że ma chyba sens, ale nie do końca wiedzieli, jakie. Mało tego, najbardziej ich poliwiam za to, co zrobili, kiedy znaleźli. Bo zobaczcie, wydawało im się tak, że przyszedł Zbawiciel na świat, że rozpoczyna się zupełnie nowa era w tym świecie i znaleźli kobietę z małym dziecięciem, nie? Znaleźli po prostu w jakiejś stajni, pośród gnoju i zwierząt, wśród pasterzy, matkę, która urodziła dziecko. Uwierzyli, że to jest coś nowego, że to nie jest po prostu kolejne urodzone dziecko, tylko wydarzy się coś w tym świecie niezwykłego. Bardzo podziwiam trzech magów, trzech króli za odwagę, za taką zdolność do pójścia w nieznane, za otwartość umysłu, za to, że się nie zamknęli w tym, co już wiedzieli, za wyjście w niebezpieczeństwo. Kochani, dlaczego wam to wszystko dzisiaj mówię? Stoi możliwe przed twoim życiem, przed tobą w twoim życiu, jakaś decyzja, jakiś moment, na który... no właśnie... czujesz, że tam jest dobro, czujesz, że coś niezwykłego tam się może na ciebie wydarzyć, że to jest w ogóle coś, czego pragnie twoje serce. Może trzeba się odważyć. Nie chodzi mi oczywiście, kochani, dzisiaj o takie podejmowanie decyzji w ogóle bez sensu, bo oszustak zrobił odcinek, to to będzie dla mnie znak. Błagam, nie traktujcie tego odcinka jako jakiś znak. Nie. Tylko zróbcie to, co zrobili oni. Zobaczcie, oni nie poszli, bo mieli tylko przeczucie. Nie. Oni zbadali sprawę. Długo siedzieli w książkach, siedzieli rozprawiając o tym, co widzą i w końcu podjęli decyzję nie opartą na jakimś emocji, nie opartą na jakimś przeczuciu, tylko na jakimś znaku, tylko wszystko wskazywało na to, że dzieje się coś niezwykłego i coś dobrego, sprawdźmy to, idźmy w to. I to samo ty masz zrobić. Nie traktuj tego jako jakiegoś, tutaj mówię, odcinka, znaku od Pana Boga. Nie, bo możliwe, że masz jakieś niezbyt dobre pragnienia i potraktujesz teraz ten odcinek -"Aha, ale Szustak mnie zachęca, żebym zrobił niezwykłe rzeczy, to zrobię". Nie. Wykonaj pracę, zastanów się sam z kimś, z kimś, komu ufasz, czy to, czego pragniesz, to, do czego chcesz dążyć, to, co ci się jawi przed tobą jako jakieś wyzwanie, czy to jest dobre. Jeżeli masz takie sygnały od wszystkich ludzi, może już dawno je masz, może rzeczywiście już zbadałeś sprawę, tylko ciągle się lękasz, bo sobie myślisz ale to jest za trudne, będzie dużo niebezpieczeństw, będzie... różne rzeczy będą mi groziły itd. To nie. To wtedy ten odcinek potraktuj rzeczywiście jako kop w tyłek i idź do tego. Jeżeli masz przekonanie, że to jest naprawdę dobre, że tam jest, czai się dla ciebie jakaś fantastyczna rzeczywistość. Kochani, odważmy się. Odważmy się tak, jak oni. Nie na głupa, nie bez sensu, nie emocjom, nie jakimś dziwnym natchnieniem, tylko odważmy się, jeżeli rozpoznajemy gdzieś coś, co jest dobre, co prowadzi nas do szczęścia. I tak, może być po drodze dużo niebezpieczeństw i trochę trudnych rzeczy, ale idźmy w to. Bądźmy odważni, jak ci trzej dzisiejsi królowie. 🎵 MUZYKA 🎵 Moi drodzy, moi mili, to by było na tyle w tym dzisiejszym, pierwszym tygodniowym odcinku poniedziałkowym. Oczywiście was bardzo serdecznie zapraszam na jutro, na wtorek będzie kolejny wstawak Dlaczego miałoby nie być? Tymczasem ja was ściskam, pozdrawiam, błogosławię i zapraszam was. Odważcie się i zróbcie niezwykłe rzeczy w waszym życiu. Z Bogiem, pa!