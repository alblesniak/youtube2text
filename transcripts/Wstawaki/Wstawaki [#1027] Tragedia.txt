 Dzień dobry, dzień dobry Moi drodzy, mamy dzisiaj dzień czwartkowy, to jest 24, tak dobrze mówię? tak... 24 dzień lutego, to jest czwartek, tak jak już wspomniałem i to jest wstawak kolejny, który będzie trochę enigmatyczny, bo nie do końca rozumiem zdanie, które wam powiem, ale się postaramy jakoś zrozumieć. A wy może zrozumiecie to, jak będziecie chcieli. Mówiąc krótko, jedziemy! Moi drodzy, moi mili, moi kochani, moi ulubieni, witam was bardzo serdecznie i moje drogie, moje miłe, moje ulubione i moje umiłowane. Witam was wszystkich bardzo serdecznie, wszystkich razem i z osobno, jak to już kiedyś mówiłem. Cytat na dzisiaj. Cytat będzie z pana Juliana Tuwima, nie tego Juliana z Madagaskaru, tylko Juliana Tuwima. I znowu to będzie takie zdanie, które nie do końca rozumiem. Kiedyś wam już cytowałem Tuwima i też tam nie do końca wiem, o co mi chodzi. Jakieś takie miał te zdania skomplikowane. Z jednej strony są fajne i mam swój pomysł na to, co to ma znaczyć, ale on może miał na myśli coś innego. Nie wiem, ja wam powiem, co ja mam na myśli. Takie zdanie od Juliana Tuwima. Dosyć takie... no, że tak powiem, takie trochę twarde. Tragedia... zakochać się w twarzy, a ożenić się z całą dziewczyną. Hmm... co ten pan miał na myśli? Nie wiem, czy chodzi mu o to, że zobaczyłeś twarz jakiejś dziewczyny i okazała się po prostu przepiękną twarzą, a potem, kiedy zobaczyłeś więcej, to się okazało, że nie bardzo pasuje. Czyli za dużo. Czy też może chodzi o to, że chodziło ci tylko o jakieś piękno, a potem z tego wyszła długa relacja, a ty chciałeś tylko piękno. Nie wiem dokładnie, o co mu chodziło, ale wiem, o co mnie chodzi. W sensie wiem, dlaczego wam to zdanie cytuję, bo ja to zdanie rozumiem w następujący sposób. Że zatem skupisz się na jednej rzeczy, na jednym jakimś aspekcie, na czymś właśnie może bardzo wyjątkowym, bardzo pięknym, bardzo fascynującym, bardzo pociągającym, nie myślisz o reszcie i pakujesz się w coś tylko ze względu na ten jeden, jeden szczegół, a potem się okazuje, że reszta szczegółów tej całości jest bardzo nieodpowiednia. Nie wiem, czy o to chodziło Panu Tuwimowi, jeżeli ktoś się może lepiej zna, to zapraszam do komentowania, ale ja to rozumiem w ten sposób, kochani, bo takie rzeczy w życiu się dzieją i nie chodzi mi tylko właśnie o to, że spodobała ci się twarz dziewczyny, a potem ci się nie spodobało małżeństwo z nią. Nie o to mi chodzi. Tylko bardziej chodzi mi o to, że na przykład jest jakiś jeden punkt w człowieku, to à propos relacji, nie? Że jest coś w człowieku, czego ty bardzo, bardzo potrzebujesz. Tak po prostu ty, sam z siebie, masz jakiś brak na przykład i nagle zjawia się człowiek, który okazuje się, że może ten brak ci uzupełnić, tylko okazuje się, że poza tym to jest na przykład jakiś fatalny człowiek. I ty wchodzisz z nim w relację, dlatego że wydaje ci się, że on ci uzupełni ten brak, jakby nie zważając na to, że wszystko inne w nim jest beznadziejne. Kochani, to się dzieje często, kiedy ludzie na przykład mają jakiś ogromny głód nie wiem... akceptacji czy takiego bycia dowartościowanym i zjawia się ktoś, kto cię rzeczywiście zaakceptuje, dowartościuje, ale poza tym to okazuje się na przykład skończonym draniem. I ty lecisz oczywiście w to, że to miłość, bo on ci uzupełnia to, czego potrzebujesz, ale to nie jest coś dla ciebie. I tak może być z różnego rodzaju pracą, gdzie na przykład jest jakiś element, który cię bardzo pociąga, ale on jest związany w tej pracy z tysiącem innych elementów, które są po prostu beznadziejne i nie dla ciebie, a ty zafascynowany tym jednym elementem po prostu wpakowałeś się w to i potem cierpisz przez pół życia. Kochani, warto pomyśleć, czy umiemy takie rzeczy oddzielać, czy potrafimy zobaczyć całość, czy potrafimy jakby zdobyć się na takie wejście trochę poziom wyżej, i poza widzeniem takich jakichś tam jednych czy dwóch rzeczy fascynujących, cudownych, pociągających albo atrakcyjnych, albo dobrych, albo szczęśliwych, albo jakichś tam, czy potrafimy zobaczyć całość danej rzeczywistości? Kochani, ja się wpakowałem, myślę, kilka razy w życiu, w różne rzeczy, gdzie jakaś jedna rzecz mnie pociągała, na przykład w tym, co robię, gdzie wydawało mi się... był jakiś aspekt tego, co miałbym robić, który mi się wydawał, ale to będzie super, a potem się okazywało, że to jakaś po prostu straszna jest w ogóle tragedia, bo cała reszta była dokładnie po prostu przeciwko mnie. Kochani, taka umiejętność zobaczenia szerszej perspektywy całości jest oznaką dojrzałości. Uczmy się, uczmy się tego. 🎵 Moi drodzy, moi mili, moi kochani, dziękuję serdecznie za kolejne spotkanie, bardzo się cieszę wstawakowo dzisiaj z Tuwimowskich, Tuwimi... Tuwimiańskich? Tuwimowych? Jak kogoś bym to powiedział, mądrości. Ojej, to było mądre, co powiedziałem, bo tego też nikt nie wie. W każdym sensie, może ktoś wie, ale może skończę. Ściskam, pozdrawiam, błogosławię i widzimy się jutro w kolejnym odcinku. Dziękuję, z Bogiem, papa!