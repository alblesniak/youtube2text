 Dzień dobry, dzień dobry, moi drodzy, mamy dzisiaj poniedziałek, to jest 12 dzień października, właśnie rozpoczynamy nowy tydzień i to oczywiście jest kolejny wstawak poniedziałkowy, rozpoczynający, popychający, rozpędzający, wyrzucający, tam dołóżcie sobie jeszcze jakiekolwiek once, tylko chcecie. Mówiąc krótko, zacznijmy dobrze ten tydzień. Jedziemy! Moi drodzy, moi mili, witam was bardzo serdecznie w tym odcinku i zapraszam na rozpoczęcie tygodnia. Bardzo was serdecznie pozdrawiam z okolic rzeszowskich, a tak naprawdę oczywiście z Rzeszowa. W sensie jak wy to oglądacie, to już mnie tam nie ma. Ale nagrywam to moich braci w Rzeszowie, na wirydarzu u nich w klasztorze, dlatego że mamy tutaj razem z wodzem rekolekcje, misje i pewnie najbliższe odcinki, przez tydzień, może przez dwa, będą właśnie stąd z Rzeszowa. Kochani, jako że poniedziałek, to już, jak zauważyliście, mam nadzieję, od paru ładnych tygodni czytamy sobie różne przysłowia z różnych stron świata. Będzie dzisiaj kolejne, jest to podobno przysłowie arabskie. Czy tak jest, to nie wiem, bo tekst jest w ogóle znany. To ciekawe, że wam to mówiłem, że te wszystkie przysłowia są dosyć znane na całym świecie, ale mówią, że to podobno arabskie pochodzenie. Posłuchajcie, jak brzmi to przysłowie. Tak się mówi u Arabów. Armia baranów, której przewodzi lew, jest silniejsza od armii lwów prowadzonej przez barana. Moi drodzy, co z tym cytatem dzisiejszym? Wiem, że można z niego zrobić taki dobry tekst, jakiś taki o przewodnictwie, o byciu liderem w świecie, nie wiem... o biznesie i tak dalej, i tak dalej. Zupełnie oczywiście nie o to mi chodzi. Kochani, chodzi mi tylko o jedno. Nie ma się co oszukiwać, że bardzo wielu z nas, jak spojrzy na swoje życie, a może mówię tylko o sobie, ale mam wrażenie, że nie tylko o sobie, mogłoby sobie opowiedzieć ja to jestem po prostu baran. I kochani, z całym szacunkiem do barana, bo to w ogóle bardzo sympatyczne zwierzę, ale baran w takim sensie, że tyle głupot narobiłem, tyle rzeczy popsułem, mam tyle porażek życiowych, mam tyle jakichś po prostu wtop złych decyzji i w ogóle jakichś niedobrych sytuacji i tak dalej, że jestem po prostu jeden wielki baran. Ale uwaga. Kochani, nawet jeżeli my, jako chrześcijanie, bylibyśmy wszyscy baranami, niedobrze, bo lepiej, żebyśmy byli po prostu owcami, tak? Czyli dobrymi owcami, które słuchają pasterza. Ale nawet jeżeli bylibyśmy baranami, to, kochani, przewodzi nam lew. Jak mówi to przysłowie, jeżeli lew jest przewodnikiem stada i nawet to stado nie jest zbyt doskonałe, bo jest stadem baranów, to ten lew sobie poradzi. Znacznie gorzej jest, gdyby nam przewodził jakiś baran, bo wtedy nawet, gdybyśmy mieli największe siły, największy talent, największe zdolności świata, to on by to wszystko popsuł. Natomiast mamy lwa, kochani. Prowadzi nas lew. Co to znaczy? To nie jest jakieś samo usprawiedliwienie się Aha... czyli w związku z tym mogę być baranem. Nie. Tylko ten lew pomoże ci z tego, no może do głupia słowa, baraństwa, wyjść. Kochani, wielkość chrześcijaństwa... Ja wiem, że niektórzy mówią, że to jest zarzut, bo to jest takie podobne o przyklepywanie słabości. Ja się z tym nie zgadzam. Wielkość chrześcijaństwa polega na tym, że Pan Bóg nie mówi Ja chcę tylko doskonałych. Nie mówi Ja chcę tylko tych, którzy są perfekcyjni, święci, ułożeni, dobrzy. Nie wiem... fantastyczni we wszystkim i tak dalej. Nie. To, że On do tego chce nas doprowadzić, to prawda. I chrześcijaństwo, które nie chciałoby do tego iść, to jest w ogóle karykatura chrześcijaństwa. Czyli po prostu banda nieudaczników, która chce przez całe życie zostać nieudacznikami. Ale uwaga. Jezus właśnie bierze tych nieudaczników i chce ich doprowadzić do czegoś niezwykłego. Więc możesz być skończonym baranem, ale jeżeli pójdziesz pod przewodnictwem Jezusa, czyli pod przewodnictwem lwa, to On z ciebie zrobi coś niezwykłego. To jest to zdanie, kochani, które często powtarzam na rekolekcjach. Pan Bóg nie wybiera doskonałych, ale Pan Bóg udoskonala wybranych. To jest zupełnie inna historia. Nie musisz być idealny, nie musisz być doskonały, nie musisz być perfekcyjny, nie musisz być święty. Jezus cię chce, bo On do tych wszystkich rzeczy chce cię doprowadzić. I na szczęście mamy lwa, która nas prowadzi, więc, kochani, dzisiaj i przez cały tydzień, i przez całe życie idźmy za Nim. Moi drodzy, moi mili, to by było na tyle w tym naszym dzisiejszym, pierwszym rzeszowskim spotkaniu. Tak jak wam mówiłem, jestem na takim wirydarzu. Bracie tu mają po prostu w środku klasztoru taki mały ogrodzik, tu widzicie jakiegoś grillika mają. Jeszcze jest w miarę ciepło, chociaż już podobno zapowiadają, że będzie obniżenie, może jak wy to oglądacie, to już może jest zimniej, ale teraz, póki nagrywam, jest ciepło, więc bardzo sympatycznie jest. Trochę miasta dookoła słychać, ale w ogóle to jest ekstra. To chyba tyle. Dziękuję wam za dzisiejsze spotkanie, mam nadzieję, że widzimy się jutro w kolejnych wsta-ba-kach. Byłoby super. Ściskam, pozdrawiam, błogosławię i do jutra. Z Bogiem, paaa...