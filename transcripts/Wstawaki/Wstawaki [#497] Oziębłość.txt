 Dzień dobry, dzień dobry Moi drodzy, dzisiaj środa, jest 6 maja, to jest kolejny wstawak wielkanocny, paschalny, tego tygodniowy, majowy, jakikolwiek inny, jak tam chcecie, sobie dołóżcie jakąś nazwę, a chodzi o to, że zaczynamy. Jedziemy! Moi drodzy, moi mili, bardzo was serdecznie witam w tym dzisiejszym odcinku i zapraszam na środową rozkminę, ciekawostkę. Dzisiaj taką chyba fizyczną się chyba wydaje, no tak mi się przynajmniej wydaje. Ja wielkim takim naukowcem to ja nie jestem, nie? Ale tak ja czasem czytam ciekawostki, albo raczej inni mi czytają, mi podają, a ja wam tu próbuję wyciągnąć jakieś wielkie, duchowe prawdy z tychże ciekawostek. Kochani, dzisiaj ciekawostka o temperaturze, która, muszę przyznać, rzeczywiście duchowo jest bardzo ciekawa. Nie wiem, czy wiecie, na czym to polega, że temperatura spada, w sensie co się robi tak fizycznie w cząsteczkach, że jest zimniej. Otóż zimniej jest wtedy, kiedy cząsteczki powietrza się mniej poruszają. Im się mniej poruszają, czyli im mniej jest ruchu, tym jest zimniej. W związku z tym na przykład w kosmosie, tam, gdzie panuje próżnia, czyli nie ma w ogóle cząsteczek, czyli nie ma się co poruszać, jest po prostu przecholernie zimno. Tam jest takie tak zwane zero absolutne, nie? Wiecie, że ja w ogóle kocham kosmos i ja bym w kosmos bardzo chciał lecieć, ale jak sobie pomyślę, jak tam jest po prostu zarembiście zimno, to aż mi się robi słabo. Ale kochani, pomyślałem sobie, że ta ciekawostka to jest naprawdę ważna duchowa prawda. Brak ruchu, duchowego ruchu powoduje oziębłość. Kochani, wielu mówi takie coś, że oni tego Pana Boga w ogóle nie czują, że nie wiadomo w ogóle, gdzie ten Pan Bóg jest, że ja nie mam żadnej pociechy i tak dalej. Pomijam w ogóle już kwestię egoizmu serca, że jesteśmy skoncentrowani tylko na sobie, ale, kochani, jeżeli się nie jest z Bogiem rzeczywiście w ruchu, czy nie jest się z Nim w relacji, która jest dynamiczna, jeżeli człowiek się z Nim nie spotyka dzień w dzień, nie trenuje dzień w dzień, to po prostu staje się coraz bardziej oziębły. Ja wiem, że ktoś powie No, ale ja spróbowałem. No i co z tego? Jak będziesz przez najbliższe pięć lat codziennie próbował, codziennie będziesz w ruchu, w modlitwie, w Eucharystii, w słuchaniu Jego Słowa, w czytaniu Jego Słowa, będziesz cały czas w takiej dynamice z Panem Bogiem i mi po pięciu latach powiesz ale to nic z tego nie ma, to ja ci powiem OK, ale to jest nieprawda. Dlatego, że jak tylko z Nim będziesz przez dłuższy okres czasu i to będzie naprawdę ruch, to będzie naprawdę dynamiczne budowanie relacji, to zobaczysz, jak ci się zrobi gorąco, uwaga... I tu nie chodzi o emocje, tu nie chodzi o to, że będziesz sobie czuł Pana Boga, tylko chodzi o to, że temperatura twojego bycia z Nim, temperatura twojej bliskości, temperatura twojej wiary może, kochani, wręcz dojść do wrzenia. I oczywiście nie zawsze tak ma być, że jest wrzenie, ale brak tego ruchu sprawia, że stajemy się oziemli. Ja często słyszę od ludzi, którzy przychodzą mi do spowiedzi na przykład po roku i mówią proszę księdza, ja to w Pana Boga chyba już nie wierzę. Ja się nie dziwię. Dlatego, że jeżeli przez ostatni rok nie miałeś z Panem Bogiem tak naprawdę nic do czynienia, bo się obraziłeś na Niego albo coś tam, nie było cię w sakramentach, nie było cię w modlitwie, nie było cię w tym, a nawet jeżeli byłeś, to to było po prostu odbębnianie tego, to jak masz cokolwiek z Panem Bogiem mieć? Kochani, nie mówię tego po to, żeby narzucić na człowieka jeszcze więcej wyrzutu sumienia, nie. Tylko, kochani, brak dynamiki w byciu z Bogiem po prostu powoduje oziemłość serca. Kochani, jasne, że jest taka oziemłość serca, która może być wynikiem działania Pana Boga. Czyli taka oziemłość serca, gdzie się Pana Boga w ogóle nie czuje, ma się takie poczucie posuchy, dlatego że się już weszło z Panem Bogiem w wielką bliskość i Pan Bóg, że tak powiem, prowadzi człowieka wyżej. Tylko, kochani, to się dzieje ludziom, którzy naprawdę lata zjedli na budowaniu bliskości z Bogiem, a nie dzieje się to nam, którzy tej bliskości prawie w ogóle nie zbudowaliśmy i mówimy no... ja mam noc ciemną. Nie, nie masz nocy ciemnej, tylko jesteś ciemniakiem wierze. Przepraszam, proszę się nie obrazić. Jesteś ciemniakiem wierze i w ogóle z Panem Bogiem się nie zaprzyjaźniasz. Dlatego masz ciemność. To nie jest żadna duchowa noc ciemna. Kochani, serca oziębłe w większości wypadków są skutkiem tego, że z Panem Bogiem po prostu nie jesteśmy w dynamicznej relacji. I wtedy serce marznie. Moi drodzy, moje drogie ciemniaki duchowe, mówię to oczywiście również do siebie, mam nadzieję, że się nie obrażacie na mnie. To by było chyba na tyle dzisiaj. Chyba na tyle dzisiaj. Kochani, jedna taka jeszcze zachęta. Czasem wam to wrzucam, nie? Takie różne wrzutki pomocowe. Kochani, napisała do mnie pewna organizacja zajmująca się bezdomnymi, głównie, wydaje mi się, chyba we Wrocławiu. Znajdziecie w opisie pod filmem linki do tego, którzy teraz, w tym czasie epidemii jakby potrzebują szczególnie dużo wsparcia, dlatego że próbują pomagać tym bezdomnym. To wymaga środków, mają dużo podopiecznych, wymaga to jedzenia i tak dalej. Zbierają chyba 50 tys. złotych, trochę już uzbierali, a trochę jeszcze brakuje. Gdybyście, kochani, chcieli wesprzeć pomocą tych ludzi, myślę, że bardzo warto, to zajrzyjcie proszę do opisu pod filmem i tam znajdziecie informację. Myślę, że bardzo warto wspierać dobre dzieła. Ściskam was, pozdrawiam, błogosławię i mam nadzieję, do zobaczenia niedługo. Z Bogiem, paaa...