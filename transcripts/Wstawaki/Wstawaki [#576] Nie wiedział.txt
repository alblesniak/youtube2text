 Dzień dobry, dzień dobry, moi drodzy, dzisiaj jest 6 sierpnia, to jest bardzo piękna i bardzo ważna data. Zaraz oczywiście przypomnę, jeżeli ktoś nie pamięta dlaczego, a to są oczywiście kolejne wstawaki, które dla was nagrywam, więc bardzo was serdecznie zapraszam na rozpoczęcie tego dzisiejszego dnia. Jedziemy! Moi drodzy, moi kochani, witam was bardzo serdecznie w dzisiejszym odcinku. Jakiś takie dzisiaj lekko takie echo pogłos jest, a to dlatego, że nagrywam w ogóle, kochani, w szklarni. Jest mi strasznie gorąco, więc prawdopodobnie się spocę przepotwornie, ale jest tutaj w ogóle ładnie dookoła, więc chciałbym nagrać parę odcinków chyba w tej szklarni, gdzie rosną pomidory i winogrona i w ogóle jest super. Kochani, o czym dzisiaj? Dzisiaj jest 6 sierpnia i jak pewnie większość z was zdaje sobie sprawę, to jest bardzo piękne święto dzisiaj w Kościele, czyli przemienienie Pana Jezusa. Wspominamy ten dzień, kiedy Pan Jezus na górze tabor się przemienił względem swoich uczniów. Kochani, jedna myśl w związku z tym. Bardzo lubię w tym opisie ewangelicznym tego wydarzenia ten moment, kiedy Piotr z uczniami budzą się, widząc tych Eliasza, Mojżesza i Pana Jezusa przemienionego, napisane, że był tak zgłupiały, w sensie tak bardzo nie wiedział, co się dzieje i o co w ogóle chodzi, że nie wiedział, co ma mówić. Dlatego powiedział zbudujemy tutaj namioty. Kochani, to jest bardzo ważny moment. Otóż, kochani, w życiu z Panem Bogiem mogą się zdarzać takie momenty, a czasem to są w ogóle długotrwałe takie okresy, albo wręcz to jest jakaś taka dominująca rzecz w byciu z Panem Bogiem, gdzie naprawdę człowiek nic nie rozumie i nic nie wie. Gdzie nie jesteśmy w stanie zrozumieć, dlaczego nasze życie wygląda tak, jak wygląda. Nie jesteśmy w stanie zrozumieć, jaki jest Pan Bóg, w ogóle o co w Nim chodzi, jak to w ogóle te wszystkie prawdy zrozumieć. Kiedy patrzymy na Kościół, kiedy patrzymy na świat, kiedy patrzymy na różnego rodzaju sytuacje i wydarzenia, w których jesteśmy, człowiek po prostu nie wie, co ma robić. Uwaga! Kochani, to jest sytuacja normalna. To nie jest sytuacja tego, że dzieje się coś bardzo niedobrego, że mamy jakiś od razu kryzys i tak dalej. Nie. To jest sytuacja normalna, że nie wiemy po prostu, no nie rozumiemy. Jesteśmy w stanie jakby przekroczyć naszej niewiedzy, niewiadomej tego, co się dzieje w świecie, jak Pan Bóg działa i tak dalej. Co trzeba wtedy zrobić? Kochani, to, co zrobił św. Piotr, bo to jest właśnie piękna jego odpowiedź w tym. On w związku z tym, że nie wiedział, co ma powiedzieć, był tak po prostu przerażony, zachwycony, zauroczony, jednocześnie ogłupiały tym, co się dzieje, że wymyślił tylko jedno Ja chcę tu zamieszkać. Ja chcę tu zostać. Otóż bardzo wielu ludzi, kiedy nie rozumie, kiedy nie wie, to ucieka od Pana Boga. To mówi skoro to przekracza moje możliwości, to ja rezygnuję. Dopóki mi tego nie wytłumaczysz, to ja po prostu rezygnuję z tego i odchodzę. Nie. Św. Piotr wiedział jedno. Musi tam zostać. Musi tam zamieszkać, musi z Nim być, musi z Nim być bardzo blisko, bo wiedział, że jeżeli tak będzie, nawet jeżeli nie zrozumie, to na pewno będzie z tego jakieś dobro, z tego, że On tam będzie przebywał. Mówi dobrze, że tu jesteśmy, zbudujemy trzy namioty, będziemy tu mieszkać. Otóż, kochani, jeżeli macie te momenty, gdzie nie rozumiecie, gdzie nie wiecie w ogóle, o co chodzi, co Pan Bóg robi, dlaczego itd. nie uciekajcie, nie odchodźcie, nie rezygnujcie, nie obrażajcie się. Wybudujcie namioty. Zostańcie tam. Zostańcie w tym, czego nie rozumiecie. Bóg was przez to przeprowadzi, Bóg wam da zrozumienie, a nawet jeżeli wam nie da, bo są pewne rzeczy, które, kochani, dopóki tu żyjemy, to pewnych rzeczy nie zrozumiemy, to On was przeprowadzi przez to do tego, do czego chce was doprowadzić. I dla mnie jedną z tajemnic tego przemienienia jest właśnie to, jest ta niewiedza Piotra, to jego totalne zagubienie i to jego pragnienie będę tutaj, zamieszkam tutaj, nie odejdę stąd. Tego nam, kochani, najbardziej chyba potrzeba. Jeżeli jesteś w takim miejscu, jeżeli coś takiego ci się przydarza, to nie rezygnuj, tylko zamieszkaj z Jezusem w tym, czego nie wiesz. Matko i córko, kochani, tu jest naprawdę po prostu tak gorąco, mam specjalną szmatkę do nagrywania, żeby nie było aż tak straszliwie spocone. To tyle w dzisiejszym odcinku. Życzę wam dzisiaj, kochani, najpiękniejszego możliwego dnia. Niech wam się dzisiaj przemienia cały ten dzień światłem Pana Jezusa, bo to jest naprawdę cudowne święto dzisiaj, bardzo piękne święto. Ściskam was, pozdrawiam was, błogosławię i mam nadzieję do zobaczenia już jutro. Z Bogiem, papaaa...