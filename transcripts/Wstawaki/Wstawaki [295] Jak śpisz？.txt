 Dzień dobry, dzień dobry, moi drodzy, to jest dzisiaj czwartek, jest 15 sierpnia, fantastyczna data, fantastyczny dzień, fantastyczne święto, o którym sobie dzisiaj trochę opowiemy, więc was najserdeczniej zapraszam na tego wstawaka w dniu wolnym. Czyli jedziemy! Moi drodzy, moi kochani, bądźcie serdecznie przywitani w czwartkowy poranek we wniebowzięcie Najświętszej Marii Panny. Mamy dzisiaj przecudowną uroczystość. Bardzo kocham ten dzień, bardzo, bardzo, bardzo. Moi drodzy, taka dzisiaj myśl mi się bierze w związku z tym świętem. Krótko będzie, bardzo, bardzo proste pytanie, które chciałbym, żebyście sobie dzisiaj zadali. Wiecie, że to święto, oprócz wniebowzięcia Najświętszej Marii Panny, czasem się nazywa zaśnięciem Najświętszej Marii Panny. To szczególnie tradycja prawosławna, tradycja wschodnia jakby nazywa to, co się stało w śmierci Marii właśnie zaśnięciem. Chodzi o to, że Maryja jakby w zupełnie delikatny, w zupełnie niebolesny, w zupełnie niezwiązany z cierpieniem, w przepiękny sposób przeszła z tego świata do świata tego prawdziwego u naszego taty no i poszła do tego, którego szukała przez całe życie. Nazywając to zaśnięciem, bardzo to lubię. Dlatego, że to zaśnięcie mi się kojarzy z czymś takim, że Maryja jakby całe życie kładła głowę jakby na piersi, na łonie Pana Jezusa, swojego Syna, na nie wiem... łonie Boga Ojca, na łonie Ducha Świętego, aż w końcu zasnęła tam i się okazało, że jest właśnie tam. Tylko, że z tym mam takie pytanie. Kochani, są dwa rodzaje śpienia w życiu. Można jakby zasnąć życiowo na dwa sposoby. Jeden sposób jest zły. Myślę, że każdy z was to kojarzy, bo tak czasem mówimy, że ktoś śpi w życiu. Że ty to po prostu przespałeś życie. Czasem tak mówimy, jak coś się dzieje, mówi... ja tak się czuję, jakbym przespał ostatnie, nie wiem... 10 lat. Czyli takie życie-nieżycie. Takie życie, które albo weszło w taki jakiś kołowrót różnych wydarzeń, że nad niczym nie panowaliśmy i po prostu przebiegło i tak jakbyśmy przespali, albo było związane z jakąś taką apatią, z beznadzieją, z rozpaczą, z takim po prostu wyłączeniem się, wycofaniem się, totalnym takim wycofem życiowym. Czy tak śpisz? Zadaj sobie dzisiaj... ja wiem, że dzisiaj jest święto, że dzisiaj powinniśmy przede wszystkim świętować, ale ono nas też powinno pobudzać do pewnego rodzaju nawrócenia. Tak jak każde święto, ono po to jest. Więc takie pytanie dzisiaj, rachunkowo-sumieniowe. Czy przypadkiem nie śpisz w takim sensie? Czy przypadkiem twoje życie nie jest takim życiem śpienia takiego snu śmierci? Takiego snu, który do nikąd nie prowadzi? Jest oczywiście drugi sen. Ten sen polega na tym, że czujemy się bezpiecznie. Ten sen polega na tym, że jakby jesteśmy tak blisko z Panem Bogiem, tak jak Maryja. Jesteśmy tak blisko w relacji z Nim, że po prostu czujemy się jak dziecko śpiące na łonie u swojej mamy. Tak jak mówi psalm, nie? Ja jestem dzieckiem w ramionach Ojca. Jestem dzieckiem, które się niczego nie lęka, które jakby nie wyskakuje nigdzie, gdzie nie trzeba, bo jest jak dziecko na łonie swojej mamy. Kochani, są dwa rodzaje snu w życiu. Taki sen, można by to powiedzieć, sprawiedliwego, czyli sen człowieka, który jest blisko Pana Boga i się nie boi, w związku z tym nie boi się zasnąć, nie boi się, że coś mu minie, że coś go ominie, że ten świat pójdzie naprzód. To jest dobry sen. To jest taki sen ufności, taki sen jestem we właściwych rękach. Ale nas znacznie częściej myślę spotyka ten drugi sen. Spróbujcie się pomyśleć, gdzie się obudzić, gdzie wreszcie otworzyć oczy, szeroko otworzyć oczy, żeby zacząć wreszcie żyć, bo może zasnąłeś, zasnęłaś no i niedobrze tak spać w taki sposób. Śnijmy, śpijmy tym snem Miriam, tym snem ukochanej Boga. Wtedy tak, wtedy wszystko jest w porządku, ale nie śpijmy, nie śnijmy tym snem śmierci, tym snem, który donikąd nie prowadzi. Proszę dzisiaj w to święto Maryjne troszkę w takim kluczu o sobie pomyślcie. Moi drodzy, moi kochani, to by było chyba tyle na dzisiaj. Bardzo wam dziękuję za kolejne spotkanie, zapraszam oczywiście jutro w piątek na spotkanie z Biblią, bo jakże by inaczej miało być. A dzisiaj świętujcie, świętujcie dzisiaj ile się tylko da, jak najwięcej. Ściskam was, pozdrawiam was bardzo, otaczam was modlitwą, błogosławię was z całego serca i miejcie najpiękniejszy dzień, jaki tylko może być. Z Bogiem, paaa...