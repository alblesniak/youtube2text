 Dzień dobry, dzień dobry, moi drodzy, mamy dzisiaj 27. dzień grudnia, to jest poniedziałek, to jest początek nowego tygodnia, to są wstawaki, które po Adwencie wróciły do swojej normalnej formuły, czyli w sumie niewiele się zmienia, chociaż pewnie coś się zmienia. Chodzi o to, że bardzo się cieszę, że po świętach znowu się spotykamy. Mówiąc krótko, jedziemy! Moi drodzy, moi mili, moi kochani, moi ulubieni, witam was bardzo serdecznie i bardzo się cieszę na dzisiejsze spotkanie, tak jak na każde. I cieszę się, że rozpoczynamy kolejny tydzień, ostatni tydzień tego roku kolendarzowego, tydzień bożonarodzeniowy, gdzie wracamy, kochani, do normalnego trybu wstawakowego, czyli w poniedziałki Mądrości Murów, we wtorki Święci, w piątki Biblia, a w pozostałe dni różne inne, dziwne ciekawostki albo cytaty, które, mam nadzieję, pomagają wam zrobić dobry dzień. Więc, kochani, zaczynamy dzisiaj od cytatu, pomyślałem sobie, że potrzebujemy coś takiego jeszcze, że tak powiem, jako przedłużenie Bożego Narodzenia, chociaż Boże Narodzenie w ogóle ciągle jest jeszcze przez parę ładnych tygodni. To Mądrość Murów dzisiaj naprawdę wyrażająca to, co się wydarzyło przez ostatnie dwa dni w świętach w Kościele. Posłuchajcie tej Mądrości Murów. Proste cztery słowa. Kocham cię, kimkolwiek jesteś. Moi drodzy, strasznie ważne zdanie, strasznie ważne zdanie. Zdanie, które powinno stać się dla nas, kochani, wyznacznikiem początku spotkania z każdym człowiekiem. W sensie... kiedy spotykamy człowieka, jakiegokolwiek, czy go znamy, czy go nie znamy, czy wiemy, kim jest, czy nie wiemy, kim jest, to, kochani, punktem wyjścia do bycia z drugim człowiekiem jest właśnie to zdanie. Kimkolwiek jesteś, cokolwiek jest w twojej głowie, jakiekolwiek jest twoje życie, czy jest dobre, czy jest złe, kocham cię. To nie znaczy, że nie mam zamiaru mówić o rzeczach trudnych. To nie znaczy, że jeżeli będzie coś, co jest złe w twoim życiu i co cię niszczy, albo innych, to nie chciałbym tego zmienić. Ale zawsze zaczynam bycie z tobą i tak będzie w ogóle każdego dnia, kiedy będę z tobą, to zacznę bycie z tobą od miłości. Kochani, Bóg stał się jednym z nas. Bóg tak bardzo pokochał człowieka, tak bardzo zechciał być blisko z nas, że stał się jednym z nas. On powiedział Kimkolwiek jesteście jako ludzie, a kochani, nie jest z nami za wesoło bardzo często, nie? Ludzkość nie wygląda zbyt olśniewająco, kiedy się patrzy na to, co my potrafimy ze sobą wyprawiać. To Pan Bóg nie powiedział Słuchajcie, stanę się jednym z was, jak się trochę poprawicie, jak się nawrócicie, jak będzie to bardziej godne mnie. Nie. Bóg stał się jednym z nas. Jakby powiedział Kimkolwiek jesteście, kocham was, chcę być z wami. I oczywiście, że potem nam mówił różne rzeczy, żeby nam pomóc, żeby nas poprawić, żeby nas doprowadzić do czegoś niezwykłego itd. To jasne. Ale zaczął od tego, że po prostu stał się jednym z nas, nie czekając na nic więcej. Kochani, mnie strasznie zawsze boli, jak spotykam jakiegoś, szczególnie człowieka wierzącego. Oczywiście boli mnie to również u niewierzących, ale u wierzących jakoś to mnie boli bardziej, nie? Kiedy ktoś mnie spotyka pierwszy raz na przykład i zadaje mi takie jakieś tam pytania, nie wiem... o jakieś moje poglądy, o jakieś moje wartości, o jakieś moje przekonania albo widział jakiś mój filmik, o coś tam pyta i mam wrażenie, że on już mnie ocenił, że on już w związku z tym, jakby... jak mnie widzi, za kogo mnie ma, to już mnie, że tak powiem, nie kocha. Kochani, bardzo bym chciał i chciałbym tak ja robić oczywiście, z względem innych. Kiedy podchodzę do drugiego człowieka, to nie pytam go słuchaj, jesteś taki czy taki, myślisz o tym czy o tym, wierzysz w to czy w to, takie masz wartości czy takie. Oczywiście, że to w relacji zawsze potem musi wyjść, musimy się z tym mierzyć, rozważać itd. To jest jasne. Ale chciałbym, kochani, do każdego wychodzić i chciałbym, żeby do mnie każdy wychodził właśnie z takim zdaniem Kimkolwiek jesteś, kocham cię. A ja mam takie wrażenie, że bardzo często wychodzimy też z takim zapytaniem, nie? Powiedz mi, kim jesteś, to ewentualnie ci powiem, że mogę cię kochać, jeżeli się okaże, że to kim jesteś, to jest godne mojego kochania. Kimkolwiek jesteś, kocham cię. Moi drodzy, moi mili, moi kochani, moi ulubieni, bardzo wam dziękuję za to kolejne spotkanie, bardzo się cieszę, żeśmy wrócili do wstawakowego trybu normalnego. W sensie... no niewiele się zmienia, bo oczywiście codziennie rankami się spotykamy, a jutro w ogóle będzie powtórka z przeszłości, a to zobaczycie dlaczego. Ale bardzo się cieszę, że wstawaki trwają, a że wy chcecie je oglądać. Kochani, widzimy się jutro w kolejnym wstawakowym odcinku. Miejcie dzisiaj najpiękniejszy dzień, miejcie się najlepiej na świecie i bardzo wam na to błogosławię. Z Bogiem. Pa.