 Dzień dobry, dzień dobry, moi drodzy, dzisiaj jest piątek, jest 19 czerwca i serdecznie jesteście zaproszeni na kolejny poranek, który ma sprawić, że to będzie dobry dzień. No mówiąc krótko, z wielkim entuzjazmem, chociaż może tak nie wyglądam, to was zapraszam na kolejne wstawaki. Jedziemy! Moi drodzy, moi mili, witajcie najserdeczniej, bądźcie przywitani najcieplej w piątkowy poranek i zapraszam na dzisiejszą rozkminę słowną przez duże S. Czyli będzie dzisiaj oczywiście Słowo Boże. Bardzo piękne zdanie, strasznie słynne zdanie, bardzo nam potrzebne zdanie. Lizdo Rzymian, 8 rozdział, 31 werset, brzmi to następująco Jeżeli Bóg z nami, któż przeciwko nam? Kochani, no co tu więcej gadać w ogóle? Mam takie czasem wrażenie, że w tych odcinkach piątkowych to powinienem po prostu przeczytać słowo, potem wam dać, nie wiem... 15 sekund na ciszę, potem je przeczytać jeszcze raz, potem 30 sekund na ciszę, potem je przeczytać jeszcze 15 razy z przerwami i by wystarczyło. W takim sensie to słowo jest tak oczywiste, tak mocne, ono w ogóle ma moc docierać do nas, że czasem te moje komentarze, jestem przekonany, są zbędne. Ale... żeby odcinek trwał, no to oczywiście coś tam powiem, nie? Kochani, nie... tak na serio. Jeżeli Bóg z nami, któż przeciwko nam? Co to znaczy? Zobaczcie, że w tym zdaniu jest tak naprawdę jedna wielka obietnica i bardzo kocham tę obietnicę, bo dla mnie osobiście to jest obietnica najbardziej mi potrzebna, że Bóg mówi jestem z tobą. Nie mówi w takim sensie, że nic cię trudnego nie spotka. Nie mówi w takim sensie, że nie będzie doświadczeń, że nie będzie krzyża, że nie będzie złych rzeczy w twoim życiu, trudnych, wymagających, czasem w ogóle dewastujących. Będę z tobą i w związku z tym nic cię nie pokona. Kochani, mówiłem wam już wielokrotnie, że dla mnie zwycięstwo Boga nie polega na tym, chociaż wiem, że na końcu tak oczywiście będzie. Wiem, że Pan Bóg w końcu definitywnie doprowadzi do kresu wszelkie zło, wszelkie cierpienie, wszelkie niedobre siły na tym świecie. Wiem, że tak będzie. Ale dla mnie największe zwycięstwo Jego nie polega na tym. Nie polega na tym, że wszelkie zło zostanie zlikwidowane, chociaż bardzo na to czekam i bardzo o tym marzę i bardzo bym chciał, żeby tak było. Ale największe Jego zwycięstwo polega na tym, że On ze mną jest. Że jakby cokolwiek się dzieje w moim życiu, cokolwiek się wydarza, nawet jeżeli jest bardzo źle, a są momenty, kiedy jest bardzo źle, kochani, każdy z nas ma takie momenty, to On mówi jestem z tobą. W związku z tym, któż przeciwko tobie? Ja wiem, że my to tak słyszymy czasem, że to miało by oznaczać aha, czyli jeżeli Pan Bóg będzie ze mną, to nie będę miał żadnych wrogów, no bo któż przeciwko mnie wystąpi? Nie, chodzi o to, że ci wszyscy, którzy przeciwko tobie wystąpią, a wystąpią, nie będą mieli mocy, żeby cię pokonać. Będą mieli moc, żeby twoje życie sprawić, w sensie, żeby twoje życie stało się walką, bo będą przeciwko tobie występować, tak. Ale nie pokonają cię. Jeżeli Bóg jest z tobą, nie pokonają dzieci, przeciwnicy nie mają siły przeciwko tobie i Bogu. Przeciwko tobie mają siły. I to nieskończone. Przeciwko tobie i Panu Bogu nie mają żadnych sił. Jeżeli Pan Bóg jest z tobą, to zło nie ma żadnych szans. Kochani, tak naprawdę dzisiaj trzeba tylko to jedno zapamiętać. Ilekroć jesteśmy z Bogiem, ilekroć jesteśmy z Nim najbliżej, jak się da i zróbmy wszystko, co się da, żeby być najbliżej, jak się da, a to znaczy odrzućmy wszystko, co sprawia, że nie jesteśmy blisko Niego. To znaczy, że poszukajmy wszystkich środków, żeby być blisko Niego. Bo ilekroć jesteśmy blisko Niego, to żaden przeciwnik nie jest w stanie nas pokonać. Tak, możemy żyć w bardzo trudnej sytuacji, atakowani przez tego przeciwnika, ale on nas nie pokona. I mnie wystarczy, że Bóg jest ze mną, że Bóg mi towarzyszy, nic więcej nie potrzebuję. 🎵 Moi kochani, moi kochani, w taki to sposób zakończyliśmy odcinek piątkowy, a to oznacza, że został nam w tym tygodniu jeszcze tylko odcinek sobotni. Tak jak zawsze. Czyli oczywiście was jeszcze jutro zapraszam na wstawakowe spotkanie w tym tygodniu. Bądźcie dzisiaj z Bogiem i żyjcie dzisiaj w świadomości, proszę, że On jest z wami. Bo jest. Nieważne, czy to czujesz, czy nie czujesz, jest. Pan Bóg jest z tobą i w związku z tym, ktoż przeciwko tobie? Ściskam, pozdrawiam, błogosławię i widzimy się, mam nadzieję, już jutro. Z Bogiem, paaa...