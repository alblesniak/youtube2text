 Dzień dobry, dzień dobry, moi drodzy, to jest poniedziałek, nastał dzień 22 lutego i to jest bardzo super, bo to jest po prostu kolejny dzień lutego. I to jest w ogóle świetnie, bo to jest początek nowego tygodnia, pierwszego tygodnia Wielkiego Postu i to w ogóle będzie super dzień, bo będą nam towarzyszyli święci, a będzie dzisiaj super święta, a to powiem może więcej po czołówce. Jedziemy! Moi drodzy, moi mili, bardzo serdecznie was witam na początku nowego tygodnia. Jeżeli ktoś dopiero teraz, na początku tego tygodnia, włączył wstawaki, bo może dawno nie oglądał, to tylko przypomnę, że w tym roku w Wielkim Poście przyglądamy się różnym, fajnym myślom, fajnym mądrościom mistyków karmelitańskich. Będzie dzisiaj mistyczka kolejna, bardzo ważna, bardzo mądra. Pani się nazywa Święta Teresa od Jezusa, jedna z największych mistyczek Kościoła ever, jaka kiedykolwiek była. Posłuchajcie, jakie piękne zdanie. Mówi tak Modlitwa nie jest niczym innym, jak nawiązywaniem przyjaźni, podejmując ją wielokrotnie, sam na sam, z tym, o którym wiemy, że nas miłuje. Kochani, Teresa daje trzy punkty, które sprawiają, że kontakt z Bogiem staje się modlitwą. To jest w ogóle bardzo piękne. Staje się modlitwą, która jest przyjaźnią. Po pierwsze, o czym mówi? Po pierwsze, mówi, że to jest coś, co musi być wielokrotnie podejmowane. Czyli nie wystarczy, że będę miał jakieś jedno olśnienie, jedno nawrócenie, jedną jakąś wielką, wydarzającą się rzecz, która mnie nawróci, odwróci i spotkam się z Bogiem twarzą w twarz, on mnie olśni i Boże, jakie miałem... po prostu jaką mam przyjaźń z Bogiem? Nie. Nie masz przyjaźni z Bogiem. Masz jednokrotne, bardzo fajne i w ogóle bardzo potrzebne wydarzenie, które wcale nie sprawiło, że między tobą a Bogiem nawiązała się przyjaźń. Przyjaźń się nawiązuje, kiedy jesteście przyjaciółmi, czyli kiedy się spotykacie dzień w dzień. Wielokrotnie, nieustannie, ciągle ze sobą gadacie, czyli po prostu wytrwałość. To jest w ogóle pierwsza cecha, zobaczcie, przyjaźni, o której mówi Teresa. I kochani, bo to jest prawda w ogóle. My możemy różnych ludzi znać, ale przyjaźnimy się tylko z tymi, z którymi żyjemy blisko, z którymi jesteśmy w kontakcie nieustannym. On nie zawsze musi być fizyczny, nie? Z Panem Bogiem nie mamy fizycznego kontaktu, ale jeżeli jestem z kimś w kontakcie codziennym, to jestem z nim w przyjaźni. Druga rzecz. Zobaczcie, sam na sam mówi Teresa, nie? Czyli Teresa nie neguje oczywiście, że istnieje również modlitwa wspólnotowa. Ona nie mówi w tym zdaniu -"Tamto to nie jest modlitwa". Nie. Ale mówi, jeżeli chcesz być przyjacielem Boga, ale się ograniczysz do wspólnej modlitwy, tak? Czyli na przykład zobaczcie, jak ogromna ilość katolików, tak? chodzi w niedzielę do kościoła, o ile w ogóle, ale jeżeli już w ogóle, nie? No to chodzi. I mówią -"My jesteśmy przyjaciółmi Boga". Nie, nie jesteście. Jeżeli nie ma w tobie codziennej, intymnej, sam na sam rozmowy z Bogiem, spotkania z Bogiem, przebywania z Nim, czyli nie tylko czegoś, co robimy wspólnie, jako Kościół, ale twojego indywidualnego poszukania więzi z Nim, to nie będziesz z Nim przyjacielem. No nie będziesz. Trzecia rzecz. Przebywanie z Tym, o którym wiemy, że nas miłuje. Czyli nie jesteśmy z Nim dlatego, bo chcemy po prostu coś załatwić, bo mamy jakiś interes, bo życie jest trudne, bo cierpienie jest wielkie i nie możemy sobie poradzić, tylko to chodzi o miłość. Wiemy, że On mnie miłuje, to z Nim jestem, bo On mnie miłuje, no to chcę odpowiedzieć na Jego miłość. Kochani, to jest jedna z najpiękniejszych, najkrótszych, ale bardzo w punkt definicji tego, co to jest przyjaźń z Bogiem. Jeżeli chcecie zadać sobie pytanie czy jesteście przyjaciółmi Boga, czy jesteście naprawdę blisko Boga, to tutaj są trzy rzeczy, nad którymi trzeba pracować. Wytrwałość, czyli wielokrotność, czyli po prostu konsekwencja w przebywaniu z Nim dzień w dzień, indywidualność, czyli nie tylko wspólnotność, ona też jest ważna i potrzebna oczywiście, ale sam na sam i nade wszystko w tym musi chodzić o miłość, a nie o załatwianie spraw naszego życia. Macie bardzo prosty plan, żeby się przyjrzeć, czy wasza relacja z Bogiem jest przyjaźnią, czy nie. Jeśli jest, to ją rozwijajcie w jeszcze większą przyjaźń. Jeśli nie jest, to wiecie, co robić. Moi drodzy, moi mili, bardzo wam dziękuję za kolejne spotkanie, bardzo się z Niego cieszę, że się spotykamy wielkopostnie z mistykami. Bardzo to jest fajne. Tak jak zawsze, kochani, będę to przypominał, w opisie pod filmem znajdziecie link do pogłębiarki, gdzie można jeszcze odprawić sobie medytację na temat tego dzisiejszego cytatu. To tyle. Ściskam was, pozdrawiam, błogosławię i widzimy się jutro, w kolejnym odcinku Wstawakowym Wielkopostnym. Z Bogiem, miejcie się dobrze, paaa...