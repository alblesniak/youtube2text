 Dzień dobry, dzień dobry, moi drodzy, mamy dzisiaj czwartek, trzeci dzień czerwca i to jest bardzo piękny dzień. Pewnie się domyślacie dlaczego, a jeżeli się nie domyślacie, to zaraz wam przypomnę. Ale najpierw oczywiście czołóweczka. Moi drodzy, moi kochani, witam was najserdeczniej i zapraszam na dzisiejsze krótkie czwartkowe spotkanie. Nie chcę wam zawierać za dużo czasu, bo dzisiaj jest uroczystość, trzeba dzisiaj być z Panem Jezusem przede wszystkim, ale mała przypominajka, mała wskazówka. Wiecie, że mamy dzisiaj Boże Ciało. W sensie uroczystość Najświętszego Ciała i Krwi Pana Jezusa, czyli świętujemy ten wielki dar, jaki nam Pan Jezus zostawił w Eucharystii. I kochani, chociaż dzisiaj nie jest piątek, a zazwyczaj w piątki sobie cytujemy Biblię, to dzisiaj również będzie biblijny cytat, bo myślę, że on nas może dzisiaj bardzo ładnie poprowadzić. Posłuchajcie, to jest Jan 8, 12 werset. Tak tam mówi Pan Jezus Ja jestem światłością świata. Kto idzie za Mną, nie będzie chodził w ciemności, lecz będzie miał światło życia. Kochani, pomyślałem sobie o tym cytacie z jednego prostego powodu. Zobaczcie, że procesja Bożego Ciała, w sensie to święto Bożego Ciała, kiedy są procesje, wiem, że oczywiście w tych czasach, kiedy jesteśmy, pewnie będzie inaczej, bo są te różne obostrzenia i jakieś tam zakazy, a normalnie, kiedy idziemy w procesji Bożego Ciała, to idziemy za Panem Jezusem, nie? Jest niesiony Najświętszy Sakrament i dla mnie to nie chodzi tylko o taką manifestację wiary tam dla innych ludzi, chociaż to oczywiście też ma swój sens, ale bardziej chodzi mi o taki moment, że idzie Pan Jezus, a my za Nim. Czyli jakby idziemy w ślad za Panem Jezusem. Zobaczcie, Pan Jezus mówi coś takiego dokładnie dzisiaj w tym fragmencie, nie? Kto idzie za mną, nie będzie chodził w ciemności. Zobaczcie, moi drodzy, bardzo często w naszym życiu nie wiadomo, co robić, nie? Nie wiadomo, czemu coś się dzieje. Jest dużo ciemności, dużo takiego poczucia, że jesteśmy w mroku. Czymś takim mogą być grzechy, mogą być jakieś sytuacje nasze życiowe, mogą być nasze związki, no... różnego rodzaju nasze kłopoty, które sprawiają, że mamy takie wrażenie słońce zgasło, jest ciemno. Jezus mówi, jest prosta metoda chodź za mną. Jak będziesz szedł za mną, czy jak będziesz mnie w życiu, we wszystkim naśladował, będziesz robił to, co ci mówię, będziesz słuchał moich rad, będziesz mi towarzyszył po prostu, to też nie chodzi tylko i wyłącznie o Jego zalecenia, tylko po prostu będziesz blisko mnie, to ja sprawię, że twoje ciemności będą się rozświetlać. Mało tego, jest taki fragment w Biblii, który mówi, że przy Nim noc staje się jak dzień, ciemność staje się jak światło. Czyli nawet, jeżeli będziesz pogrążony w jakiejś ciemności, ale będziesz blisko Niego, to zobaczysz, że w środku tej twojej ciemności jaśnieje słońce, jaśnieje światło od Pana Jezusa. Kochani, dzisiaj jest taki dzień, kiedy po raz kolejny Kościół nas zachęca chodźmy za Nim, pójdźmy za Nim. Tylko On może nas przeprowadzić przez ciemności tego świata. Kochani, tylko jak się idzie z Jezusem, to rzeczy stają się jasne, rzeczy stają się oczywiste, rzeczy stają się proste, rzeczy stają się możliwe do przetrwania, dlatego że On, nawet kiedy nam się wszystko wali, jest z nami w tym. Chodźcie za Nim. Kochani, zróbmy dzisiaj taką, jeżeli niemożliwa jest taka prawdziwa fizyczna, to taką duchową procesję towarzyszenia i jakby pójścia za Panem Jezusem. Myślę, że również od tego, nie tylko oczywiście, a również od tego jest Boże Ciało. Moi drodzy, moi kochani, bardzo wam dziękuję za to kolejne spotkanie, zapraszam na jutrzejsze piątkowe, znowu oczywiście sięgniemy do Biblii, czyli będzie najsuperowiej na świecie. Miejcie się proszę dzisiaj bardzo dobrze, niech to będzie dla was piękny dzień, ja was błogosławię, ściskam i pozdrawiam i do zobaczenia niedługo. Z Bogiem, paaa...