 Dzień dobry, dzień dobry, moi drodzy, wtorek, 27 dzień kwietnia i to są kolejne wstawaki, tym razem święte wstawaki, bo będą związane z pewnym świętym, który powie coś święcie mądrego. Taką mam przynajmniej nadzieję i ona się raczej spełni. No to zapraszam, jedziemy. Moi drodzy, moi mili, moi kochani, moi ulubieni, bardzo serdecznie was witam i bardzo, bardzo zapraszam na dzisiejszą Roskinę. Będzie to Roskina, tak jak mówiłem, oczywiście z cytatem ze świętego, bo mamy wtorek. Będzie dzisiaj Hosea Maria Escriwa, czyli bardzo cudowne święty, z następującym zdaniem. Mam jakiś taki przebłysk w głowie, że możliwe, że kiedyś to zdanie, na przykład 500 odcinków temu, było, ale kto pamięta, co było kilkaset odcinków temu? Więc mam nadzieję, że nawet jeżeli było, to sobie jeszcze raz przyspomnimy, bo to ważne i piękne zdanie. Tak mówi założyciel Opus Dei nawrócenie jest sprawą jednej chwili. Uświęcenie dziełem całego życia. Ajajajajaj... bardzo potrzebne zdanie, moi drodzy. Bardzo potrzebne. Tak jak wam to znowu mówiłem wielokrotnie. Moi drodzy, są oczywiście w życiu i czasem się zdarzają, pewnie rzadko, bo rzadko, wyjątkowo, bo wyjątkowo, ale właśnie momentalne, jednochwilowe, jednomomentalne nawrócenie. Że jak ma specjalną łaskę, olśni go jakieś słowo, wydarzy się jakieś wydarzenie, Pan Bóg z łaską przyjdzie i jest po prostu totalne odwrócenie wszystkiego. Uwaga... to jest potrzebne, to jest ważne, to jest w ogóle, jeżeli tylko Pan Bóg to daje, brać. Nie mówię, że to jest konieczne, ale brać. Natomiast nie to jest ważne. Ważne jest, kochani, coś, co nazywamy uświęceniem. A uwaga... uświęcenie nigdy nie jest natychmiastowe, nigdy nie jest szybkie, nigdy nie jest ekspresowe, nigdy nie jest raz na zawsze. Jak mówi bardzo pięknie ten święty, jest dziełem całego życia. Moi drodzy, jak spotkacie człowieka, który, mówię, doznał gwałtownego nawrócenia i że od tego momentu jego życie się zmieniło i on od tego momentu jest już uświęcony i że on po prostu doznał takiej łaski Bożej, że wszystko zostało w nim przemienione i on już w ogóle po prostu jest na szczytach świętości, uciekajcie od niego jak najdalej. Nie twierdzę, że nie miał jakiegoś takiego ważnego wydarzenia. Bardzo możliwe, że miałby. Nie twierdzę, że łaska Boża do niego nie przyszła. Ale jeżeli on myśli, że w związku z tym jest już uświęcony, to zapomnij. Kochani, zobaczcie, apostołowie spotkali Pana Jezusa, nie? i nastąpiło pewnego rodzaju nawrócenie. Pan Jezus ich zawrócił z ich drogi, zabrał ich ze sobą. Czy to znaczy, że byli już uświęceni? Nie, jak się okazuje, przez trzy lata chodzenia z Nim niewiele nawet Jemu się udało zrobić z tymi po prostu patałachami, nie? Piotrek przy śmierci Pana Jezusa jest tak strasznie średnio uświęcony, jak to po prostu głowa mała. Potem Duchowi Świętemu zajęło wiele lat, w trakcie, kiedy już Pana Jezusa nie było na ziemi, a Duch Święty działał w świętym Piotrze, jakby kontynuując dzieło Pana Jezusa, że udało się oczywiście Piotra doprowadzić do uświęcenia. Uwaga! Ale całe życie mu to zajęło. I kochani, po pierwsze, to jest taka po prostu dobra wiadomość. Naprawdę masz całe życie i nie w takim kluczu A... no to sobie poczekam. Jak mam całe życie, to mogę po prostu... to mam jeszcze czas, to dzisiaj nie muszę, nie będę się jeszcze nawracał. Nie o to chodzi. Tylko, kochani, trzeba mieć do siebie cierpliwość, trzeba mieć do siebie łagodność, trzeba mieć też współczucie dla siebie. Kochani, jak patrzę na moje nawracanie się, na to, jak ja potrafię, nie wiem... po latach jakiegoś dobrego trwania w czymś dobrym, nie? dobrego trwania w czymś dobrym, potrafię po prostu w jednym sekundzie wrócić do całego bagna i grzechu, które miałem, też mi się po prostu robi słabo, nie? że tak jest. A mówię... no dobra, no to bierzemy ten placak jeszcze raz, no i jedziemy do góry, nie? I nawet, jeżeli będę to musiał zrobić jeszcze dwadzieścia tysięcy razy w życiu, to zrobię, mam całe życie, ile będzie mi dane, może to będzie tylko do jutra, oby, to będę się uświęcał i nawracał. Kochani, nie chodzi o te jednorazowe, gwałtowne momenty, chociaż one są piękne, chociaż one są fajne, one dają dużo radości, ale nie one uświęcają. Uświęca codzienne, mozolne zmaganie się o własne nawrócenie i uświęcenie. O to by właśnie chodziło. Moi drodzy, moi kochani, kiedy to nagrywam, to po prostu pada deszcz i jest tak ponuro i szaro i czuję w ogóle już nadchodzącą mgiełkę taką senno-sjestową. Ale trudno, muszę być twardy, nie ma się o co lenić, bo nagrywam dla was, żebyście mogli codziennie dobre rzeczy zrobić w życiu. Taką przynajmniej mam chociaż cichą nadzieję. Więc nieważne deszcze, nieważne buro, nieważne szarugi, ważne, że słońce od Pana Jezusa płynie do was i będzie do was płynęło. Bardzo, moi kochani, was ściskam, jeszcze bardziej was pozdrawiam, a w ogóle całkowicie i najbardziej to was błogosławię. Miejcie się, proszę, najlepiej na świecie i niech to będzie przecudny dzień. Z Bogiem, pa pa...