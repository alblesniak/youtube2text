 Dzień dobry, dzień dobry, moi drodzy, mamy dzisiaj dzień wtorkowy, jest to dzień 15 marca, a to znaczy, że jesteśmy w połowie marca, czyli jesteśmy w połowie tego miesiąca. Nic tu nie zmienia, ale po prostu tak jest, jak jest. Kochani, skoro wtorek, to jak już, mam nadzieję, pamiętacie, tydzień temu się po raz pierwszy spotkaliśmy z Agatą i dzisiaj Agata po raz kolejny będzie wam prowadzić stawaki, czyli kobiece punkt widzenia na kobiece cytaty. Bardzo was zapraszam, zaraz po czołówce Agata tutaj wjedzie i będzie komentować i mam nadzieję, że skorzystacie jak najbardziej z tego, co Agata będzie do was gadać. No to nie przedłużam, żeby was nie absorbować swoją osobą, tylko chciałem was po prostu przywitać, w sensie chciałem Agatę przywitać przed wami, żebyście się spotkali. No to czołóweczka i jedziemy. Cześć, witam bardzo serdecznie w kolejny poranek, kolejne spotkanie i kolejny wartościowy cytat. Nie przyjmujcie niczego za prawdę, co byłoby pozbawione miłości, ani nie przyjmujcie niczego za miłość, co byłoby pozbawione prawdy. Jedno pozbawione drugiego staje się niszczącym kłamstwem. To zdanie świętej Edyty Sztajn. Jestem prawie pewna, że każdy z nas nosi w sobie takie kłamstwo, nosi w sobie takie krzywe zwierciadło obrazu tego, kim jest, jaka jest jego tożsamość, jakie są jego umiejętności, wartości, jaki jest świat, różne przekonania na temat tego, jak ten świat powinien funkcjonować, jacy są inni ludzie, co mają w głowie na nasz temat, itd., itd. Dlaczego tak jest? Dlatego, że jestem tego naprawdę prawie pewna, dlatego tak jest, że każdy z nas spotkał się z tym niszczącym kłamstwem, z miłością, która była pozbawiona prawdy albo z prawdą, która była pozbawiona miłości. I że nosimy w sobie takie zranienie, nosimy w sobie to kłamstwo, ten obraz, którego trzeba się pozbyć, którego warto się pozbyć. I może ten Wielki Post jest dobrym momentem, żeby się temu przyjrzeć i te wszystkie krzywe zwierciadła porozbijać. Te wszystkie miejsca, w których jest nieprawdziwy obraz nas, nieprawdziwy obraz Boga, nieprawdziwy obraz świata wyrzucić. Ale jest też druga rzecz, która dotyczy już nas. Czy my, kiedy kontaktujemy się z drugim człowiekiem, kiedy jesteśmy w jakichś relacjach, czy my przypadkiem nie nosimy takich kłamstw? Czy to nie my jesteśmy tymi, którzy mówią, że kochają, ale nie ma tam prawdy? Bo trochę nie wypada, bo się czegoś boimy, bo coś ryzykujemy. Albo mówimy prawdę, ale nie ma tam miłości, bo nie mamy czasu, bo to by wymagało jakiejś empatii, bo to by wymagało tego, żeby wejść w głębszą relację. A znacznie łatwiej jest wyrzucić kilka prawdziwych zdań, niż wejść w relację miłości. I święta Edyta Stein nam bardzo jasno przypomina, że potrzebne jest jedno i drugie. Być może czasami się zastanawiamy, co powinno być pierwsze, miłość czy prawda? Z tego cytatu wynika, że one mają iść razem, jednocześnie, nierozłącznie. Że nie ma takiej przestrzeni, takiego momentu, takiej chwili, kiedy mogę usprawiedliwić swoją brutalność tym, że przecież ja mówię prawdę. I odwrotnie, nie ma takiej przestrzeni, takiego momentu i takiej chwili, kiedy mogę uniknąć mówienia prawdy, bo przecież kocham. Potrzebujemy kształcić siebie, swoje sumienie, swoje wybory, swoje wypowiadanie się w tych obu relacjach. Miłość i prawda, prawda i miłość. One są nierozłączne, one ze sobą nie walczą, one są sobie potrzebne. I chcielibyśmy się dzisiaj przyjrzeć temu, jak to u nas wygląda, pozbyć się tego, co było niszczącym kłamstwem i iść już drogą wolności, miłości i prawdzie. Tego życzę sobie i wam. Do zobaczenia, trzymajcie się, cześć! 🎵 Moi drodzy, moi mili, moi kochani, bardzo wam dziękuję za kolejne spotkanie wstawakowe razem z Agatą. Mam nadzieję, że było dla was inspirujące. Kochani, przypominam, że ciągle prowadzimy akcje pomocową dla Ukrainy. W opisie pod filmem znajdziecie linki do zbiórki malakowej. Bardzo dużo żeśmy już nazbierali, bardzo dużo. Nie pojęta jest wasza hojność, ale kochani, jak wiecie, tam potrzeby są, no są po prostu gigantyczne. Więc jeżeli tylko macie ochotę, zapraszam do Jałmużny Wielkopostnej na naszą zbiórkę pokój wam malakową na Ukrainę. Ściskam, pozdrawiam, błogosławię i widzimy się oczywiście jutro we wstawakach. Z Bogiem, pa pa.