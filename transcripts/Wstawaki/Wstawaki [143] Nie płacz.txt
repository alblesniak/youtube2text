 Dzień dobry, dzień dobry, moi drodzy, dzisiaj jest piątek, jest bodajże chyba 15 lutego, tak się wydaje, a to jest przedostatni w tym tygodniu odcinek z Tavagą, na który was bardzo zapraszam. Jedziemy z nim! Moi drodzy, moi kochani, bądźcie serdecznie przywitani w ten piątkowy poranek. Strasznie jest mi już zimno, musiałem założyć kaptur, bo jak widzicie, wczoraj i wczoraj nagrywałem, oczywiście na samym miejscu, nagrywam trochę do przodu, tak jak zawsze. Mamy dzisiaj piątek, czyli będzie dzisiaj oczywiście superowy dzień, bo będzie cytat z Biblii. A będzie dzisiaj bardzo piękne zdanie, które, myślę, jest nam bardzo potrzebne i też to, co z tego zdania wynika. To będzie Ewangelia św. Mateusza z 7 rozdziału, z takiej opowieści o wskrzeszeniu młodzieńca z Nain. Pewnie kojarzycie. Chciałbym wam zacytować dzisiaj zdanie, które Pan Jezus powiedział do wdowy, którą spotkał właśnie tam, na tym pogrzebie. Napisane jest tak. Na jej widok Pan użalił się nad nią i rzekł do niej Nie płacz. Moi drodzy, chciałbym się dzisiaj skoncentrować tak naprawdę na końcówce tego zdania, czyli na tym Nie płacz, czyli na tym, co Pan Jezus powiedział tej kobiecie. Jezus spotyka dzisiaj straszne nieszczęście. Spotyka wdowę, która straciła jedynego syna, czyli nie ma już męża, nie ma dziecka, miała tylko jedno dziecko, więc w ogóle została sama. Jest taka sama jak palec. Bardzo często nasza dusza taka jest. Często dosłownie w sensie takim życiowym, bo nikogo w naszym życiu czasem nie ma. Niektórzy z was pewnie tak mają, że są zupełnie sami. Ale nawet, jeżeli ktoś kogoś ma, to i tak często się tak czujemy wewnętrznie, nie? Zupełnie opuszczeni. I idziemy czasem przez życie tak, jak ta wdowa, w takim pogrzebie, nie? Krok za krokiem, w takim pochodzie z trumną, gdzie tą trumną jest często nasze serce, już takie pogrzebane, takie do niczego. Idziemy tacy smutni, przekonani, że już nic się nie da zrobić, że wszystko jest beznadziejnie i że w ogóle zawsze tak będzie. I na naszej drodze staje Pan Jezus, który mówi bardzo piękne słowo, tak jak zawsze. Mówi... wiem, że jest ci trudno, wiem, że to, co przeżywasz, to jest strasznie ciężkie, ale nie płacz. W sensie nie płacz. Co mnie uderza w tej Ewangelii? Gdybyście to poczytali dalej, to się okazuje, że ta kobieta zignorowała Pana Jezusa. W sensie nie posłuchała tego, co powiedział i poszła dalej. Ja jej się z jednej strony trochę oczywiście nie dziwię. Była tak zaangażowana pewnie w to cierpienie, była tak jakoś tam wchłonięta tym nieszczęściem, które się wydarzyło. Zobaczyła jakiegoś człowieka obok, pewnie może nawet nie wiedziała, kto to jest, może go nigdy nie widziała, może nigdy nie słyszała o Jezusie. Nie wiedziała, że to może być On. Więc jakiś po prostu mężczyzna przechodził z boku, obok pogrzebu i powiedział nie płacz. No pomyślcie, gdybyście szli na pogrzebie i ktoś nagle jakiś przechodzi, by wam powiedział nie płacz, to też byście pewnie powiedzieli no dziękuję, ale na co to znaczy nie płacz? Kochani, dlaczego to mówię? Dlatego, że Jezus przy każdym z nas naprawdę nieustannie stoi i próbuje nas pocieszyć. Jezus przy każdym człowieku ciągle stoi i ma też środki do tego, jak się okaże w tej Ewangelii, oczywiście On tego chłopaka wskrzesi, więc ma też środki do tego, żeby nam realnie pomóc. Tylko kiedy On do nas mówi, kiedy próbuje nas zatrzymać, to... no właśnie... to idziemy dalej. Chciałem was dzisiaj zaprosić, żebyście pomyśleli, gdzie są takie momenty, gdzie ignorujecie Pana Jezusa, gdzie ignorujecie Jego różne wezwania, Jego pocieszenia, Jego takie wkroczenia i nawet sobie właśnie mówicie a Boga wcale nie ma, bo ja tylko Go nie widzę, ja tylko widzę jakiegoś normalnego chłopa. Może trzeba takich szerszych oczu dzisiaj, może w tych takich sytuacjach, które ci się zdarzają w życiu, może On tam jest, tylko ty Go nie widzisz. Może On tam stoi, jak taki właśnie przechodzień na pogrzebie, tylko ty Go nie zauważasz, jesteś tak pochłonięty, pochłonięta swoim cierpieniem, tym, co ci się dzieje, tym, co ci się wydarza, że Go po prostu nie zauważasz w ogóle, nie? I na tym polega często nasz dramat. Nie to, że Pana Jezusa nie ma w naszym życiu, bo ja jestem o tym głęboko przekonany, w ogóle miliardowo procentowo przekonany, że On jest zawsze w naszym życiu. Tylko często jest właśnie jak taki przechodzień, którego nie widać. Taki przechodzień, który stoi z boku i my myślimy, że to nie jest On i nawet kiedy On mówi nie płacz, próbuje nam to pokazać, to my idziemy dalej. Zatrzymaj się dzisiaj. Zatrzymaj się w takim tym pochodzie smutku, który masz, w tym pochodzie żałoby i usłysz to Jego przepiękne, cudowne nie płacz. No nie płacz. W sensie mam dla ciebie ratunek, mam dla ciebie odpowiedź, mogę naprawdę wkroczyć w twoje życie. Usłysz się dzisiaj to bardzo proste, bardzo piękne od tego przechodnia. Nie płacz. Moi drodzy, to tyle dzisiaj w tym piątkowym odcinku. Widzimy się oczywiście jeszcze jutro w sobotę. Będzie ostatni odcinek Stawaków. Bardzo was na niego zapraszam, a dzisiaj wam życzę najlepszego, miłego dnia. Nie płaczcie dzisiaj. Ściskam, pozdrawiam, błogosławię i do zobaczenia. Z Bogiem, paaa... O, o...