 Dzień dobry, dzień dobry, moi drodzy, dzisiaj jest piątek, niech sobie zajrzę, jest 23 listopada, a to jest kolejny odcinek Wstawaków, piątkowy, cudowny, fantastyczny. Ała... jak każdy inny, coś mnie użarło. No to lećmy! Moi drodzy, moi kochani, bardzo, bardzo, bardzo was witam w tym kolejnym naszym spotkaniu wstawakowym porannym i zapraszam na cudowne zdanie z Biblii. Dzisiaj będzie petarda. No wiem, zawsze tak mówię, ale no będzie petarda, bo zawsze, jak jest bilet, to jest petarda. To jak mam mówić inaczej, no? Więc będzie dzisiaj fantastyczne zdanie. Słuchajcie, dzisiaj będzie św. Paweł. W sensie list do galatów 2,20. Łatwo zapamiętać. Galatów 2,20, 2 rozdział 20 werset. Brzmi tam następujące zdanie, o... jest po prostu niesamowite. Mówi św. Paweł tak. Teraz zaś już nie ja żyję, lecz żyje we mnie Chrystus. No co za potęga, co za petarda. Kochani, marzenie, w sensie to jest marzenie życia, to jest cel życia, jedyny cel życia. Tak zacząć żyć, tak zacząć postępować, tak zacząć Go słuchać, tak Mu we wszystkim zaufać, tak brać każde Jego Słowo, tak brać wszystko, co daje, żeby wszystko w nas było Chrystusem. Kochani, ja bardzo lubię tego Tomasza zwanego Didymos, jeżeli kojarzycie, nie? Takiego uszty Pana Jezusa, apostoła. Jak to mówią, niewiernego Tomasza, tak? Otóż Tomasz zwany... co mnie to tak jeździcie? Tomasz zwany Didymos, to Didymos znaczy dosłownie bliźniak. I niektórzy mówią, że oczywiście chodziło o to, że miał prawdopodobnie Tomek, brata bliźniaka, no i było ich dwóch, no i mówi na niego to jest Tomek bliźniak, w sensie ten, co ma brata bliźniaka, ale też niektórzy mówią, że on był bliźniak, bo był bliźniaczo podobny do Pana Jezusa. I mnie się to bardzo podoba. W takim sensie tak się do Pana Jezusa upodobnić, że jak cię ludzie spotkają, widzą cię na ulicy, myślą sobie o kurde... Pan Jezus idzie. I oczywiście nie chodzi o wygląd, tylko chodzi o to, że tak się zachowujesz, tak mówisz, tak postępujesz, tak kochasz, w taki sposób działasz, w taki sposób podejmujesz decyzje, jakby tak wszystko w tobie widać, że jak się na ciebie patrzy, to po prostu jesteś cały chodzącym Panem Jezusem. Kochani, to jest nasz cel w ogóle. Jeżeli mielibyśmy sobie odpowiedzieć na pytanie, czym jest świętość, no to pewnie tym jest świętość. Świętość jest niczym innym, jak maksymalnym, tak jak wam mówiłem wczoraj, po prostu absolutnie kategorycznie radykalnym upodobnieniem się do Pana Jezusa, do tego, kim był. Wiecie, że były kiedyś takie opaski, to było strasznie popularne w Stanach, ale to się też rozeszło na cały świat, to Protestanci to wymyślili, takie opaski z takim napisem CO ZROBIŁBY JEZUS, nie? I oni to nosili na rękach, żeby jak cokolwiek robią w życiu, tam w danym dniu, podejmują decyzję albo cokolwiek innego, no to sobie tam patrzą na tą opaskę i CO ZROBIŁBY JEZUS. Kochani, to jest w ogóle genialne. W takim sensie to dokładnie o to chodzi. Zróbmy dzisiaj taki piątek. I oczywiście wiecie, że zawsze jak wam mówię Zróbmy taki piątek czy taki jakikolwiek inny dzień, to mam na myśli, zróbmy takie całe nasze życie, że cokolwiek będziemy dzisiaj robili, nie? To takie proste pytanie. CO ZROBIŁBY JEZUS? Chcesz coś powiedzieć? Zanim to powiesz, zadaj sobie pytanie CO ZROBIŁBY JEZUS? Chcesz zareagować? Chcesz podjąć decyzję? Chcesz zjeść, pójść, spotkać się, przeczytać, pomyśleć, odpocząć, cokolwiek zrobić? Proste pytanie. CO ZROBIŁBY JEZUS? JAKBY TO ZROBIŁ JEZUS? JAKBY W TAKIEJ SYTUACJI JEZUS POSTĄPIŁ? Kochani, gdybyśmy tak żyli, gdybyśmy tak postępowali, to po prostu z butami do nieba natychmiast. Ja wiem, że to oczywiście jest marzenie, nie? Że to tak do końca życia się będziemy uczyć. Ale właśnie o to chodzi. Właśnie o to chodzi, żeby się uczyć do końca życia postępować, myśleć, działać i robić wszystko tak jak nasz najcudowniejszy Zbawiciel, Pan Jezus. Chrześcijanie. Wiecie, że my mamy takie imię, nie? Bo jesteśmy Chrystusowi. Czyli jesteśmy od Niego wzięci, do Niego podobni, na Jego wzór zrobieni. Chrześcijanie. Tak nas zaczęto nazywać w Antiochii. Jak mówi Pismo Święte, po raz pierwszy w Antiochii zaczęto nazywać uczniów Pana Jezusa chrześcijanami, bo sobie pomyśleli, oni wyglądają, zachowują się i robią wszystko tak, jak On. Czy to jest o nas? Myślę, że rzadko jest o nas. No może nie rzadko, ale często nie jest. I kiedy na Kościół patrzą, to rzadko myślą o Chrystusowi. Zróbmy ten piątek, żeby patrząc na nas myśleli Ci są od Chrystusa. Matko i córko, jak gorąco. A to dobrze, jest tak cudownie, jak jest gorąco. To już ostatnie dni i będę niedługo wracał. W sensie, jak to oglądacie, to już dawno wróciłem. I jest mi zimno... Dobra, ściskam, pozdrawiam, błogosławię, dziękuję za kolejne spotkanie i zapraszam jeszcze jutro na sobotnie wstawaki. Z Bogiem, paaa...