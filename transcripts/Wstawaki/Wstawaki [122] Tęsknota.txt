 Dzień dobry, dzień dobry, moi drodzy, to jest wtorek, jest 22 stycznia, a to jest drugi dzień tego tygodnia, w którym was bardzo serdecznie zapraszam na kolejne wstawaki. Mówiąc najkrócej, jedziemy! Moi drodzy, moi kochani, bądźcie bardzo serdeczni przywitani tego poranka i zapraszam na kilkuminutową dawkę czegoś dobrego i czegoś pięknego, a będzie dzisiaj dobrze i pięknie, bo... o kurde... coś mnie ugryzło... bo będzie dzisiaj cytat ze Świętego, tak jak to we wtorki mamy zawsze cytaty z kogoś Świętego i Mądrego, czyli jest taka pewność, że będzie jakaś mądrość. Czyli nie jakieś moje po prostu głupie, durne myśli, tylko jakaś mądrość rzeczywista. Będzie dzisiaj święty, Wielki Święty, bo będzie święty Augustyn. Był już prawdopodobnie milion razy, będzie kolejny milion razy. Posłuchajcie jego zdania. Co ten chłop miał za serce? Święty Augustyn mówi tak Człowiek jest tęsknotą Boga. Jest celem Jego miłości. Kochani, czy wy to w ogóle jeżdżycie, to zdanie, to, co mówi święty Augustyn, że człowiek jest tęsknotą Boga, celem Jego miłości? Kochani, mówiłem wam o tym już wielokrotnie w różnych odcinkach. Pan Bóg niczego nie potrzebuje. Pan Bóg nikogo nie potrzebuje. Pan Bóg jest pełnią. Pan Bóg jest jedynym bytem, o którym mówimy, że jest bytem samoistnym, czyli sam z siebie ma istnienie, od nikogo Go nie potrzebuje, nikt Go nie podtrzymuje w istnieniu. Pan Bóg niczego nie potrzebuje, bo Mu niczego nie brakuje. Pan Bóg jest jedyną w pełni, stuprocentową, zaspokojoną jednostką. W sensie... no nie ma w ogóle drugiego takiego, nie ma drugiej takiej rzeczywistości. On jest pełny. A jednocześnie, mimo że On jest pełny, to Kościół od zawsze, i o tym mówili święci, o tym mówili mistycy, o tym mówi też Pismo Święte, jakoś zawsze było takie przekonanie w Kościele i w ludziach, że chociaż Pan Bóg niczego nie potrzebuje, to tęskni za nami. Kochani, można tęsknić za kimś tylko wtedy, kiedy się Go potrzebuje. No jakby jeżeli się czegoś nie potrzebuje, to się za tym nie tęskni. Jeżeli nie ma takiej potrzeby, żeby ten ktoś był, albo żeby coś mieć, to się tego nie pragnie. I Pan Bóg de facto nie potrzebuje i nie tęskni, i nie pragnie, bo ma wszystko. A jednocześnie, no właśnie dlatego, że jest miłością. On nas pragnie. Ja myślę, że św. Augustyn to dobrze zrozumiał, dlatego że sam przez wiele lat, nawet o tym nie wiedząc długo, poszukiwał Pana Boga, nawet nie wiedząc, że Go poszukuje. Tęsknił, chociaż nie potrafił sobie uświadomić, co to jest za tęsknota. Jakby szukał, chociaż nie wiedział, czego tak naprawdę szuka. I to jest w ogóle coś niewiarygodnego, w sensie jest coś niezwykłego w tej tęsknocie Augustyna, która mu się przełożyła na to zdanie o Panu Bogu. Kochani... o matko, co to było? Przepraszam. Jakiś pająk mi tutaj uwiesił się mikrofonu. Bóg tęskni za tobą. Kochani, chciałbym, żebyście dzisiaj, cały dzień, pochodzili z takiej świadomości, że Bóg was wyczekuje, że Bóg za wami tęskni, że celem miłości Boga jesteśmy my. Dla mnie to jest naprawdę niesamowita prawda. W takim sensie, że na przykład idę sobie i myślę sobie... nikt na świecie mnie nie zna. Jestem teraz w takiej części świata, gdzie mnie prawie nikt nie zna. Oczywiście, jak tam jestem u jakichś Polaków na rekolekcjach, no to mnie znają, ale jak wyjdę z kościoła i idę ulicą, bo w Polsce jest trochę inaczej, nie? bo często mnie ktoś tam rozpoznaje, ale tutaj idę ulicą i nikt mnie nie zna. Jestem dla wszystkich tych ludzi, którzy mnie mijają, absolutnie nikim. W sensie nie mówię, że mną pogardzają oczywiście, ale po prostu przychodzi jakiś facet i tyle. Jakby nie jestem nikomu z nich tutaj potrzebny. I ja wiem, że takie doświadczenie często mamy w życiu w ogóle, nie? No że po prostu człowiek ma takie poczucie komu ja do czego jestem potrzebny. Jakby nikomu na mnie nie zależy. Jest taki jeden i to uwaga, on jest najcudniejszy na świecie, nie ma drugiego takiego, który nieustannie tęskni za tobą, który nieustannie myśli o tobie, którego celem miłości jesteś ty, że Bóg, jak się budzi rano, wiem, że się nie budzi, ale kiedy się budzi, i mówi kogo bym dzisiaj pokochał, to on nawet nie musi myśleć, bo on się obudził od razu z twoim imieniem w głowie, z twoim imieniem na ustach i mówi o właśnie za Adasiem będę dzisiaj tęskił i Adasia dzisiaj będę kochał. W ogóle niepojęta dla mnie, no niepojęta sprawa. Kochani, bądźmy dzisiaj za tym cytatem Augustyna, że tęsknotą Boga jest człowiek i celem jego miłości jesteśmy my. Myślę, że jak tak cały dzień przeżyjemy, cały tydzień, całe życie, każdy dzień, to będą się cuda w nas działy, bo to jest najpiękniejsza wiadomość świata wiedzieć, że jest się kochanym. Jesteś celem miłości Boga i jesteś tęsknotą Boga. Pamiętaj dzisiaj o tym przez cały dzień. Moi drodzy, to tyle na dzisiaj, bardzo wam dziękuję za to kolejne spotkanie, przepraszam za te wszystkie przeszkadzajki, ale tak to jest. Lubię nagrywać na zewnątrz, bo są wtedy takie ładniejsze przestrzenie niż tylko jakieś pokoje, ale z drugiej strony jest dużo przeszkadzajek, ale to w ogóle chyba dobrze, bo takie to miało trochę być, że te nasze poranne spotkania wstawakowe są takie bardziej takie właśnie naturalne, jakieś takie vlogowo jakieś. No i ja to lubię z wami. Wiem, że już wam to mówiłem tysiąc razy, ale ja to lubię wam mówić. Bardzo wam lubię mówić, że lubię się z wami spotykać, bo to jest jakieś takie fajne, że my się możemy spotykać. Mam nadzieję, że wy też lubicie, a jak nie lubicie, to lubcie. Chociaż pewnie lubicie, bo oglądacie, no chyba, że oglądacie, nie wiem... sobie na złość. Tak zrubicie popsuć dzień z rana, ale to byłoby dziwne. Dobra... skończę już. Ściskam, pozdrawiam, błogosławię i do zobaczenia w następnym odcinku. Z Bogiem. Paaa... Jak mnie coś żre.