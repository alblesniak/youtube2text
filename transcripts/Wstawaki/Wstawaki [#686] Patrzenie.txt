 Dzień dobry, dzień dobry, moi drodzy, sobota dzisiaj jest, jest 16 dzień stycznia i to jest ostatni wstawak w tym tygodniu, kończący, klamrujący, czekający na poniedziałek. A może po prostu go zróbmy? To jedziemy z odcinkiem sobotnim. Zapraszam! Moi drodzy, moi mili, sobotni odcinek, ostatnie podrygi nasze wstawakowe, cytat doskonale znany przez, myślę, wszystkich chyba, a jak nie, to tym bardziej ważne, żeby go sobie przeczytać, a jak ktoś go zna, to sobie go przypomnieć, bo to jest jedna z najpiękniejszych definicji miłości, jaka może być. A chciałbym was tą sobotę zostawić z miłością. Antoine de Saint-Exupery, czy jak go tam się czyta, ten pan od małego księcia, nie? Takie zdanie Miłość nie polega na stałym patrzeniu na siebie, lecz na stałym patrzeniu we wspólnym kierunku. No, niby to wszyscy wiedzą, zdanie wyświetlane na wszystkie możliwe strony, kochani, ale to jest naprawdę jeden z kluczy do miłości. Ja bym nie powiedział, tak jak Antoine, że miłość nie polega na patrzeniu na siebie. Również polega. Dlatego, że, kochani, w każdym z nas jest piękno, w każdym z nas jest coś fascynującego. Miłość również polega na tym, że ja się fascynuję drugą osobą, tym, kim ona jest, też tym, jak Pan Bóg ją stworzył, też się fascynuję patrzeniem, jak Pan Bóg w niej działa i jak ona jest do Pana Boga podobna. Więc ja bym tego patrzenia na siebie nie negował. Aczkolwiek, kiedy się oczywiście robi z niego główny cel miłości, no to nie, to się robi coś niedobrego. Natomiast rzeczywiście jednym z najważniejszych takich ścieżek miłości jest to, że wspólnie patrzymy na coś. Kochani, ja zawsze, kiedy się przygotowują ci narzeczenie, tam do małżeństwa i miałem kiedyś tam kursy przedmałżeńskie albo tam inne moje formy gadania do tych, którzy się uczą kochać, zawsze zadawałem im pytanie co was łączy? I nie w takim sensie co czujecie do siebie, tylko jakie wspólne pola, jakie zainteresowanie, jakie wspólne przestrzenie łączą was w ten sposób, że razem po prostu nie możecie się doczekać, że razem różne rzeczy będziecie robić. Kochani, bardzo wiele małżeństw, bardzo wiele związków. Po latach, kiedy już dzieci wyjdą z domu, okazuje się być jakby dwojgiem ludzi, którzy nie mają wspólnych zainteresowań, którzy każdy ma swój świat i te światy się w ogóle nie łączą, nie? Kochani, ja na przykład kiedyś sobie myślę dlaczego kocham moich braci? Bo ja ich bardzo kocham i też jestem przez nich kochany. Jedną z funkcji naszego kochania się właśnie jest to, że mamy wspólny cel. Tym celem jest kaznodziejstwo i my kochamy to robić ze sobą. Ja kocham być z moimi braćmi, kiedy robimy te rzeczy. Nie kocham ich w ten sposób, że się wpatruję w nich i uwielbiam, nie? Bo jesteśmy facetami, nie mam takich ciągot. Więc nie, kocham ich w takim sensie, że razem robimy wspólne rzeczy i kocham to z nimi robić. Kocham jakby patrzeć z nimi w tym jednym kierunku. Tym kierunkiem jest Pan Bóg, jest ewangelizacja, jest zgłoszenie, jest Ewangelia, jest budowanie Kościoła i jakby nie wyobrażam sobie większego szczęścia, jak robić to razem z nimi. Kochani, jednym z budulców miłości jest ta wspólna przestrzeń. Zadajcie sobie dzisiaj takie pytanie czyją macie? Nie? Też szczególnie w małżeństwach, gdzie są jakieś kryzysy. Czy potraficie też się starać o budowanie takich przestrzeni? Czy potraficie ich na nowo szukać? Można sobie powiedzieć OK, no ale to jest tak, że nas rzeczywiście nic nie interesuje wspólnie. To stwórzcie taką wspólną przestrzeń. Ja nie mówię, że to wszystko ratuje. Ja nie mówię, że to jest najważniejsze w miłości. Ale rzeczywiście, kochani, miłość to jest wpatrywanie się w jeden kierunek. Tym kierunkiem oczywiście nadal wszystko jest Pan Bóg i ludzie, którzy są obydwoje wpatrzeni w Pana Boga w zdrowy, w dobry sposób, mają z Nim fajną relację, oni się będą potrafili kochać, jeżeli naprawdę kochają Pana Boga. Nie mówię tylko o jakichś tam powierzchownych rzeczach, nie? O byciu katolikiem, bo to niekoniecznie oznacza, że się wpatrujemy w Pana Boga. Ale jeżeli rzeczywiście wpatrujemy się w Pana Boga, to to bardzo łączy, to ludzi niezwykle łączy. Mam takich przyjaciół również poza zakonem, którzy są wpatrzeni w Pana Boga. Ja jestem w Pana Boga wpatrzony. Między nami jest ogromna miłość. Właśnie z tego powodu, że łączy nas ten jeden wspólny cel. Kochani, pomyślcie o tym, bo to strasznie, strasznie mądre zdanie. Moi drodzy, moi kochani, w ten oto sposób zakończyliśmy nasze tego tygodniowe, wstawakowe spotkanie, jak widzicie, nagrywane w Łodzi, chociaż ja jestem dawno w Afryce już i będę wam się starał pewnie już niedługo wysyłać różne ciepłe obrazki stamtąd, żebyście trochę słońca zobaczyli. A niektórzy mówili że matko ten to po prostu ma życie i w ogóle. Mam nadzieję, że tak będziecie myśleć. Kochani, bardzo was ściskam, bardzo was pozdrawiam, bardzo was błogosławię i widzimy się w poniedziałek w kolejnych wstawakach. Z Bogiem, paaa...