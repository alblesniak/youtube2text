 Dzień dobry, dzień dobry, moi drodzy, piątek, 27 listopada, wstawak poranny, nie ma chyba co dłużej mówić, dzisiaj będzie bardzo krótki wstęp, jedziemy! Moi drodzy, moi mili, leci samolot, Nie wiem, czy słyszycie, ja słyszę, ale może nie słyszycie. Leci samolot, czyli wszystko jest na właściwym miejscu, zawsze jak nagrywam wstawaki, to zawsze musi jakiś samolot przelecieć. To jest w ogóle niezwykłe, że tak jest. Ale no, widocznie to może jest jakiś... właśnie, może to jakiś dobry znak, Pan Bóg mówi, macham ci z nieba. Tak to potraktujmy. Nawet, jeżeli tak nie jest i po prostu tu latają, bo tu jest jakieś lotnisko gdzieś w okolicach, to po prostu tak to potraktujmy, że to jest znak od Pana Boga. Piątek, Biblia, Jeremiasz, 29 rozdział, 13 werset. Boże, jakie piękne zdanie, posłuchajcie. Będziecie mnie szukać i znajdziecie mnie, albowiem będziecie mnie szukać z całego serca. Kochani, no Pan Bóg obiecuje wszystko i wszystko tłumaczy i pokazuje, jak to zrobić, nie? Mówi tak, jeżeli człowiek będzie Pana Boga szukał, to go znajdzie. Jeżeli człowiek naprawdę Pana Boga chce znaleźć, to go znajdzie. Jeżeli człowiek naprawdę puka do drzwi nieba, po to, żeby z Bogiem się spotkać, to te drzwi mu otworzą. Powiecie, no to nieprawda, bo ja bym chciał, a to się nie dzieje. No i tu Pan Bóg mówi, a z całego serca szukałeś? Kochani, nie chodzi o to, że Pan Bóg chce nam coś za coś, nie. Tylko chodzi o coś innego. Pan Bóg jest absolutnie zaborczy. Mówię teraz to z największą miłością, jaką tylko mam i z najw ogóle cudowniejszym uczuciem do Pana Boga, jakie mam, bo ja kocham w Nim tę cechę. Pan Bóg jest po prostu żarłoczny. Pan Bóg chce wszystko. Pan Bóg chce Ciebie całego. W momencie, kiedy Pan Bóg spotka serce, które żarłocznie Go pragnie, serce, które Go tak strasznie chce, że się niczym innym nie zadowoli, serce, które nie tylko mówi, że pragnie, nie tylko mówi, że bardzo by chciało Go spotkać, ale robi wszystko, żeby to się wydarzyło, Pan Bóg jest w stanie w takim sercu zrobić absolutnie po prostu, co tylko będzie chciał. Dlaczego? Bo On ma takie serce. On ma serce, które pragnie wszystkiego. On ma serce, które nas tak pragnie w całości. Dlatego mówi, jak spotkam kogoś, to mnie pragnie w całości, a ja Go pragnie w całości. Ma tylko tak, że jak się spotkamy, to się po prostu zjemy nawzajem. Dokładnie o to chodzi. Pan Bóg chce po prostu na maksiora. Kochani, jeżeli macie takie doświadczenie, że mówicie no ja szukam tego Pana Boga, ale jakoś nie mogę... O! Powiem wam taki prosty przykład. Ostatnio do mnie ktoś gdzieś napisał, nie, to był jakiś komentarz, nie pamiętam, gdzieś to widziałem. Taki ktoś, kto chciał wierzyć w Pana Boga, taki ktoś, kto naprawdę Go mówi, że szuka i w ogóle chciałby być wierzący, czuje, że jego wiara jest słaba, chciałby być bardziej wierzący. No i prosił, żeby mu tam wytłumaczyć takie pewne rzeczy, argumenty różne, nie? Tam za różnymi sprawami, żeby to mu wyjaśnić, dlaczego Kościół mówi tak, dlaczego Biblia jest natchniona, dlaczego Kościół naucza coś tam i tak dalej, co nie? I uwaga! W tych pytaniach nie ma nic złego. Mało tego, one rzeczywiście mogą być bardzo pomocne. Ale kiedy tak na Niego patrzyłem, to znaczy słuchałem tej wypowiedzi, to sobie myślałem ten człowiek nie szuka Boga z całego serca. On chce po prostu argumenty do ręki dla swojego rozumu, żeby się przekonać, że to ma sens i że to nie jest ściema, ale tam nie ma gorejącego serca szukającego Pana Boga. Uwaga! Ja nie mówię tego po to, żeby taką postawę oskarżać. Tylko to jeszcze nie jest ta postawa. To jest w ogóle ważna postawa. Chęć zrozumienia, chęć wiedzenia, w co się wierzy, chęć takiego... no właśnie... nie bycia ślepowierzącym, że po prostu tylko przyjmę i tyle. To nie o to chodzi. Ja nie zachęcam was do ślepej wiary, tylko zachęcam do rozpalenia serca tęsknotą za Bogiem, bo że chcecie całego, chcecie po prostu we wszystkim, chcecie po prostu poznać i chcecie znać i chce po prostu być najbliżej będącą osobą na świecie, która kiedykolwiek cię znała. Jak Pan Bóg takie serce spotka, odpowie. Zawsze odpowie. No to pytanie... Czy będziesz Go dzisiaj szukać z całego serca? Bo jak będziesz, to znajdziesz. Mój drodzy, moi kochani, dziękuję za piątkowe spotkanie, za słowo, które wysłuchaliście, w sensie nie moje, tylko to biblijne. Mam nadzieję, że Jeremiasz wam dzisiaj siądzie w głowach i będziecie naprawdę szukać Boga z całego serca. Byłoby super. Ja wam życzę, żeby to był naprawdę dobry dzień, najlepszy dzień na świecie. Miejcie się, proszę, wyśmienicie. Na to wszystko wam bardzo błogosławię, bardzo was ściskam i bardzo was pozdrawiam. I do zobaczenia już jutro. Z Bogiem, paaa...