 Dzień dobry, dzień dobry, moi drodzy, to jest poniedziałek, jest 29 kwietnia, a to jest początek nowego tygodnia ze wstawakami. Bardzo wyjątkowy początek, ale to wam zaraz wytłumaczę dlaczego. Serdecznie zapraszam na nowy odcinek. Moi drodzy, moi kochani, bardzo was serdecznie witam w tych wstawakach poniedziałkowych dzisiejszych. Są to bardzo wyjątkowe wstawaki, tak jak wspomniałem, z jednego prostego powodu. Powiedziałem wam dzisiaj jedno z największych kłamstw, jakie kiedykolwiek wam chyba powiedziałem. Dlatego, że powiedziałem, że jest 29 kwietnia, a tak naprawdę to jest połowa stycznia. W sensie wtedy, kiedy to nagrywam, to jest połowa stycznia. Otóż najprawdopodobniej, jeżeli się świat nie skończył i jeżeli się nic nie zmieniło, nie wiem tego, bo mam przed sobą jeszcze cztery miesiące, a kiedy wy to oglądacie, te cztery miesiące już minęły, to prawdopodobnie po Wielkanocy poszedłem na pielgrzymkę na nogach do Jerozolimy. W związku z tym od stycznia, czyli właśnie od dzisiaj, nagrywam wam na trzy miesiące do przodu odcinki wstawakowe. Czyli takie zupełnie... kiedy będziecie je oglądać, nie będą miały żadnej styczności z rzeczywistością, która w tej chwili się u was dzieje. Więc jest połowa stycznia, ale u was to jest 29 kwietnia i właśnie nagrywamy wstawaki na najbliższe trzy miesiące. W związku z tym dzisiaj pierwszy temat taki właśnie o tym. Czyli żadna w sumie ciekawostka, żadna jakaś taka wielka rzecz, tylko taka pewna uwaga, myślę, o miłości. Otóż, moi drodzy, może zabrzmi to trochę głupio. Jak ktoś sobie pomyśli, to oczywiście matko, ale pycha z niego wychodzi. Nagrywam to dlatego, że mi na was zależy. W takim sensie chciałbym, żebyście przez te trzy miesiące, kiedy będę w pielgrzymce, nie będzie innych filmów, ale chciałbym, żebyście codziennie rano taką dawkę wstawakową, codzienną, poranną mieli i w związku z tym muszę nagrać prawie 100 odcinków, zanim pójdę. W momentu skrótku wyprzedzam rzeczywistość po to, żebyście mieli coś dobrego na każdy poranek. I kochani, dzisiejsze wstawaki są właśnie o tym, że jedną z form miłości, myślę, że jedną w ogóle z najpiękniejszych form miłości, i to każdej, nie chodzi mi tylko o miłość małżeńską, tylko w ogóle każdej miłości do drugiego człowieka, do relacji, w której jesteśmy jakby z ludźmi, to jedną z form miłości jest uprzedzanie tego, co komuś będzie potrzebne. Zobaczcie w ogóle, że to jest takie coś, o czym często, na przykład, kiedy są małżonkowie, to sobie mówimy i myślimy, że gdybyś mnie naprawdę kochał, to byś wiedział, że ja tego będę potrzebować, to byś wyszedł jakby naprzeciw, zanim w ogóle powiem, że czegoś chcę, to już byś wiedział. Mało tego, kiedy ktoś coś takiego robi, czy kiedy na przykład ktoś wychodzi z jakąś inicjatywą, z jakimś pomysłem, z jakimś dobrem, zanim go o to poprosimy, to czujemy się bardzo kochani, nie? że ktoś, kurczę, domyśla się, czego będzie mi potrzeba. I uwaga, to nie chodzi o to, że nagrywając te wstawaki, ja się domyślam, czego wam będzie potrzeba. No nie, no po prostu je robię i mam nadzieję, że one wam się przydadzą. Ale jest to jedna z form miłości, że jakby z góry chcę zaopatrzyć was, wiedząc, że to może być dla was dobre. I kochani, chciałbym, żebyście dzisiejszy dzień potraktowali właśnie w taki sposób. Macie wokół siebie różnych ludzi, których kochacie, macie różnych ludzi, którzy są dla was ważni i to nie tylko tych takich najbliższych, tylko w ogóle przyjaciół, znajomych, ludzi w pracy. Pomyślcie, czy możecie dla nich zrobić coś bez ich prośby, bez ich pytania, bez ich takiego wyjścia, że czegoś potrzebują, tylko sami wychodzicie z taką inicjatywą OK, może być tego potrzebowało. I jak się okaże oczywiście, że ktoś tego nie potrzebuje i może ktoś tych moich prawie stu wstawaków, które zaczynam nagrywać, nie potrzebuje i po prostu nie będzie ich oglądał, to trudno, nie szkodzi. Ja to po prostu zrobię i mam nadzieję, że wy dzisiaj też spróbujecie coś takiego zrobić. Czy ktoś będzie chciał to wziąć, czy nie, czy to się komuś przyda, czy nie, to wyjdźcie z inicjatywą tego, że chcecie kochać. I zanim ktoś poprosi, zanim wyjdzie z taką potrzebą, to wy już stójcie z przygotowanym tym, co jemu jest potrzebne. Więc, moi drodzy, taki dzisiaj pierwszy wstawakowy odcinek nazywam sobie go NAZAŚ, czyli przygotuj sobie coś dla kogoś, co mu się może przyda, kiedy on do ciebie przyjdzie albo kiedy ty do niego przyjdziesz. Ty będziesz miał to już gotowe, dlatego że na nim ci zależy. Myślę, że jest to jedna z bardzo pięknych form kochania. Więc ja was, tymi wstawakami, będę w ten sposób kochał przez najbliższe miesiące, a wy zróbcie też to dzisiaj względem swoich bliskich. Na ten pierwszy raz. Amen. Moi drodzy, moi kochani, przyznam szczerze, że trochę jest we mnie przerażenie, jak sobie myślę, że muszę nagrać jednocześnie odcinki na bieżąco, wszystkie teraz styczeń, luty, marzec, kwiecień i jednocześnie będę nagrywał do przodu te prawie sto odcinków, no ale cóż... do czego się nie robi, no? Przepraszam też za moją trochę fonię, jestem trochę przeziębiony w ogóle, jestem w cieple, jak widzicie, bo ja to nagrywam jeszcze, jak jestem na wojażach, specjalnie trochę, żebyście mieli, jak już pojadę, takie ciepłe klimaty też, żeby wam dużo słońca przynosić, ale jakieś mnie takie wzięło kataro coś tam, więc pewnie będę przez te pierwsze odcinki trochę tak ślimaczył. Nieistotne. Ściskam was, pozdrawiam, błogosławię i mam nadzieję, do zobaczenia jutro we wstawakach. Oczywiście jutro u mnie jest dalej połowa stycznia, a u was będzie już prawie maj. To jest w ogóle niesamowite. Końcówka kwietnia. Fajnie, fajnie tak. To jest takie... to przenosienie czasowe, to jest coś, co w ogóle bardzo lubię na tym YouTubie, że u mnie styczeń, a tak naprawdę to już się czuję, że jestem w kwietniu. Błogosławię wam z całego serca. Miejcie się najlepiej, z Bogiem, paaa...