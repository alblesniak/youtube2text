 Dzień dobry, dzień dobry, moi drodzy, moi kochani, nastał dzisiaj dzień bardzo piękny, 8 marca, wszystkiego najlepszego, drogie panie, wtorek, drugi tydzień Wielkiego Postu, wstawaki wielkopostne, w których nas prowadzą kobiety, a dzisiaj dosłownie będą nas prowadziły kobiety. Moi drodzy, tak jak wam wspominałem, od dzisiaj do piątku, tak będzie w każdym tygodniu Wielkiego Postu, będą się pojawiały we wstawakach nowe osoby. Ja będę się z wami zawsze witał, będę się z wami żegnał, a w środku, tą właściwą część, czyli komentarz do jakiegoś cytatu ze świętej kobiety, będą robili inni ludzie. Dzisiaj, kochani, chciałbym wam najserdeczniej i z największą dumą i zaszczytem zaprezentować kochaną, cudowną, wspaniałą Agatę Rujner, która dzisiaj dla was poprowadzi odcinek. Agatę, mam nadzieję, znacie, chociażby z serii Kobieta i Ksiądz, którą kiedyś żeśmy nagrali wspólnie na Languście i też oczywiście z jej kanału, czyli Prawia Morały. Agata będzie nam zawsze we wtorki Wielkiego Postu, czyli przez najbliższe pięć tygodni, we wtorki będziecie spotykać się z Agatą, która będzie wam prawiła kobiece morały. Dzisiaj jest Dzień Kobiet, będzie cytat z kobiet i będzie mówiła kobieta. No bardziej feministyczny szustak to chyba już nie może być. To taki żarcik oczywiście. Kochani, jaki jestem strasznie pobudzony w tym roku w tych wstawakach wielkopostnych. Więc kochani, teraz czołówka, potem ja znikam, spotka się z wami cudowna Agata, a my się jeszcze pożegnamy na końcu w tych wstawakach. No to lecimy z czołóweczką. Cześć, witam was w naszym pierwszym spotkaniu, gdzie co wtorek będziemy próbowali zastanawiać się nad konkretnymi cytatami i jakoś je rozważać i przekładać na nasze życie. Tak się składa, że dzisiaj mamy trudne zadanie. Cytat nie jest łatwy, ale może jakąś myśl dla siebie z niego wyciągniemy. Jest to fragment Księgi Sędziów. Ojcze mój, skoro ślubowałeś Panu, uczyń ze mną zgodnie z tym, co wyrzekłeś własnymi ustami, skoro Pan pozwolił Ci dokonać pomsty na Twoich wrogach, ammonitach. Dlaczego to jest trudny cytat? Dlatego, że żeby wiedzieć o co tu chodzi, to trzeba znać trochę historię tego, co się dzieje w Księdze Sędziów. I ja was wszystkich zachęcam do zajrzenia, do przeczytania. W skrócie, historia jest taka, że Jewte składa pewien bardzo nieopatrzny ślub Bogu. To znaczy, mówi, że jeśli pokona ammonitów, a ammonici w tym czasie przez 18 lat mieli jakąś tam władzę nad Izraelem, że jeśli ich pokona, to pierwsza osoba, która wyjdzie z jego domu naprzeciw niemu, kiedy będzie wracał po wygranej bitwie, zostanie złożona Panu w ofierze. Zostanie przeznaczona Panu w ofierze całopalnej. I tak się składa, że Jewte wygrywa z ammonitami, wraca i pierwszą osobą, która wychodzi naprzeciw, jest jego ukochana, umiłowana córka. Jedyna córka. I to właśnie, ten cytat, to jest to, co ona odpowiada swojemu ojcu, kiedy słyszy o tym ślubie. Mówi mu ojcze, skoro ślubowałeś Panu, uczyń ze mną zgodnie z tym, co wyrzekłeś, skoro Pan pozwolił Ci pokonać Twoich wrogów. Więc to jest dramatyczny moment, to jest dramatyczna historia. I wielu badaczy różnie tłumaczy tę sytuację. Święty Augustyn mówi o tym wprost, że Jewte robi coś, co było zakazane przez prawo. Pan Bóg nigdy nie żądał ofiary całopalnej. Że gdyby to było z natchnienia Bożego, gdyby ten ślub był jakoś zainspirowany pragnieniem wolą Bożą, to Bóg by się zachował tak jak w przypadku Abrahama, czyli nie dopuściłby do tego, żeby ta ofiara została złożona. I co my dzisiaj możemy z tego wyciągnąć dla siebie? Myślę, że warto się zatrzymać i pomyśleć, jakie ja składam śluby Panu. Czy nie prowadzę handlu z Bogiem? Handlu, którego Bóg wcale nie oczekuje, którego Bóg wcale nie chce. Bóg nam daje wszystko w życiu za darmo. To, że Jewte złożył ten ślub, to było pokłosie takiego funkcjonowania wśród bożków pogańskich. To było tak, że wśród bożków pogańskich składało się ofiary. Izraelici w tym czasie mieli wielki kontakt z różnymi bożkami pogańskimi. I Jewte prawdopodobnie w dobrej wierze składa taki ślub, a jego córka pozwala mu uczynić ze sobą to, co on chce. I pytanie do nas dzisiaj jest takie, czy my czasami nie wkładamy w wolę Bożą tego, co tak naprawdę jest naszą wolą. Że nie weryfikujemy, czy Bóg naprawdę tego od nas oczekuje. Ja zachęcam dzisiaj siebie i Was do tego, żeby sprawdzać, żeby weryfikować, żeby badać swoje serce, czy przypadkiem nie składam Bogu ofiar, które wynikają z takiego pogańskiego myślenia, które wynikają z tego handlu wymiennego. Ja Tobie dam to, to Ty mi załatw coś innego. A to wcale nie jest zgodne z Jego wolą. Więc pytajmy siebie dzisiaj. Panie, co Ty naprawdę ode mnie chcesz? Miejcie piękny dzień. Do zobaczenia następnym razem. Cześć! Moi drodzy, moi kochani, moi mili, bardzo wam dziękuję za dzisiejsze spotkanie razem z Agatą, która dla was dzisiaj to spotkanie poprowadziła. Tak samo będzie w następne wtorki i bardzo was zapraszam, żebyśmy we wtorki również się spotykali z tą kobiecą perspektywą na kobiece zdania. Widzimy się, kochani, jutro. Jutro będą kolejni goście we wstawakach. Bardzo was na to zapraszam. Mam nadzieję, że ten pomysł wam się spodoba i te różne perspektywy będą was cieszyć i też będą was uczyć. Ściskam, pozdrawiam, błogosławię i widzimy się już jutro. Z Bogiem, papaaa...