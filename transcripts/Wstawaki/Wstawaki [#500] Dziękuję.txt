 Dzień dobry, dzień dobry, moi drodzy, dzisiaj jest sobota, jest 9 maja, jest to w sumie najzwyklejszy w świecie wstawak poza jedną prostą różnicą. Jest dzisiaj odcinek numer 500. 500 razy już się, kochani, spotkaliśmy. W związku z tym malutka tylko niespodzianka, czyli nowa czołówka. Moi drodzy, moi kochani, witam was bardzo serdecznie w tym dzisiejszym odcinku. Mam nadzieję, że nowa czołówka wam się chociaż trochę podoba, bo taka będzie prawdopodobnie przez najbliższe 500 odcinków do tysiącznego, do odcinka numer 1000. Wiem, że oczywiście zaraz będzie ale stara była lepsza, ale czemu zmieniać... ale tak dalej. Jest nowa czołówka i ja się z tego bardzo cieszę i ona mnie się bardzo podobuje. Jest spanie, jest kawa, jest próba obudzenia, co chcieć więcej. Kochani, zaczynamy kolejne 500, w sensie zaczniemy od następnego odcinka, kolejne 500 odcinków wstawaków. Dzisiaj odcinek rocznicowy. Co bym chciał wam dzisiaj powiedzieć, kochani? Dzisiaj bardzo prosta rzecz, ale chciałbym was bardzo do tego zachęcić. Mianowicie, chciałbym was zachęcić do czegoś, co ja mam dzisiaj w sobie i chciałbym wam to bardzo przekazać. A co ja mam dzisiaj w sobie? Mam dzisiaj w sobie wdzięczność dla was za to, że jesteście. Kochani, nie będzie dzisiaj żadnej ciekawostki, nie będzie żadnego czegoś takiego super ekstra specjalnego, w sensie jakiegoś, nie wiem, bardzo wyjątkowego faktu, o którym wam powiem, bo chociaż to jest bardzo wyjątkowy fakt, bo bardzo wyjątkowym faktem dla mnie jest to, że jesteście. Że od 500 odcinków, a tak naprawdę dużo, dużo więcej, bo jeszcze wcześniej 6 rano, jeszcze wcześniej jeszcze 5 minutek i tak dalej, czyli od naprawdę już po prostu setek odcinków, od setek dni, od wielu lat spotykamy się codziennie rano. I kochani, chciałem wam bardzo serdecznie podziękować. Ja wiem, że to jest takie może nic, że to jest takie 4 minuty rano o jakiejś razem głupotach, o jakichś rzeczach, które są w ogóle średnio śmieszne albo średnio ciekawe, albo średnio mądre, ale mam sobie takie przekonanie, że to jest dobre, że mogę się z wami tak spotykać. I wiem, że niektórzy już się mówią, że już po prostu te pseudo-intelektualne wymysły Szustaka, to w ogóle dajcie spokój. Nie interesuje mnie to wszystko z jednego może tego powodu, kochani. Dlatego, że codziennie rano mogę się z wami spotkać, mogę wam przekazać trochę dobra, mogę nakierować wasze myśli na Pana Jezusa, a wy chcecie brać w tym udział. I kochani, doceniam, strasznie doceniam każdego i każdą z was, czy to oglądacie w pojedynkę, czy rodzinami, czy jakkolwiek, że chcecie każdy dzień rozpocząć w ten sposób. Nie dlatego, żeby to było do zbawienia koniecznie potrzebne, ale że chcecie się spotykać. Kochani, do czego chcę was dzisiaj zachęcić, skoro mówię, że ja wam dziękuję, to doceniam. Chciałbym, żebyście zrobili to samo nie względem mnie, tylko względem różnych waszych bliskich, ludzi, z którymi jesteście i tak dalej. Kochani, czasem jest tak, że wydaje się, że wręcz nie ma trochę za co dziękować, że nie ma czego doceniać, że jest tylko zwykłe życie, że są codzienne, zwykłe spotkania, że czasem to jest codzienne, zwykłe kilka minut, które spędzamy razem. Docencie to. Po pierwsze, docencie to w waszych sercach, to, że są obok was ludzie, że są ludzie, którzy może nie są doskonali, może nie kochają tak, jakby potrzeba, ale są. Docencie każdy najmniejszy moment bliskości i bycia z nimi. Mało tego, jeżeli ktoś z was mi oczywiście powie ale ja nie mam nikogo takiego. Nigdy nie uwierzę, że nie ma wokół ciebie osoby, która nawet najmniejsze jakieś dobro ci daje. Może to nie jest takie, jak potrzebujesz. Może chcesz znacznie więcej, masz dużo większe potrzeby w miłościu, a jest tylko jakaś drobnica. Docen to. Zobacz to, wydobądź to i podziękuj za to. Kochani, chciałbym was dzisiaj prosić ten pięćsetny odcinek wstawakowy, żebyśmy ludziom, którzy są obok nas, powiedzieli dzisiaj Dzięki, że jesteś. Fajnie, że w ogóle jesteś w moim życiu. Nie od razu z wyrzutem mógłbyś być więcej, ale dziękuję za każde okazane dobro, za każde słowo, za każdą sekundę. Dziękuję. Nawet jeżeli kogoś macie, nie wiem, zupełnie sporadycznie i go dzisiaj spotkacie, ale ten ktoś jest. Rzadko, bo rzadko, ale jest. Podziękuj. Kochani, zróbmy taki dzisiaj dzień docenienia tego, że jesteśmy ze sobą. Tego, że naprawdę dajemy sobie... Mówię, czasem wiem, że to jest niewystarczające, ale dajemy sobie czasem to, co potrafimy. To tak, jak umiemy. Chociaż to nie jest tak, jakbyśmy chcieli. Kochani, takie docenianie może otworzyć relacje na więcej. Też otwiera serce na więcej. Serce, które jest zamknięte w takim ciągłym narzekaniu ale ja mam za mało i nie kochają i mam ludzi za mało i w ogóle jestem sam. Kochani, wiecie, że żartuję oczywiście trochę, ale takie serce się zamyka. Ono się zamyka w żalu, w smutku, w rozgoryczeniu Dziękczynienie, docenianie, widzenie, nazywanie i wydobywanie nawet najmniejszego dobra, to otwiera serce i je uruchamia. Kochani, zróbmy dzisiaj langustowy, wstawakowy dzień dziękczynienia. Tak by to można nazwać. Wielki dzień dziękczynienia. Ja wam bardzo dziękuję za te pięćset spotkań i, kochani, jestem zaszczycony i bardzo doceniam to, że jesteście i że możemy się spotykać. Dzisiaj oczywiście leci za was modlitwa, leci za was Eucharystia. Lecą wszystkie moje dobre myśli do was z dziękczynieniem za to, że was mamy. Moi drodzy, moi mili, no tośmy zaczęli kolejne pięćset... w sensie... zaczniemy w poniedziałek. Kolejne pięćset odcinków. Czołówka będzie póki co taka, jaka właśnie jest ta nowa, taką na razie wymyśliłem. Za pięćset odcinków, pewnie w tysiącznym, tysięcznym, tysiącznym, nie wiem jak to się mówi, będzie kolejna, nowa czołówka. Mam nadzieję, że ta wam nie będzie jakoś tam ochładzała uczuć emocjonalnych, ciepłych do mnie, bo wam się nie podoba. Tylko że wam się spodoba i że będzie was pobudzała. A taki jest jej cel. Jest troszkę krótsza specjalnie, żeby było takie mocniejsze uderzenie, żeby się jakoś pobudzać rano. Dziękuję wam jeszcze raz. Ściskam, pozdrawiam, błogosławię i do zobaczenia już w poniedziałek, w pięćset pierwszych wstawakach. Z Bogiem, paaa!