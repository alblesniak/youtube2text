 Dzień dobry, dzień dobry, moi drodzy, dzisiaj jest ósmy sierpnia. Fantastyczna data. Niektórzy wiecie, dlaczego, inni zaraz się dowiecie. To jest już chyba naprawdę ostatni odcinek, który nagrywam w szklarni, bo zaraz się po prostu ugotuję. Ale w związku z tym, że ten dzisiaj data się zgadza z tym, że jest gorąco, to wam zaraz wytłumaczę, o co chodzi. Jedziemy z sobotnimi wstawakami. Moi drodzy, moi mili, witam was bardzo serdecznie w tym ostatnim odcinku tego tygodniowym, który będzie zakończeniem, jak zawsze, takim krótkosobotnim, a w ogóle musi dzisiaj być krótko, bo już naprawdę jestem na granicy wytrzymałości w tym gorącu. Powiecie no to po coś tam do tej szklarni poszedł. No poszedł po to, żeby było fajnie. Mówiłem wam, że pokazałem wam winogrona, już wam pokazałem, a tu mam mnóstwo pomidorów, ale trochę ich nie widzicie, w sensie widzicie tylko te gałęzie, one są trochę niżej. Jak to w ogóle pachnie pomidorami tak cudownie. Dlaczego mówię, że to jest odpowiednie miejsce? Bo dzisiaj koniec 8 sierpnia, czyli wspomnienie, albo raczej uroczystość tak naprawdę u nas, u Dominikanów, świętego naszego Ojca Dominika. A on się urodził w Hiszpanii, gdzie było gorąco, gdzie też są pomidory. Więc no... tak mi się złożyło. Kochani, co wam dzisiaj chciałem powiedzieć o świętym Dominiku? Jedna taka prosta rzecz z jego historii, która nam dzisiaj pomoże ten dzień przeżyć. Jedną z takich legend o świętym Dominiku, którą sobie zawsze z braci opowiadamy od już setek lat, jest taka... znaczy nie legenda, bo to w ogóle fakt, zapisano to, że tak było, że Dominik swego czasu, kiedy studiował bardzo poważnie, wiecie, że Dominikanie są znani z tego, że studiują, wiem, niektórzy powiecie, nie za wiele z tego im wychodzi, ale rzeczywiście jednym z naszych arzmatów jest nieustanne studiowanie, więc zawsze chodzimy z książkami. Zresztą ojciec Jan Góra zawsze wszędzie pokazywał się z książką. Jak się go pytało, dlaczego on chodzi z książką, to on mówił, że on to tak specjalnie chodzi z tą książką, tylko po to, żeby było widać, że on czyta, że Dominikanie są oczytane. Więc Dominik miał również książki, a pamiętajcie, że w tamtym czasie książki, to nie jest takie coś jak dzisiaj, to nie było takie byle co. To były wielkie, drogie, strasznie w ogóle rzeczy. W ogóle było ich bardzo mało. I kiedy przyszedł głód do miasta, w którym Dominik akurat był, gdzie studiował, to sprzedał wszystkie swoje książki po to, żeby za te pieniądze, a to były naprawdę dosyć duże pieniądze za takie książki, nakarmić głodnych. Oczywiście zaraz się tam niektórzy oburzyli, że jak tak można teologię zostawiać i tak dalej. On powiedział, że przy tym, że brat jego cierpi głód, żadna wiedza, żadna teologia nie ma żadnego znaczenia. To jest właśnie święty Dominik. On był zawsze nastawiony na bardzo konkretną pomoc, uwaga... bardzo konkretnemu człowiekowi. Kochani, zauważcie, to nie jest tak, że Dominik pozbył się książek w ogóle w swoim życiu, bo pomyślał jest tyle głodu na świecie, nie mam prawa mieć żadnych książek, wszystkich się muszę pozbyć. Nie, nie. Takie, kochani, mamy czasem myślenie, tak? Że w ogóle nie wolno katolikowi na przykład nic mieć, nic dobrego, nic nawet bogatego, bo jest tyle biedy na świecie. Nie, Dominik reagował bardzo konkretnie na biedę, którą spotykał. Kiedy był czas na studiowanie, to studiował, ale kiedy się okazało, że ważniejsze w tym momencie jest to, że obok niego jest ktoś głodny, to potrafił zrezygnować ze wszystkich ważnych rzeczy po to, żeby tego głodnego nakarmić. Kochani, to jest wielka, uważam, mądrość Dominika. Dominik nie był ideologiem. My mamy, kochani, w Kościele taką tendencję do takiego ideologizowania rzeczywistości, czyli jakby jakąś prawdę próbujemy rozciągnąć na wszystkie możliwe warunki i tak dalej. Nie, kochani, to nie jest tak, że posiadanie jakichś rzeczy to jest coś złego. Nie. Posiadanie ich jest złe wtedy, kiedy obok ciebie jest człowiek, który potrzebuje, a ty mu nie dasz, bo musisz coś tam mieć. Coś, co może nie jest niezbędne do życia, co w ogóle jest dobre, a nie jest niezbędne do życia i obok ciebie jest ktoś głodny. Kochani, bardzo się wam dzisiaj zachęci, żebyśmy się nauczyli od Dominika czegoś takiego, czyli bardzo szeroko otwartych oczu na ludzi, na potrzeby, na sytuacje wokół was. I tam rzeczywiście bardzo warto rezygnować z różnych rzeczy, zostawiać, tracić, po to, żeby komuś pomóc. Ale tu chodzi właśnie o konkret, o ludzi wokół ciebie, o to, co się dzieje tuż obok ciebie. Przeżyj tę dzisiejszą sobotę z takimi otwartymi oczami. Czy wokół ciebie nie ma kogoś, komu trzeba pomóc? Czy wokół ciebie nie ma kogoś, gdzie możesz zareagować, a nie robisz tego, bo wiesz, że stracisz, bo to cię będzie coś kosztowało i tak dalej. Nie bój się tego. Bądź jak święty Dominik. Moi drodzy, moi mili, chyba się Dominik ze mną wstawia, bo akurat słońce za jakąś chmurkę zaszło, więc aż tak strasznie nie grzeję pod tą szklarnią i w ogóle jakiś taki lekki wietrzyk jest, więc jest lekkie przewianie. A człowiek koszulki, to ma już całą mokrą. Kochani, teraz chyba zrobię przerwę i potem będziemy nagrywać kolejny tydzień, żebyście mogli od poniedziałku oglądać kolejne wstawaki. Zapraszam was na poniedziałkowe wstawaki i życzę wam najlepszego możliwego weekendu, jaki tylko się da. Miejcie się najlepiej na świecie. Z Bogiem, ściskam, pozdrawiam. Paaa...