 Dzień dobry, dzień dobry, moi drodzy, dzisiaj jest 20 lipca, to jest sobota, to są kolejne wstawaki, dla mnie osobiście dosyć wyjątkowe. Dlaczego wyjątkowe? To część z was się domyśla, część z was się nie domyśla, to zaraz powiem. Zapraszam serdecznie na kolejny odcinek, czyli zróbmy ten dzień. Moi drodzy, moi kochani, bardzo was serdecznie witam w ten sobotni poranek, bądź o jakiejkolwiek innej porze dnia, roku, nocy, czegokolwiek tam, kiedykolwiek to oglądacie. Bardzo was pozdrawiam z paryskich okolic ciągle, jestem w parku przy Lówrze i tutaj, można by powiedzieć, spędzam swoje urodziny. Aczkolwiek nie spędzam, dlatego że nagrywam to jakieś 4 miesiące wcześniej, nie? Więc u mnie jest jeszcze bardzo daleko do 20 lipca, no ale wy to oglądacie od 20 lipca. Dlaczego to jest odcinek wyjątkowy, to niektórzy wiecie, bo mam dzisiaj urodziny. W sensie te takie naturalne, nie? W sensie dzisiejszego dnia, 20 lipca, ile to? 30... 41 lat temu. 41 lat temu matka moja kochana, cudowna moja mama wydała mnie na świat no i od tego momentu zaczęła się ta katastrofa. Moi drodzy, dzisiaj będzie taki wstawak, taki trochę inny. Najpierw wam opowiem, jak spędziłem jedne z moich ostatnich urodzin, które jakby pokazują mi całe piękno tego dnia. Jakiś czas temu miałem taki dzień, że 20 lipca wylądowałem w Łodzi i spędziłem swoje urodziny w następujący sposób. Najpierw przez dosyć długi czas spałem, w sensie obudziłem się dosyć późno, potem po zjedzeniu śniadania, po pomodleniu się, po zrobieniu jakichś tam obowiązków życiowych poszedłem na moje ulubione jedzenie. Jest w Łodzi taka knajpa, nazywa się House of Sushi, pewnie niektórzy wiecie już, bo to mówiłem kilka razy. Zjadłem tam moje ulubione sushi, jest tam takie sushi, to jest taka rolka z truskawkami, z omletem japońskim, z węgorzem, no po prostu rozkosz w ogóle w gębie. Przy okazji, jedząc sobie to sushi, czytałem sobie Murakamiego, czyli w ogóle najlepszego pisarza świata, potem się spotkałem z moimi przyjaciółmi, czyli z ludźmi, których bardzo kocham i z nimi spędziłem trochę czasu tak urodzinowo i jednocześnie z moimi braćmi, potem byłem na adoracji i potem zasnąłem. Ktoś powie... no i na czym miałby polegać, nie wiem, szczególny i wyjątkowy ten dzień? A no właśnie na tym, że to był najnormalniejszy dzień na świecie, gdzie oczywiście wydarzyło się kilka sympatycznych rzeczy, bo zjadłem to, co lubiłem, czytałem to, co kochałem, spotkałem ludzi, których kochałem, byłem z Panem Bogiem, którego kocham ponad wszystko, ale to mi wtedy uswiadomiło, że ten dzień to jest właśnie, że tak powiem... jak to nazwać? Genialność stworzenia, które Pan Bóg nam dał. W sensie Pan Bóg nas stworzył po to, żebyśmy po prostu pędzili dobre życie, żebyśmy po prostu przeżywali dzień za dniem w najlepszy możliwy sposób i to nie muszą być fajerwerki, to nie muszą być nie wiadomo jak niezwykłe rzeczy, tylko chodzi o to, żeby działo się dobro, żeby się w nas działa łaska, żeby się w nas działy rzeczy, które dają nam szczęście. I kochani, chciałbym, żebyście dzisiaj tak zwyczajnie i po prostu po pierwsze podziękowali Panu Bogu za swoje urodziny, kiedykolwiek je macie, ja je mam dzisiaj, wy macie w jakiś inny dzień, żebyście dzisiaj podziękowali za to, że się urodziliście i żebyście bardzo prosto poprosili Pana Boga dzisiaj. Panie Boże, daj mi szczęście. I to nie chodzi od razu nie wiadomo jakie rzeczy, tylko daj mi doświadczenie szczęścia w życiu, najnormalniejszego, zwyczajnego szczęścia, takie, które wypełnia serce pokojem, które wypełnia serce tym, że jesteś ze mną, tym, że mam rzeczy, które kocham, mam rzeczy, które... jakby mam ludzi, których kocham, mam rzeczy, które sprawiają mi radość, że mogę żyć spokojnie i szczęśliwie, pełen łaski i dobroci. Kochani, ja w urodziny zawsze sobie o tym myślę w takim sensie... chcę oczywiście, żeby działy się w moim życiu niezwykłe rzeczy, żeby się działy też cuda, żeby Pan Bóg się przede wszystkim nam posługiwał, żebym też mógł robić dla innych dobre rzeczy. A zawsze w urodziny dziękuję Panu Bogu za to, że jestem i za to, że On po prostu mnie stworzył do tego, żebym był szczęśliwy. To jest taki dzień, kiedy trzeba po prostu doznać normalnego, zwyczajnego szczęścia w życiu. Kochani, ja sobie dzisiaj życzę szczęścia. W sensie... życzę sobie tego, żeby Pan Bóg mi dawał szczęście, bo wiem, że to jest Jego największe marzenie. Największym marzeniem Pana Boga jest dawanie mi szczęścia. Tego sobie życzę i tego chciałbym, żebyście wy również sobie życzyli na każdy dzień. Przyjmujcie dzisiaj. Zachowajcie się trochę tak, jakbyście mieli urodziny. Nawet jeżeli ich nie macie, to ja je mam, więc wykorzystajmy to, że ja je mam. Podziękujcie za to, że jesteście i poproście o to, żeby szczęście mogło być w waszym życiu. Co więcej nam potrzeba? To jest przecież pełnia wszystkiego. Pan Bóg nas stworzył do tego, żebyśmy byli szczęśliwi. No to bądźmy. A jak nie jesteśmy, to prośmy Go o to, żebyśmy byli. Moi drodzy, to by było na tyle w tym kolejnym odcinku wstawakowym, za który wam bardzo dziękuję. Mam nadzieję, że widzimy się w poniedziałek. Skończyliśmy kolejny tydzień, widzimy się znowu jeszcze kolejny tydzień, mam nadzieję uda mi się go nagrać. Pewnie tutaj jeszcze w Paryżu, żebyście mogli oglądać, kiedy mnie ciągle nie ma, bo pewnie mnie jeszcze nie ma i z tej pielgrzymki jeszcze pewnie nie wróciłem. Proszę, wspomnijcie dzisiaj o mnie w modlitwie i pomódlcie się o szczęście dla mnie. Czyli o to, żeby się spełniły marzenia Pana Boga względem mnie. A Pan Bóg ma jedno marzenie. Uczynić Go, tego patałacha, szczęśliwym. To tyle. Ściskam, pozdrawiam, błogosławię i do zobaczenia w poniedziałek. Z Bogiem, paaa...