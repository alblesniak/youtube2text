 Dzień dobry, dzień dobry, moi drodzy, mamy dzisiaj sobotę, to jest czwarty dzień września, to jest ostatni dzień stawakowy w tym tygodniu, więc jeszcze jedna rzecz na dobitkę na koniec tego tygodnia. Bardzo się wam spróbuję zaraz narzucić. W sensie ja ją spróbuję wam narzucić. No to zapraszam, jedziemy! Moi drodzy, moi mili, moi kochani, pozwólcie jeszcze na jeden cytat, jedno zdanie na koniec tego tygodnia, które nas czegoś ładnego, myślę, bardzo ładnego nauczy. Pan Mark Brown następujące zdanie kiedyś gdzieś powiedział, że napisał Czasami bycie bratem jest nawet lepsze, niż bycie superbohaterem. Głęboko się z tym zdaniem nie zgadzam, kochani, dlatego że jest tam nieprawdziwe zdanie czasem i nawet lepsze. Zawsze bycie bratem jest dużo lepsze, niż bycie superbohaterem. Ale to zdanie oczywiście pokazuje, o co chodzi. Moi drodzy, superbohaterem być to znaczy być zdolnym do rzeczy niezwykłych, być zdolnym do rzeczy, które przekraczają wszystkie nasze możliwości, które ratują w sytuacjach po prostu nie do ogarnięcia, które nas wydobywają z rzeczy, które nas przerastają i tak dalej, i tak dalej. W ogóle fajna i potrzebna rzecz. Po pierwsze, superbohaterów nie ma, bo jest tylko jeden, w sensie Pan Jezus. Po drugie, tak naprawdę prawdziwym superbohaterem jest brat. Znacznie lepiej być bratem. Co to znaczy? Dlatego, że brat nie jest w wyjątkowych sytuacjach, brat nie jest w momentach szczególnych, brat jest zawsze. Bycie czyimś bratem polega na tym, że jestem z nim w więzach, które są nierozerwalne i że jestem jego bliskim na zawsze. Nie na moment, nie w szczególnie trudnych momentach, nie w szczególnie szczęśliwych momentach, nie w szczególnie tragicznych momentach, nie wtedy, kiedy nie ma zupełnie ratunku z innej strony i ja muszę wkroczyć. Nie. Bycie czyimś bratem to jest bycie dla kogoś zawsze. To nie zawsze oznacza, że będę w stanie, jak superbohater ze wszystkim sobie poradzić, ale to nieważne. Ważne, żebym był. I kochani, prawdziwymi superbohaterami są bracia. Oczywiście i siostry, mam nadzieję, że rozumiecie, to nie jest żadne męsko-damskie rozróżnienie. Chodzi o to, żeby być bliskim dla kogoś. To jest superbohaterstwo. Superbohaterstwem jest mąż, który jest na zawsze ze swoją żoną. To jest superbohater. Superbohaterką jest żona, która jest na zawsze ze swoim mężem. Superbohaterem jest przyjaciel, który na zawsze jest ze swoim przyjacielem. Największym superbohaterem na świecie jest Pan Bóg, bo On z nami jest zawsze i nigdy nas nie zostawia. Chcecie być superbohaterami, to bądźcie braćmi i siostrami dla siebie nawzajem. Nie opuszczajcie się, nie zdradzajcie się, nie zostawiajcie się, nie opuszczajcie drugiego człowieka. To jest bycie superbohaterem. I czasem to rzeczywiście wymaga absolutnie nadludzkiej siły. Wszystkie te supermeny i wszystkie te inne bohatery to w ogóle nic nie wiedzą o sile. Przy tej sile, która właśnie czasem jest potrzebna, żeby trwać przy kimś mimo wszystko. To jest największe superbohaterstwo. O tym dzisiaj, na koniec tego tygodnia. Pamiętajcie! Moi drodzy, moi mili, no tośmy zakończyli kolejny tydzień wstawakowy. Zapraszam was oczywiście w poniedziałek na kolejną odsłonę i na kolejne wstawakowe rozważania. No... to chyba tyle, bo nic więcej już nie mam do powiedzenia po całym tygodniu. Ściskam was, pozdrawiam, błogosławię i do zobaczenia. Z Bogiem, paaa...