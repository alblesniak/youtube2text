 Dzień dobry, dzień dobry! Moi drodzy, dzisiaj jest wtorek, to jest 5 maja, a to jest kolejny tego tygodniowy wstawak, który was wystrzeli do czegoś superowego. A będzie dzisiaj jedno z moich ulubionych zdań, ale to zaraz wam opowiem. Jedziemy! Moi kochani, moi mili, witam was serdecznie we wtorkowym wstawaku i zapraszam dzisiaj na cytat ze świętego, a będzie to święty, wielokrotnie już, że tak powiem, wykopnięty u nas w tym... Po co ja gadam? Święty, obecny już niejednokrotnie w naszej serii, czyli święty Augustyn. Jedno z jego najbardziej genialnych zdań. Mówiłem wam to zdanie już wiele razy w różnych komentarzach, tylko zawsze je tak cytowałem parafrazując, a znalazłem dzisiaj jego oryginalną wersję. Więc będzie dzisiaj oryginalna wersja, która oczywiście nic nie zmienia w ogóle w sensie, ale no... tak brzmi Lepszy, niewstrzemięźliwy, pokorny, niż pyszna dziewica. Kochani, o co chodzi w tym zdaniu? Czy święty Augustyn nie pochwalał piękna dziewictwa, czy nie pochwalał piękna czystości, czy próbował wywyższać tych, którzy są niewstrzemięźliwi, który mówił, że jakaś grzeszność, na przykład nieczystość, to jest w ogóle coś dobrego? Nie. Tylko, kochani, co mówi święty Augustyn? Jakież to jest genialna intuicja, że Panu Bogu nie chodzi o ludzką doskonałość. Panu Bogu nie chodzi o to, żebyśmy byli nieskazitelni, albo raczej nie chodzi Mu o to w pierwszym rzędzie. Bo to, że Tego by chciał, to jest w ogóle oczywista sprawa, kochani. To, że Pan Bóg chce, żebyśmy doszli do pełni doskonałości i to najlepiej już za życia, żebyśmy wyszli z grzechu, żebyśmy się pozbawili badziewień, żebyśmy żyli święcie, oczywiście, że tak, ale uwaga, to nie jest pierwsze Boże pragnienie. Zobaczcie, co On mówi. Lepszy pokorny niewstrzemięźliwy niż pyszny, ale dziewiczy. Co by to znaczyło? Że jeżeli jakieś twoje dobro, jakieś twoje zwycięstwo duchowe, jakaś twoja, nie wiem... moralna poprawność, albo nawet moralny perfekcjonizm miałby cię doprowadzić do poczucia wyższości, do poczucia pychy, do poczucia lepszości, do poczucia wynoszenia się do człowieku, mówi św. Augustyn, lepiej, żebyś grzeszny był. Kochani, w ogóle zobaczcie, jakie to jest radykalne zdanie. Augustyn nie mówi nie ma nic gorszego człowiekowi, co mogłoby mu się przydarzyć, jak grzech. Nie, mówi gorsze od grzechu jest pycha. To oczywiście też jest grzech, ale mówi to już lepszy grzech, ale z pokorą, niż niegrzech, ale z pychą. Kochani, bardzo często przychodzą do mnie ludzie uwikłani w jakieś takie nałogowe rzeczy, na przykład nieczystość, ale nie tylko. Jakieś inne rzeczy, które ich ciągle sprowadzają do parteru. Często tak patrzę na ich życie, sobie mówię wiesz co? Mam takie wrażenie, że Pan Bóg to się wręcz zgadza na ten twój grzech. Nie mówię, że Go chce, broń Boże, ale że Pan Bóg się zgadza, bo jak widzi twoją pychę, jak widzi to, co by z tobą zrobiło, kiedy byś nie miał tych słabości, to Pan Bóg już mówi dobra, lepiej niech on już upada, ale przynajmniej będzie mnie szukał, będzie ze mną blisko, będzie wiedział, że potrzebuje pomocy, bo inaczej to on by tak wyszczelił w kosmos, że ja nie mogę. Kochani, jestem przekonany, jak znam swoją pychę, a znam ją niestety zbyt dobrze, że część moich grzechów w życiu to się wydarzyły właśnie dlatego, że Pan Bóg już nie mógł znieść tego. I Pan Bóg się zgodził na to, oczywiście nie prowokował, to jasne, ale zgodził się, żeby ta pycha mnie doprowadziła po prostu do różnego rodzaju upadków, bo wiedział, że ten upadek mnie wreszcie upokorzy i mi tą pychę odbierze. Kochani, i chcę, żebyście mnie dobrze zrozumieli, to nie jest żadna apoteoza grzechu, to nie jest żadne wywyższanie tego, że można być grzesznym, uwikłanym w jakieś złe rzeczy. Nie. Tylko nie ma nic gorszego dla człowieka, jak pycha. Pycha, kochani, jak mówi cała w ogóle tradycja Kościoła, jest jednym z naczelnych grzechów, jest jednym z grzechów, który stoi w ogóle na czele tych grzechów siedmiu głównych. Jak poczytacie komentarze do siedmiu grzechów głównych, to zawsze, że tak powiem, woźnicą jest pycha. Cała reszta to są jej po prostu służące, nie? Dlatego pycha jest tak strasznie zwodniczy. Człowiek pyszny, człowiek zapatrzony w siebie, człowiek wyniosły, człowiek czujący się lepszy od innych, to jest jedno z największych niebezpieczeństw, jakie tylko może być. Więc Pan Bóg się czasem wręcz może zgodzić na to, żeby cię grzechu pokorzył, żebyś w pychę nie popadł. I to nie znaczy, kochani, aha... czyli mogę grzeszyć. Nie. Tylko pomyślcie, co to mówi o was? Jak to u was działa? Bo mnie to, kochani, to zdanie Augustyna bardzo w ogóle w życiu pomogło i bardzo mi dużo otworzyło oczu jakby na mnie, na to, co się we mnie dzieje. Pomyślcie o tym. Moi drodzy, moi kochani, najserdeczniej wam dziękuję za kolejne spotkanie i zapraszam oczywiście jutro. Widzimy się jutro, widzimy się w środę w kolejnym Wstawaku, a zostały nam jeszcze trzy Wstawaki do pięćsetki. Między długą będziemy obchodzić półtysięczny odcinek wstawakowy. Aż mnie to po prostu zadziwia, że my się tak długo, tak często, tak się wytrwale spotykamy. Bardzo to jest fajne. Ściskam was, pozdrawiam, błogosławię, najlepszego wtorku wam życzę i do zobaczenia już jutro w środę. Z Bogiem, papa...