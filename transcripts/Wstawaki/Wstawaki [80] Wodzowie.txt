 Dzień dobry, dzień dobry, moi drodzy, to jest wtorek, jest 6 listopada, a to jest kolejny odcinek Wstawaków, na który was bardzo, ale to bardzo serdecznie zapraszam. No to jedźmy! Moi drodzy, moi kochani, bądźcie serdecznie przywitani we wtorkowym odcinku Wstawaków. Mamy dzisiaj wtorek, więc jest święty, w sensie będzie cytat ze świętego i to będzie trochę cytat odnośnie dnia jutrzejszego. Takie sobie zrobimy dzisiaj wtorkowe przygotowanie do środy. Dlaczego? Dlatego, że jutro jest 7 listopada, a 7 listopada u nas w zakonie to jest dzień wszystkich świętych dominikańskich. I tak myślałem, żeby ten odcinek zrobić jutro, ale dzisiaj jest wtorek, więc jest święty, więc będzie dzisiaj. Proszę posłuchajcie, jaki jest dzisiaj cytat. A będzie dzisiaj cytat z superowej świętej, będzie to święta Urszula Leduchowska, która mówi następujące zdanie, myślę po prostu, mega zdanie. Brzmi ono następująco. Bądźmy święci, a więcej zrobimy dla świata, niż najsławniejsi wodzowie. To jest perspektywa. Co mówi święta Urszula? Że nie ma nic tak zmieniającego rzeczywistość, nie ma niczego tak potężnego, tak wielkiego, tak jakby robiącego historię na nowo, jak święty człowiek. Kochani, bardzo proste zdanie, ale zdanie, które niesie w sobie po prostu przepotęgę, jakby znaczenia. Jest bardzo wielu ludzi, którzy pchnęli świat do przodu. To jasne. Jest bardzo wielu wodzów, naukowców, nie wiem... pisarzy, polityków. Rzeczywiście zrobili niezwykłe rzeczy. Ja się absolutnie z tym zgadzam. Ale nikt nie dokonuje tak radykalnej zmiany w świecie, jak ktoś, kto jest święty. I bardzo często to nie jest tak widoczne, jak te wszystkie inne rzeczy. Bardzo często może być tak, że się wydaje wręcz to takie niezauważone, że nawet jeżeli, nie wiem... ten święty oddziaływał, to się wydaje na taką małą grupę ludzi, a nawet jeżeli to były jakieś bardzo znane święty, no to to przecież nie były przełomy ogólnoświatowe. To nieprawda. Po pierwsze, my części rzeczy nie widzimy, dlatego że część tych zmian dokonuje się w sferze ducha, który się zobaczy prawdopodobnie dopiero na końcu świata, dopiero po naszej śmierci. A też bardzo często jest tak, że te rzeczy, które my widzimy, one nie są najistotniejsze w rzeczywistości. One są oczywiście ważne, ale nie są kluczem do rzeczywistości. Kochani, to jest taka prosta sprawa. Zobaczcie. Na początku, kiedy był Kościół, to Kościół się składał, powiedzmy, z dwunastu gości, nie? I tych dwunastu gości doprowadziło do tego, że w tej chwili ileś tam miliardów ludzi, nie wiem ile jest chrześcijan, z dwa miliardy chyba, nie? czy tam z półtorej miliarda, że tylu ludzi wierzy w Pana Jezusa. Wystarczyło tylu dwunastu świętych ludzi, a tak naprawdę to wystarczył jeden, w sensie Pan Jezus wcześniej, bo to od Niego oczywiście wszystko wyszło. I oni potrafili zrobić taką zmianę w świecie. Ona jest dopiero teraz widoczna, po dwóch tysiącach lat mało tego. Ona będzie naprawdę widoczna dopiero po końcu świata, jak zobaczymy, jak to chrześcijaństwo jakby oddziaływało w świecie naprawdę, w sensie co się zmieniło w tym świecie dzięki chrześcijaństwu. I, kochani, kiedy ktoś jest święty, to nawet nie chodzi o to, że będzie widać i że on będzie przykładem i że będzie świadectwem i że tam, no właśnie, dzięki niemu będą się działy fantastyczne rzeczy w świecie. Oczywiście będą. Ale tu chodzi o to, że to się dzieje na znacznie głębszym poziomie. Jak jesteś święty, to zrobisz znacznie więcej w świecie niż nawet największe postacie tego świata z absolutnie całym szacunkiem do nich. Kochani, to jutrzejsze święto u nas w zakonie, to, że mamy właśnie wszystkich świętych dominikańskich, to nie pokazuje jakby wielką rodzinę ludzi, którzy przemieniali ten świat bardzo często niewidocznie, ale to były największe zmiany, jakie tylko mogły być. Ja w ogóle lubię to wspomnienia wszystkich świętych, to, co było tydzień temu, takie to ogólnoświatowe, w sensie ogólnokrześcijańskie i to nasze zakonne, które będzie jutro, dlatego że wiecie, że w tym święcie wspominamy nie tylko o tych świętych kanonizowanych, tylko szczególnie też tych nieogłoszonych. A właśnie ci nieogłoszeni są najmniej widoczni. O nich można najmniej powiedzieć, że dzięki nim świat się pozmieniał, bo o nich bardzo niewiele ludzi wie. A to dzięki nim świat się zmienia i staje się lepszy i stawał się lepszy i będzie się stawał lepszy. Bądźcie święci. Jak będziecie święci, zrobicie znacznie większą zmianę w świecie, niż nawet największe postaci, jakie tylko istnieją. Naprawdę. Dlatego że to świętość jest kluczem do tego, co naprawdę przemienia ten świat. Więc bardzo, bardzo, bardzo was wszystkich zapraszam dzisiaj. Zapragnijmy tego. Zapragnijmy świętości. No dobrze, moi drodzy. To tyle może byłoby dzisiaj w tym wtorkowym odcinku. Dziękuję wam za kolejne spotkanie. Widzimy się jutro. Jutro święto wszystkich świętych dominikańskich, więc świętujcie. No i bądźmy święci, bo to o to chodzi. Ściskam, pozdrawiam, błogosławię i do zobaczenia już jutro. Z Bogiem, paaa...