 Dzień dobry, dzień dobry! Moi drodzy, dzisiaj środa, 19 czerwca. To jest kolejny wstawak, oczywiście środowo-porannopobudzający, więc go zróbmy. Jedziemy z koksem! ♪ Moi drodzy, moi kochani, witam was bardzo serdecznie w dzisiejszym odcinku i zapraszam na pewną myśl. Będzie dzisiaj ciekawostka z dziedziny sportowej, na którym się w ogóle nie znam, w sensie na sporcie, na którym się w ogóle nie znam, ale gdzieś tam wyczytałem, to wam powiem, bo to w ogóle uważam ciekawe, ale ja się w ogóle nie mam pojęcia, czy to jest prawda i czy o to w tym chodzi, ale tak mówią. Otóż... wyczytałem gdzieś, czytałem sobie coś tam o jakimś tam spływie kajakowym. Ja, muszę wam się przyznać, nigdy takich rzeczy nie robiłem. Nigdy chyba nie byłem na jakimś takim porządnym spływie. Pływałem tam na jachtach itd., ale nigdy nie byłem na spływie kajakowym. Ale mówią... czytałem o takim spływie, wiecie, rwąca rzeka, takie jakieś tam łódki, takie kajaki jedno-osobowe, jedna osoba to była akurat. Jakby co robić, kiedy cię wywali? Co robić, kiedy jesteś w takim ostrym nurcienie, dużo kamieni itd., jakieś tam takie małe uskoki wodne i co zrobić, kiedy wypadniesz z tego kajaka? Jak się zachowywać? Otóż... mówią, tam przynajmniej ten człowiek mówił, u którego to czytałem, że najgorszą rzeczą, jaką można zrobić, to po pierwsze próbować stanąć na wodzie, trzymać się jakichś rzeczy itd., oczywiście wtedy, kiedy jest jakiś bardzo mocny nurt, nie? Dlatego, że to cię i tak porwie. Mało tego, prawdopodobnie coś ci się może złamać, albo się poobijasz, albo się w ogóle zabijesz. I mówią, że wtedy, kiedy tak się stanie, to należy się po prostu położyć na wodzie, jakby nogami oczywiście w kierunku spływu, ochronić głowę, w sensie tak mocno schylić głowę, zakryć ją rękami i pozwolić się nieść prądowi. Bo mówią, że prąd zawsze cię zaniesie na jakieś spokojne wody, zawsze po pewnym czasie, po pewnych tam miejscach, zawsze trafi w miejsce, gdzie będzie spokojnie i tam dopiero można wstać. Nie wiem, jak to działa wtedy, kiedy są jakieś wodospady, albo coś... przecież kurde, jak rypniesz z takiego wodospadu, no to ja tam bym się trzymał czegoś, a nie spadał. No ale mówią, że tak zrobić, bo cię to wyniesie na spokojne wody. I tak sobie pomyślałem. To jest bardzo ciekawa prawda, taka duchowa, nie? Moi drodzy, to nie chodzi oczywiście o to, żeby w życiu iść z prądem. Jak to mówią, tylko zdechłe ryby płyną z prądem. To nie o to chodzi. Tylko czasem w życiu jest taka nawałnica i dlatego mi się podoba to porównanie, bo tam jest mowa właśnie o takiej rwącej rzece. Czyli jest taki rwący nurt w życiu, tak się bardzo wszystko podziało, że trzeba po prostu przeczekać. W takim sensie pozwolić, żeby ten nurt cię trochę poniósł. Jakby nie strasznie wjeżdżać, walczyć, żyć w takim zaprzeczeniu, że to się nie dzieje itd. tylko pozwól, żeby to się poniosło cię na uspokojenie, bo to cię poniesie na jakieś uspokojenie. Kochani, burza nigdy nie trwa całe życie. Burza trwa trochę i może być oczywiście bardzo niebezpieczna i może się powtórzyć, ale między burzami jest czas, żeby poszukać schronienia. Ja wiem, że ktoś mi zaraz powie ja tam mam burzę od 40 lat bez przerwy. To nieprawda. To znaczy, że żyjesz w ogóle w takim jakimś zaprzeczeniu już, że cokolwiek dobrego, cokolwiek normalnego jest możliwe. Nie. Myślę, że to zdanie, mówię, rozumiane w bardzo konkretnych warunkach, przy bardzo silnym prądzie, przy tym, że jakby trudno bardzo się odnaleźć w danej sytuacji jakiejś takiej trudności, jakby pozwól czasowi, że on trochę coś ułoży. To nie chodzi o bierność. Nie chodzi o to, żeby w ogóle w życiu jakby nie podejmować działań i niech cię życia tam prowadzi, dokąd cię prowadzi. Nie. Nie chodzi o to. Co mnie tu mysisz? Przepraszam. Nie chodzi o to, nie? Tylko jakby pozwól, żeby cię poprowadził nurt twojego życia, a to znaczy Duch Święty, bo Duch Święty jest w nurcie twojego życia, żeby ci dał chwilę wytchnienia, a da ci za moment chwilę wytchnienia. Kochani, myślę, że bardzo warto, szczególnie takie te najtrudniejsze rzeczy, tak popatrzeć. Czyli nie wjeżdżać, nie szamotać się, nie chwytać się skał, a już może nie stawać, czyli próbować ogarnąć taką trudną rzeczywistość, tylko czasem pozwolić, niech troszeczkę czasu upłynie, aż się uspokoi, wtedy wstanę. To nie chodzi o to, żeby leżeć i pozwolić, żebyśmy zginęli, tylko wstanę, kiedy będzie się już dało, kiedy będzie to możliwe. Pomyślcie proszę o tym. Moi drodzy, to tyle w kolejnym odcinku środowym. Bardzo wam za niego dziękuję i zapraszam oczywiście na następne wstawaki. Jutrzejsze, pewnie czwartkowe, no bo jakżeby inne. Na dzisiaj to chyba tyle. Ściskam, pozdrawiam, błogosławię, jak nie wiem co. Zróbcie proszę najlepszą środę waszego życia, a jeżeli jesteście akurat w nurcie i w prądzie, to troszeczkę popłyńcie, aż się uspokoi. Z Bogiem, paaa...