 Dzień dobry, dzień dobry, moi drodzy, dzisiaj jest środa, jest 10 kwietnia, a to jest kolejny odcinek Wstawaków, na który was bardzo serdecznie zapraszam. Jedźmy! 🎵 Moi drodzy, moi kochani, bardzo was serdecznie witam tego poranka w tą środę. Warunki u mnie dosyć ciężkie, dlatego że jestem koło Detroit i tutaj niestety pada śnieg. Uciekałem, przed zimą uciekałem, no i wpadłem znowu w zimę. W sensie, jak to oglądacie, już dawno mnie tam nie ma, ale nagrywam to w bardzo niesprzyjających warunkach okolicznościowych, za co czujcie się docenieni, że tak się dla was poświęcam. Dobra, taki żarcik. Kochani, posłuchajcie, proszę cytatu kolejnego z Ojca Joachima, bardzo, bardzo pięknego. Tak mówi ojciec Joachim Bóg działa urokiem i robi porządek w człowieku. Jak On to może zrobić? Przez kontemplację. Najpierw pokazuje siebie, a potem porządkuje sobą. Kochani, no po prostu przemądrość jest w tych zdaniach Ojca Joachima. W jaki sposób człowiek może się zmienić? W jaki sposób człowiek może coś w sobie uporządkować? Jak to się może stać, że robi się w człowieku właściwy porządek, że przestaje być ten taki chaos grzechowy, chaos zła, chaos pragnień, chaos różnych takich rzeczy, które po prostu rozwalają człowieka od środka. Mówi ojciec Joachim, że do tego jest potrzebna jedna prosta rzecz. Kontemplacja, czyli przyglądanie się temu, jaki jest Pan Bóg. Dlaczego? Mówi ojciec Joachim, że Pan Bóg porządkuje w ten sposób, że pokazuje siebie i potem sobą porządkuje. Czyli co robi? Pokazuje, jak jest naprawdę. Dlatego, że kiedy zobaczymy Jego, czyli zobaczymy, w jaki sposób można kochać, w jaki sposób można być dobrym, w jaki sposób można, nie wiem... okazywać cierpliwość, miłość, miłosierdzie, jak można po prostu być kimś pięknym, to człowiek zaczyna się porządkować według tego obrazu. Kochani, to jest coś, co wam już mówiłem wielokrotnie w różnych odcinkach, też w tych odcinkach z ojcem Joachimem, że kiedy po prostu czasem mówimy ludziom, co jest dobre, a co złe, to jasne, że do niektórych to dotrze, ale mam takie przekonanie, że do większości ludzi to nie dotrze. W takim sensie, kiedy im po prostu powiemy słuchaj, to, co robisz, to jest złe, to jest niedobre. Nie... dlatego, że ludzie robią zło, dlatego, że widzą w nim jakieś szczęście, jakąś radość, jakąś przyjemność, coś, co im da coś naprawdę pozytywnego. Bardzo często widzą zło jako jakąś formę dobra. I tak naprawdę nawrócić się można tylko wtedy, kiedy się zobaczy pełnię tego, jacy dobrzy możemy być, czyli jakie szczęście się wiąże z tym, kiedy jest się na obraz Pana Boga, a to się zobaczy wtedy, kiedy się zobaczy, jakim cudownym jest Pan Bóg. Ja jestem przekonany, że znacznie bardziej zmieniają ludzkie serca słowa o niezwykłości Boga, niż o tym, jak zło jest potworne. I to nie znaczy, że mamy nie mówić o złu, to nie znaczy, że mamy zła nie pokazywać, ale znacznie bardziej pociąga, tak jak mówi ojciec Joachim w tym cytacie, urok piękna Pana Boga. Już o tym był gdzieś odcinek, kiedy wam mówiłem o urokliwości Bożej, o tym, jaki Bóg jest urokliwy. Kochani, ojciec Joachim mówi, że to zobaczenie tego, kim jest Bóg, zobaczenie Jego piękna, Jego niezwykłości, Jego cudowności, Jego świętości, Jego po prostu jedności, porządkuje człowieka. Ja ilekroć siądę naprawdę do modlitwy i się przyglądam Bogu, przyglądam się tego, jaki jest Pan Bóg, jakie ma serce, jak kocha, co robi, w jaki sposób postępuje, to ja się natychmiast nawracam. Ja natychmiast chcę tak, jak On, chcę być taki, jak On, chcę być do Niego podobny, bo widzę, jakie to jest niezwykłe. Po prostu dobro jest fascynujące, dobro jest pociągające, tylko że jest ciche, jest jakby schowane, ono nie jest tak krzykliwe, jak zło. Dlatego, jak mówi ojciec Joachim, bardzo potrzeba kontemplacji, czyli nieustannego, głębokiego, bardzo takiego nasączonego przypatrywania się Bogu. Kochani, jeżeli chcecie się uporządkować, jeżeli chcecie się zmienić, to musicie się przypatrywać Bogu, patrzeć, jaki On jest i On was wtedy sobą, tym, co w Nim poznacie, On was wtedy przemieni. Jak dla mnie, niesamowita w ogóle jest ta prawda i jakby nic lepszego nie można wymyślić. Urok Boga to jest to, co pociąga i On sobą porządkuje. Tego się dzisiaj nauczmy od ojca Joachima i spędźmy dzisiaj mnóstwo czasu na przyglądaniu się Panu Bogu, kontemplowaniu Go i to nas wtedy będzie porządkować. Moi drodzy, to tyle na dzisiaj. Śnieg mi tu pada na głowę, jest zimne, jest po prostu minus 4 stopnie, ale podobno jutro ma być lepiej, w sensie tylko minus 1 ma być, więc będzie podobno super. No zobaczymy. To ja idę gdzieś szukać jakiegoś innego spotu, żeby coś tutaj nakręcić dla was, jakieś kolejne wstawaki, a wy proszę, miejcie dzisiaj najlepszą środę waszego życia. Ściskam, pozdrawiam, błogosławię i do zobaczenia już jutro. Z Bogiem, paaa...