 Dzień dobry, dzień dobry Moi drodzy, dzisiaj jest piątek, jest 12 kwietnia a to jest oczywiście kolejny odcinek Wstawaków, na który was bardzo serdecznie zapraszam. Zróbmy go! Moi drodzy, moi kochani, witam was najserdeczniej tego poranka i zapraszam na piątkową myśl Ojca Yahima i na piątkowe dzisiaj rozważanie do tego zdania, które nas ma poprowadzić przez ten piątkowy dzień. A będzie dzisiaj bardzo piątkowe zdanie. Proszę posłuchajcie, o czym mowa. Tak mówi Ojciec Yahim Modlę się do krzyża, a trzeba się modlić przez krzyż. Kochani, co znaczy to zdanie? Myślę, że można by było oczywiście je na wiele sposobów jakoś zinterpretować, ale ja, kiedy je czytam i też kiedy, że tak powiem, pamiętam sposób myślenia Ojca Yahima, to jest w tym zdaniu coś bardzo ważnego i dla mnie bardzo jednoznacznego. Otóż jest taka pokusa, żeby się po prostu wpatrzeć w krzyż, czyli w sensie wpatrzeć w cierpienie, żeby zobaczyć po pierwsze w Panu Bogu to, jak strasznie cierpiał, to, jak się za nas poświęcił, to, jak nas kochał i w ten sposób umarł za nas. I to w ogóle jest część oczywiście prawdy o tym całym wydarzeniu, ale nie jest całą prawdą. Tak samo można patrzeć na krzyż, który nam się dzieje. Można się wpatrzeć we własne cierpienie, wpatrzeć w to, co się w tym cierpieniu dzieje, jak bardzo to jest trudne, czasem wręcz nie do udźwignięcia i się tak dać w ogóle temu krzyżowi przytłoczyć. Tak jak Pan Jezus upadł pod krzyżem i to upadł trzy razy, a pewnie upadł znacznie więcej razy, tak można upaść pod tym krzyżem, bo się wpatrujemy w to, co jest naszym krzyżem, w to, co jest krzyżem Boga, w to, co jest krzyżem innych ludzi, w ogóle w całe cierpienie, zło no i te wszystkie ciemne strony tego świata. Ojciec Joachim mówi, że trzeba patrzeć i modlić się nie tyle do krzyża, czyli nie tyle do tej rzeczywistości, ale przez nią, czyli przez to, co się za tą rzeczywistością wyłania. Kochani, a za tą rzeczywistością wyłania się zmartwychwstanie. Za tą rzeczywistością jest coś niezwykłego, pięknego, cudownego, niesamowitego i jeżeli się zatrzymamy na krzyżu, to nie zobaczymy, o co w nim tak naprawdę chodzi. Moi drodzy, my nie zostaliśmy zbawieni przez krzyż Pana Jezusa. Zostaliśmy zbawieni przez Jego krzyż, śmierć i zmartwychwstanie. Jeżeli tylko nasza uwaga się koncentruje na tej pierwszej rzeczy, to nie widzimy tego, co trzeba. Kochani, to już wielokrotnie wam mówiłem, szczególnie w tych odcinkach, kiedy opowiadałem wam o Triduum Paschalnym, ale ja bardzo lubię ten moment, kiedy się odsłania krzyż w Wielki Piątek i nie wiem, czy wiecie, skąd się wzięła ta praktyka. Ona nie jest stąd, że nie wiem... Kościół tak udaje, że nie wie, co jest pod spodem i nam pokazuje nagle, co było zasłonięte. Nie. Chodzi o to, że w dawnych wiekach na krzyżach często Pan Jezus był uśmiechnięty. Bardzo często był wyprostowany, z rozłożonymi ramionami, w ornacie bardzo często, jako kapłan odprawiający Eucharystię na krzyżu i uśmiechnięty. Co to znaczy? Że to jest jakaś próba, nie wiem... zanegowania cierpienia Pana Jezusa? Oczywiście, że nie. Chodzi o to, że już tam przez ten krzyż przebija światło zmartwychwstania. Jezus wie, że chociaż jest to straszne doświadczenie i sam prosił, żeby go ominęło, to ono nie jest końcem, ono nie jest celem, ono nie jest tym, do czego idziemy jakby przez to doświadczenie. Celem jest zmartwychwstanie. I tak, jak mówi ojciec Jehochim, nie tyle módl się do krzyża, nie tyle módl się do Pana Jezusa cierpiącego, nie tyle módl się do własnego cierpienia, a myślę, że my często modlimy się do własnego cierpienia, ile módl się przez krzyż. Czyli módl się patrząc, dokąd to cię ma zaprowadzić. A ma cię to zaprowadzić do zmartwychwstania, do odnowienia. Na tym krzyżu ma umrzeć zło, na tym krzyżu mają umrzeć różne straszne rzeczy w naszym życiu, po to, żeby się mogło narodzić życie. Kochani, tak jak mówię, to zdanie pewnie można by jeszcze interpretować na inne sposoby, ale mnie osobiście najbardziej potrzebne jest właśnie chyba to. Ja, tak jak każdy człowiek, mam taką tendencję czasem, że kiedy się dzieje coś źle u mnie czy u moich bliskich, to przestaję widzieć tą perspektywę, przestaję widzieć przez krzyż, tylko zatrzymuję się na krzyżu. Nie módlcie się do krzyża, nie patrzcie na krzyż, ale módlcie się przez krzyż i patrzcie przez krzyż na to, co idzie za nim, czyli na zmartwychwstanie. Myślę, że to jest bardzo ważna perspektywa na każdy piątek, szczególnie na piątki Wielkiego Postu, szczególnie w ogóle na Wielki Piątek. Nie tylko krzyż, ale przez krzyż. Moi drodzy, to tyle w tym dzisiejszym odcinku, zapraszam oczywiście na jutro, na sobotę, na ostatni odcinek wstawakowy w tym tygodniu. Jeżeli tylko znajdziecie chwilę czasu i wam to w czymś może pomóc, to zapraszam w jutrzejszy poranek. Ściskam, pozdrawiam, bardzo was błogosławię, bardzo was pozdrawiam i miejcie się, proszę, najlepiej na świecie. Z Bogiem, paaa...