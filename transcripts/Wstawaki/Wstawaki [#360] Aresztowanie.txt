 Dzień dobry, dzień dobry, moi drodzy, dzisiaj jest środa, jest 30 października, to jest kolejny wstawak międzydrzewny, jak widzicie. Ciągle jestem w pięknych okolicznościach przyrody, bo jest to naprawdę bardzo ładnie. Wiem, powtarzam to za każdym razem, no ale dlaczego bym tego nie powtarzał? Trzeba wychwalać Boży świat, który Pan Bóg stworzył, bo Pan Bóg stworzył absolutnie przeekstra świat. Jedziemy z odcinkiem. Moi drodzy, moi mili, zaczynamy dzisiejsze środowe wstawaki, będzie dzisiaj ciekawostka. Ciekawostka natury tak naprawdę niby botanicznej, ale to nie będzie ciekawostka botaniczna, tylko będzie to ciekawostka socjologiczno-polityczno-administracyjno-szpiegowska. Tak bym to nazwał. Skąd ja biorę te porównania? To ja nie wiem. To znaczy nie porównania, tylko te zbitki słowne. No taki mam mózg. Co zrobię? Będzie dzisiaj o bocianach. Najpierw, kochani, ciekawostka o bocianach, zupełnie nieistotna, niepotrzebna, ale jak ją zobaczyłem, to pomyślałem sobie, że muszę wam powiedzieć, chociaż ona jest trochę obrzydliwa, ale nie wiem, czy wiecie, w jaki sposób bocian się chłodzi. Jak on to w ogóle robi, że w ten sposób się chłodzi, to nie wiem, ale... Otóż bociany, kochani, żeby się ochłodzić, to sobie, przepraszam za słowo, no, obsrywają nogi. Że podobno bocian, no, obsrywa sobie nogę, to mu tam zasycha i w jakiś sposób to sprawia, że mu się noga chłodzi. W ogóle czujecie? Myślałem o tym, jaką z tego wyciągnąć prawdę duchową, ale muszę wam powiedzieć, że poległem. Absolutnie nie mam żadnego pomysłu na prawdę duchową z bociana, który sobie obsrał nogi. Przepraszam za te słowa. Jeżeli ktoś ma jakiś pomysł, jak przełożyć obsrane nogi bociana na coś dobrego, to zapraszam, napiszcie w komentarzach. Wybaczcie początek tego odcinka. Natomiast do rzeczy. Druga ciekawostka z bocianami, uważam, że bardzo ciekawa. No bo właśnie mówię, nie tyle z bocianami, ile bocianowo-administracyjno-policyjna. Otóż w Egipcie kilka lat temu zaaresztowano bociana. Really? Poważnie? Egipscy policjanci to muszą być chyba jednak jeszcze bardziej wybitni policjanci niż polscy policjanci. Aresztowali bociana dlatego, że dostrzegli na jego nogach jakieś urządzenie, o którym byli przekonani, że jest to urządzenie szpiegowskie. Byli przekonani po prostu, że jakiś inny kraj, naród albo jakaś organizacja wewnętrzna, nie wiem, terrorystyczna, rewolucyjno-buntownicza, przyczepiła bocianowi coś do nogi, co miało być jakąś kamerą czy jakimś innym tam sposobem takiego, żeby coś tam nagrywać i ten bocian został wysłany do miasta po to, żeby w tym mieście tam czaił Egipcjan. Jak się oczywiście okazało, egipscy policjanci okazali się totalnymi patałachami, bo to było po prostu zwykłe urządzenie śledzące loty bociana, które muzeolodzy założyli po to, żeby śledzić, gdzie tam bocian lata na te swoje wojaże zimowe. I się okazało, że niepotrzebnie był aresztowany bocian, musiał się strasznie stresu najeść, pewnie był przerażony w tym więzieniu, gdzie go tam aresztowali, ale w końcu go wypuścili. Dlaczego wam to mówię? Jaka, kochani, prawda z tego wynika? No bardzo ważna. Nie oceniajcie innych po pozorach, moi drodzy. Nie oceniajmy innych, bo żeśmy coś zobaczyli. Kochani, ile razy ja w swoim życiu dopuściłem się do czegoś takiego, że usłyszałem jakieś słowo od jakiegoś człowieka albo ktoś mi o nim coś powiedział albo go zobaczyłem w jakichś okolicznościach, albo coś zrobił, ale ja widziałem tylko wycinek tego zrobienia. I oczywiście ja na podstawie tego zbudowałem całą teorię. Te durne policjanty egipskie, no przepraszam panowie, że tak o was mówię, po prostu zaaresztowali biednego boćka, bo myśleli, że to szpieg. No co trzeba mieć w głowie, żeby pomyśleć, że bocian to jest szpieg? Moi drodzy, połowa rzeczy na świecie, które robimy, które widzimy i tak dalej, są rzeczami wyrwanymi z kontekstu. Pokazują tylko kawałek życia ludzkiego. Pokazują tylko jakąś jedną rzecz. Nawet, że ona jest zła, to one nie mówią wszystkiego o tym człowieku. Nie oceniajmy ludzi po tym, co tylko widzimy, po tym tylko, co poznaliśmy, a szczególnie jeszcze po tym, co nam inni o nich opowiedzieli albo nam się wydaje, że tam ktoś taki jest. Kochani, zróbmy taki dzień dzisiaj takiej prawdy, taki dzień takiego prawdziwego, nieuprzedzonego, nieskupiającego się na jakimś jednym szczególe patrzenia i oceniania innych ludzi. Kochani, bo to można takie krzywdy sobie nawzajem narobić. Ile razy mnie w życiu skrzywdzono, bo ktoś zobaczył jakąś jedną rzecz albo usłyszał jakieś słowo, jeszcze je źle zrozumiał albo coś tam sobie pomyślał i oczywiście wysłał na mój temat jakąś wielką teorię, tak? Kim ja jestem. Mnie to boli, to jest jasne. Uwaga, ile razy ja to zrobiłem względem innych ludzi, kiedy tak zobaczyłem, usłyszałem, pomyślałem i potem zbudowałem na tej podstawie jakieś wielkie teorie, kim tam ktoś jest albo kim ktoś nie jest. Moi drodzy, nie róbmy. Zróbmy dzisiaj dzień bez oceniania. Uczmy się, albo raczej antyuczmy się od tych policjantów z Egiptu. Moi drodzy, tyle w tym dzisiejszym odcinku, bardzo wam dziękuję za kolejne spotkanie. Znowu mi tu łażą z jakimiś psami, więc będą ja rozpraszać, trudno. Środa się zakończyła, w sensie we wstawakach, bo dzisiaj pewnie jeszcze przed większością z was cała środa jeszcze przed wami. Widzimy się jutro w czwartkowych wstawakach, mam nadzieję. Tymczasem was ściskam, was pozdrawiam i was błogosławię i wam mówię PA!