 Dzień dobry, dzień dobry, moi drodzy, piątek dzisiaj jest, tylko spojrzę, czwarty, czwarty dzień września. To jest wstawak biblijny, jak zawsze w piątki, więc będzie dzisiaj, mam nadzieję, przesuper. Bardzo was serdecznie zapraszam, jedziemy! Moi drodzy, moi mili, jak już wspomniałem na początku i nie ma co przedłużać, idźmy do cytatu z Pisma Świętego dzisiaj, który nas poprowadzi. Zdanie bardzo piękne i bardzo nam potrzebne, myślę, że ja szczególnie, ja potrzebuję takiego zdania. Wiem, że niektórzy z nas się pewnie burzą na taki sposób działania Pana Boga, ale mnie osobiście on jest bardzo potrzebny. Już się tłumaczę, o co chodzi, dlaczego tak mówię. Jest to Księga Józuego, pierwszy rozdział, dziewiąty werset, jest tam napisane, co następuje. Czyż ci nie rozkazałem, bądź mężny i mocny, nie bój się i nie lękaj, ponieważ z tobą jest Pan Bóg twój wszędzie, gdziekolwiek pójdziesz. Kochani, bardzo piękne i bardzo potrzebne zdanie. Oczywiście główna część tego zdania, nie najważniejsza dla mnie chyba dzisiaj, ale główna część, to jest ta oczywiście o tym, żeby się nie lękać i żeby się nie trwożyć, że Pan Bóg jest z nami. To jest coś, co chciałbym, żebyście dzisiaj usłyszeli, że Pan Bóg nam obiecuje, tak jak każdego dnia, że gdziekolwiek dzisiaj pójdziemy, cokolwiek będziemy robić, to jest taki moment Księdza Józuego, gdzie też rzeczywiście przed bohaterem otwiera się cała przyszłość. On się lęka. Cokolwiek by się działo w twoim życiu, mówi Pan Bóg, nie lękaj się, nie bój się, nie trwórz się, jestem z tobą. Gdziekolwiek pójdziesz, będę tam z tobą. To nie znaczy, że nigdy ci się nie stanie nic trudnego, nie staniesz przeciwko rzeczom, które mogą być wymagające, bolesne, trudne, przeciwko doświadczeniom, ale będę z tobą w tych doświadczeniach. Nie zostawię cię samego. Ale to, co mi się bardzo podoba, kochani, w tym zdaniu, to ten początek. Czyż ci nie rozkazałem? Otóż ja mam taką naturę, przez moje lenistwo, przez moją po prostu nieskończoną zdolność do samousprawiedliwienia, do odpuszczenia sobie i tak dalej, że bardzo potrzebuję, no właśnie, żeby mi Pan Bóg rozkazywał. Kochani, wiemy, że my tego może trochę nie lubimy. My lubimy bardzo wolność, ja sam jestem w ogóle maniakiem wolności, tylko że rozkazywanie Pana Boga, to jest zupełnie inne rozkazywanie niż kogokolwiek innego. Bo Pan Bóg rozkazuje kochając. W rozkazie Pana Boga zawsze jest pełnia miłości. On rozkazuje, pokazując jednocześnie, że stać cię na to, do czego dostałeś rozkaz. Czyli Pan Bóg nie mówi nie trwórz się, albo bądź mężny do kogoś, o kim wie, że nie może się nie trwożyć, albo że nie może być mężny. Nie. Pan Bóg widzi w nas wszystkie te potencjały, widzi w nas to wszystko, co w nas jest i dlatego mówi, jakby rozkazuje ci, bo wiem, że tam to jest. Czyli jakby ty sam udajesz przed sobą, albo ktoś ci to wmówił, że tego nie ma i ja chcę to wydobyć na światło dzienne. Dlatego jakby nie zgodzę się, mówi Pan Bóg, żebyś żył tak, jakby tego nie było. Ja, kochani, bardzo często potrzebuję takiego Pana Boga, który staje przede mną i mówi mi Adam, masz to, potrafisz to, zrobisz to, zrób to w patałachu. Ja naprawdę bardzo bym chciał, Pan Bóg rzadko to robi, bo On jest niezwykle delikatny, Pan Bóg jest bardzo pokorny, żeby wchodził z butami. Bardzo bym chciał, żeby znacznie mocniej interweniował. No, taką Pan Bóg ma, że tak powiem, filozofię działania, bo Ona jest najlepsza, On wie, co robi, On wie, gdzie nie może naruszyć naszej wolności, ale jednocześnie mówi, rozkazuje ci, bo wiem, że to w tobie jest. Jakby usłysz ten rozkaz. Chciałbym, kochani, żebyście usłyszeli dzisiaj to, szczególnie ci, którzy tego posłuchaliście i sobie powiedzieliście to są tylko słowa, ja się tak boję, ja i tak nie jestem mężny, dzielna, odważna, ja w ogóle nie mam w sobie takiej mocy, żeby się zmierzyć z tym. Nie, rozkazuje ci, bądź mężny i bądź dzielny. Bardzo, kochani, chciałbym, żebyśmy dzisiaj ten rozkaz usłyszeli, bo myślę, że on nam, bardzo wielu z nas, jest bardzo, bardzo potrzebny. Moi drodzy, moi mili, to by było na tyle w tym dzisiejszym piątkowym spotkaniu. Pozostało nam jeszcze jedno, jutrzejsze, sobotnie, kończące ten tydzień i kończące pierwszy tydzień wrześniowy, więc bardzo was zapraszam jutro na jeszcze jedno spotkanie. Ściskam, pozdrawiam, błogosławię, miejcie najlepszy dzień, jaki się tylko da i ściskam was najmocniej, jak się tylko da. Z Bogiem, paaa...