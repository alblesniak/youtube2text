 Dzień dobry, dzień dobry, moi drodzy, to jest czwartek, jest 31 stycznia, ostatni dzień stycznia, a to jest wcale nie ostatni odcinek Wstawa Akowalni w tym tygodniu, ani w ogóle. Więc najserdeczniej was zapraszam! 🎵 Muzyka 🎵 Moi drodzy, moi kochani, witam was bardzo serdecznie w czwartkowym odcinku, epizodzie naszej serii pod tytułem Wstawaki. Będzie dzisiaj ciekawostka bardzo mądra, bardzo wielka, aczkolwiek, muszę przyznać, bardzo niezaskakująca, która, mam nadzieję, nas doprowadzi do czegoś ważnego i w ogóle pięknego, tak jak zawsze. Będę dzisiaj mówił o oczach i w związku z tym, że będę mówił o oczach, to najpierw opowiem o włosach. Dlatego, że taki mam dział, że tak powiem, ciekawostki o ludziach. Mianowicie, pierwsza ciekawostka, z którą nie wiedziałem, co zrobić, ale stwierdziłem, że muszę wam to powiedzieć i ona nie ma żadnego związku z naszym dzisiejszym tematem, ale wam powiem, dotyczy włosów. Otóż, nie wiem, czy wiecie, ale w zależności od tego, jakie ludzie mają włosy, w sensie chodzi mi o kolor, czy blond, czy brunet, czy rudy, to to też się przekłada na ilość włosów, jakie mają ludzie. Otóż najwięcej włosów, najgęstsze włosy mają zawsze ludzie, którzy są blondynami. Nie wiem, czy wiecie, mają mniej więcej do 146 tys. włosów na swoim głowie. Bruneci dużo mniej, bo mają tylko około 100 tys. włosów na swojej głowie, ale najmniej mają rudzi, dlatego że rudzi mają około 86 tys. włosów, w sensie tylko do takiej ilości, znaczy w ogóle to nie jest tylko. Ja nie mam w ogóle, więc mnie to w sumie średnio interesuje, aczkolwiek gdybym miał, to ja bym był w tej najwyższej półce, bo ja w ogóle się urodziłem jako blondyn, potem się trochę zrudziłem, więc pewnie jestem gdzieś po środku. W ogóle nieważne. Taka była ciekawostka o włosach. Chciałem wam tylko powiedzieć, żebyście się poczuli dumni albo nie wiem... pozostawieni przez Pana Boga, że wam dały np. jakieś inne włosy. Ja w ogóle uważam, że najfajniejsze są włosy rude. A rude dziewczyny to już w ogóle... Przepraszam, taki wtręt. Ciekawostka właściwa. Mianowicie, o oczach. Bardzo krótka, dlatego musiałem podać coś o włosach, żeby było trochę więcej czasu upunęło w tym odcinku. Jaka jest ciekawostka o oczach? Otóż nie wiem, czy wiecie, że oczy ludzkie nie rosną. Naprawdę. W sensie takie oczy, jak się urodzisz, jakie je masz, to potem do nich dorasta, że tak powiem, reszta, ale oczy już są takie, jakie są. Czyli taki niemowla, który się urodził, ma już takie oczy, jakie będzie miał, kiedy będzie dorosły i kiedy będzie stary. To jest w ogóle dla mnie jakieś niewiarygodne, bo to by się wydawało, że taki niemowla powinien mieć takie oczy, nie? A tak nie jest. Po prostu tak się jakoś komponowało, że one nie wyglądają tak źle. Ale to mnie w ogóle strasznie zastanowiło, jak to jest możliwe, że te oczy takie są i w ogóle co z tego wyciągnąć. Kochani, z tego wyciąga się pewna bardzo fajna rzecz. Mianowicie, że bez wysiłku, bez pewnej pracy, bez pewnego takiego specjalnego, włożonego wysiłku po prostu, zawsze będziemy widzieć tak samo, jak widzimy. O co mi tu chodzi? Kochani, jak oczywiście, kiedy myślę o oczach, to nie myślę tylko o takim czymś, że widzę świat, tylko myślę o tym, jak postrzegam ludzi, jak postrzegam rzeczywistość, jak postrzegam siebie. Otóż kiedy patrzysz po prostu tak, jak patrzysz, to zawsze będziesz widzieć tak samo. Czyli jeżeli na przykład źle o sobie myślisz i będziesz nieustannie tylko sam sobie z tym próbował poradzić, to masz takie oczy, jakie masz i one nie urosną. W sensie nie zobaczysz się większym. Żebyś mógł zobaczyć coś więcej, to potrzebujesz kogoś innego, kto ci pokaże, bo ma inne oczy albo potrzebujesz jakiegoś przyrządu, który powiększa, pomniejsza, oddala, przybliża itd. Co to znaczy to głupie porównanie? Kochani, chodzi o to, że bardzo potrzebujemy innej perspektywy patrzenia. Że człowiek sam z siebie ma tylko taki, jaki ma sposób patrzenia i potrzebuje innych, którzy mu to pokażą. Kochani, ja na przykład dlatego tak strasznie kocham świat, dlatego tak strasznie kocham jeździć po świecie i bardzo się cieszę, kiedy mnie zapraszają w te wszystkie miejsca, ja wiem, oczywiście zawsze są po tym komentarze, ten znowu pojechał do Dubaju albo znowu pojechał gdzieś tam. No pojechał, bo tam mam rekolekcje, no. Ja wiem, że dla niektórych to jest niezrozumiałe, no ale co zrobić? Ja strasznie to kocham jeździć po wszystkich możliwych miejscach na świecie. Pięknych, bogatych, architektonicznych, ubogich, beznadziejnych, śmieciowych, śmierdzących. Każde kocham. Kocham każde miejsce, bo każde mi daje inną perspektywę patrzenia na świat, inny sposób widzenia ludzi, inne ich odbieranie rzeczywistości, inny pomysł na to, jak się szuka Pana Boga, inny pomysł na to, kim my jesteśmy, tylko nieustanne bogactwo innych spojrzeń. Ja mam oczy tylko takie, jakie mam i nie będę miał innych, nie urosną mi. Potrzebuję innych oczu, żeby zobaczyć inaczej rzeczywistość. I kochani, my często jesteśmy przekonani ale ja widzę i ja wiem, jaka jest prawda. Nie. Widzisz tak, jak ty widzisz. I to jest w ogóle jakaś część prawdy, to oczywiste. Ale żebyś zobaczył prawdę w ogóle, to potrzebujesz znacznie większej ilości oczu. A co najważniejsze, potrzebujesz oczu Pana Boga, bo to On dopiero widzi wszystko tak, jak ma być. Więc, kochani, ośmielmy się szukać również innych punktów widzenia. Moi drodzy, moi kochani, to tyle w tym dzisiejszym odcinku czwartkowym. Zapraszam oczywiście na odcinek piątkowy, a jakże, no bo czemu miałbym nie zapraszać? Bardzo was ściskam, bardzo was błogosławię i do zobaczenia już jutro. Z Bogiem, paaa!