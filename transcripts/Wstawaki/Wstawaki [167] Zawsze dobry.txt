 Dzień dobry, dzień dobry, moi drodzy, to jest piątek, jest 15 marca, a to jest oczywiście kolejny odcinek Wstawaków w Wielkim Poście, prawie ostatni w tym tygodniu, chociaż przedostatni. Zapraszam! Moi drodzy, moi kochani, witam was najserdeczniej w kolejnym odcinku Wstawaków z ojcem Joachimem Badenim. Uczymy się od ojca Joachima patrzenia na świat. Jak tak sobie już patrzę na te cytaty, które były i na te, które jeszcze mam przygotowane, które będą na kolejne odcinki, to mam wrażenie, że siła ojca Joachima polega na tym, że on mówi takie rzeczy bardzo często absolutnie oczywiste i ta oczywistość jest jakby nieustannie nam umykająca. Myślę, że w ogóle na tym polega taka najprawdziwsza prawda, że to nie są jakieś niewiadome odkrycia, chociaż oczywiście czasem też, ale zazwyczaj to jest po prostu najprawdziwszy ogląd rzeczywistości, który jak się go w końcu zobaczy, to się mówi przecież to jest w ogóle wszystko oczywiste. Kochani, dzisiaj kolejna oczywista oczywistość, ale taka, o której jestem przekonany, bardzo często zapominamy. Jakie zdanie? Taki dzisiaj cytat z ojca Joachima Pan Bóg zawsze robi to, co uważa za dobre dla konkretnego człowieka. Kochani, wielokrotnie słyszałem od ludzi, że proszę ojca, mam takie wrażenie, że Pan Bóg mnie zaprasza do czegoś, co się skończy czymś nieszczęśliwym w moim życiu. Że na przykład każe mi coś porzucić albo każe mi zostać w czymś, w czym ja nie chcę zostać i to na pewno mnie doprowadzi do czegoś bardzo niedobrego, do poczucia nieszczęścia, nie będę mógł siebie zrealizować. Jakby Pan Bóg, mam takie wrażenie, chce mnie ograniczyć. I kochani, zawsze jak słyszę takie zdanie, to rodzą mi się dwa pytania w głowie. Po pierwsze, czy na pewno Pan Bóg tego chce? Bo czasem mam wrażenie, że my sobie po prostu wmawiamy, że Pan Bóg czegoś od nas chce i że Pan Bóg coś nam proponuje, a to wcale nie On. Tylko to są jakieś nasze albo wyrzuty sumienia, albo jakieś przekonania o świecie, albo inni ludzie, albo jakieś rzeczy, które sobie po prostu wdrukowaliśmy i to wcale nie Pan Bóg. A kiedy już odkryjemy, że to rzeczywiście Pan Bóg, to kochani, nie ma takiej opcji na świecie, żeby Pan Bóg mógł zaproponować człowiekowi coś, co go doprowadzi do czegoś nieszczęśliwego. Ja po prostu chyba w co drugiej rozmowie o trudnych sytuacjach ludzkich, gdzie trzeba się podejmować jakichś trudnych rzeczy, mam wrażenie, że mamy z tym problem, że jakby propozycje Pana Boga nas czegoś pozbawią. Tak jakby Pan Bóg mógłby nam zabrać jakieś szczęście. Znam bardzo wielu ludzi, którzy mówią ale ojcze, jeżeli będę szedł wiernie za tym, co mówi Pan Bóg i będę się trzymał Jego zasad, no to ja będę nieszczęśliwy, bo moje szczęście wydaje mi się jest gdzieś zupełnie indziej. Kochani, wnioski są jakby z tego bardzo proste. Albo masz totalnie pomylone pojęcie szczęścia, dlatego że Pan Bóg nie mógłby zaproponować ci czegoś, co nie będzie dla ciebie szczęściem, albo po prostu Pan Bóg tego od ciebie nie chce i właśnie dlatego ci się wydaje, że to jest nieszczęśliwe, bo to będzie nieszczęśliwe, tylko Pan Bóg tego nie chce. Kochani, chciałbym, żebyśmy się dzisiaj jakby tak... jak to nazwać... natarli, natarli takim przekonaniem, natarli sobie głowę, natarli sobie serce, natarli sobie myślenie, swoje uczucia, swoje nie wiem... obawy itd. Wszystko natarli takim przekonaniem, że Pan Bóg zawsze dla konkretnego człowieka zawsze proponuje to, co jest dla Niego najlepsze. Kochani, Pan Bóg nie potrafi zrobić człowiekowi krzywdy. Nawet nie chodzi o to, że On nie chce, tylko On w ogóle nie ma takiego wyboru. Pan Bóg jest samym Dobrem i Pan Bóg nie umie robić nic poza Dobrem. Nie umie. W sensie Pan Bóg jest w ogóle bardzo nieumaty w tym, przepraszam za takie słowo Panu Bogu, ale Pan Bóg jest zupełnie jakby nieumiejętny w wyrządzaniu krzywdy. On po prostu... to jest poza Jego zasięgiem. Jakby Pan Bóg się nie nadaje do tego. Pan Bóg jest po prostu ostatni w kolejce do zrobienia jakiegokolwiek zła. W związku z tym, jeżeli idziesz za czymś, co Pan Bóg ci proponuje, tylko jasne, najpierw się upewnij, że Pan Bóg na pewno to ci proponuje, że to jest coś na pewno zgodnego z wolą Pana Boga, ale jeżeli już to odkrywasz, że rzeczywiście tego chce Pan Bóg, to musi być dla ciebie dobre. Uwaga! To nie zawsze oczywiście oznacza od razu łatwe, od razu przyjemne, też, że to szczęście od razu się musi pojawić. Nie. Czasem to polega na jakimś oczyszczeniu, na jakimś przejściu przez coś, ale zawsze u celu i nie tylko tym celu po śmierci, ale tutaj u celu na ziemi, zawsze, kochani, zawsze jest szczęście. Natrzyjmy się takim przekonaniem, że Pan Bóg zawsze chce dla nas dobra. Moi drodzy, moi kochani, prawdopodobnie tego nie słyszycie, taką mam szanę i nadzieję, ale straszny mam tutaj rumor dookoła, bo mi tu rozwalałem jakąś budę koło studia po prostu i po prostu strasznie to wszystko tłukam. W ogóle zaczęli o chyba 6 rano dzisiaj, nie? Po prostu jakiś dramat. Przepraszam, taki wtręt. Muszę sobie ponarzekać, nie? Było zadanie kiedyś w tym, w okruchach nie narzekaj, ale to nie było na dzisiaj, więc sobie dzisiaj ponarzekałem. A w ogóle to pozdrawiam bardzo serdecznie Panów, którzy rozwalają budę. Jutro kolejne wstawaki z Ojcem Iachimem w sobotę. Ściskam, pozdrawiam, błogosławię, miejcie się proszę najlepiej na świecie, z Bogiem, paaa...