 Dzień dobry, dzień dobry, moi drodzy, mamy dzisiaj poniedziałek, to jest ósmy dzień listopada, właśnie rozpoczyna się kolejny tydzień, a to jest oczywiście poniedziałkowa wstawa, która ten tydzień rozpoczyna. No to mówiąc krótko, jedziemy! Moi drodzy, moi mili, moi kochani, moi ulubieni, witam was bardzo serdecznie w kolejnym już nie wiem którym tygodniu wstawakowym, bo już się naprawdę tak strasznie długo spotykamy. 936 odcinek, czujecie? Już blisko do 1000, a 1000 będzie ważne, bo będzie zmiana czołówki, ale to jeszcze trochę, kochani. Moi drodzy, poniedziałek, czyli Mądrość Murów, mam dla was na dzisiaj Mądrość Murów z Gdańska, z jakiegoś takiego przejścia podziemnego chyba, które ktoś mi wysłał i jest tam napisane, co następuje. Taka Mądrość Murów. Tęsknię za sobą. Moi drodzy, strasznie piękne zdanie. Oczywiście, że jest pięknym zdaniem tęsknić za kimś, to jasne. Ono wyraża miłość, wyraża czułość, wyraża to, że potrzebujemy ludzi i to są ważne zdanie, ale jestem przekonany, że bardzo wielu z nas przydałoby się usłyszeć właśnie to zdanie. Tęsknię za sobą. Kochani, wielu z nas, w związku z tym, że życie jest takie, jakie jest, czyli jest w nim strasznie dużo zamieszania, strasznie dużo złych rzeczy, strasznie dużo porażek, nieszczęść, katastrof, ale też jakichś dobrych rzeczy i takiego pędu czasem nawet ku dobremu, że nie orientujemy się, że trochę sami siebie gubimy. Nie wiem, czy kiedyś słyszeliście taką przypowieść, ja to słyszałem kiedyś z ust ojca Jana Andrzeja Kłoczowskiego, ale wiem, że to jest od jakiegoś reżysera, tylko nie pamiętam w tej chwili już jakiego, który opowiadał, że z jakąś tam ekipą filmową kręcili chyba w Tybecie, czy gdzieś jakiś film i mieli specjalnych takich tragarzy wynajętych, nie? którzy im nosili sprzęt filmowy i tak dalej. I w pewnym momencie ci tragarze zatrzymali się, usiedli i nie chcieli pójść dalej. I zrobił się jakiś taki straszny oczywiście tam, wiecie, no skandlar, rumor, przecież mają zapłacone, dlaczego nie chcą iść dalej? I w końcu jakiegoś takiego tam szefa tych tragarzy pytają słuchajcie, ile to potrwa? Kiedy oni się w końcu ruszą? I ten szef mówi, że prawdopodobnie będą tutaj siedzieli około dwóch dni. I oni oczywiście oburzeni, ale dlaczego? A oni nagle powiedzieli, bo mają takie wrażenie, że idąc tutaj do góry gdzieś po drodze zgubili swoje dusze i muszą poczekać, aż one ich dogonią. Kochani, wiem, że to jest pewnie jakaś taka anegdota, oczywiście mająca jakieś tam podłoże w różnej... jakby w myśleniu religijnym, ale ona pokazuje coś bardzo pięknego. Kochani, można w życiu tak się rozpędzić i to rozpędzenie może być i ze złych rzeczy, i z dobrych, bo to nie tylko ze złych, nie tylko w takim sensie, że dzieją ci się różne złe rzeczy i w ogóle nie masz czasu na zajmowanie się sobą i czymś dobrym i tak dalej, ale też z dobrych rzeczy, bo tak lecimy w życiu, że nagle się orientujemy, że nie wiemy w ogóle, kim jesteśmy. Kochani, ja się wielokrotnie złapałem na tym, że... no bo mam dosyć duży pęd w życiu, nie? ciągle z miejsca na miejsce, od rekolekcji do rekolekcji, od głoszenia do głoszenia i uwaga... i to są dobre rzeczy, to nie są złe rzeczy, to nie jest taki pęd ku czemuś złemu, to jest pęd ku czemuś dobremu. Pędzę, żeby jak najwięcej ludzi dostało informację o Ewangelii, dostało wiadomość o dobrej nowinie, ale czasem się orientuję, że Adaś, tak się zapędziłeś, tak już jesteś po prostu w takim kołowrocie działania, no że gdzieś ci się... ty sam się gubisz. I potrzebuję raz na jakiś czas usiąść i właśnie poczekać na swoją duszę. Kochani, może to jest taki dzisiaj dzień, kiedy macie usłyszeć, że potrzebujecie rekolekcji w ciszy, potrzebujecie gdzieś wyjechać na dwa, trzy dni, też tak fizycznie w sensie odpocząć, ale nie tylko, żeby w ogóle zadać sobie pytanie kim ja jestem, gdzie jestem, czy ja jestem tym, kim mam być. Kochani, zobaczcie, że my często w życiu sprzedajemy siebie i to wręcz, nie? Po to, żeby coś zyskać, po to, żeby coś zdobyć, po to, żeby się ludziom przymilić, po to, żeby zyskać akceptację. Czasem sprzedajemy to, kim jesteśmy w ogóle. To, jakby jaka jest nasza istota, co jest dla nas ważne. Może trzeba by siebie odzyskać, odkupić, zatęstnić w ogóle za sobą. Kochani, bardzo piękne zdanie dzisiaj jest Tęsknię za sobą. Usłyszcie je dzisiaj. Moi drodzy, moi mili, to by było na tyle w naszym dzisiejszym poniedziałkowym spotkaniu. A, poczekajcie, bo muszę jedną rzecz tylko wziąć i wam zaraz powiem. Moi drodzy, jeżeli wszystko było tak, jak trzeba, to prawdopodobnie w piątek, ten poprzedni, już ogłosiliśmy, że jest dostępna do kupienia nasza książka, w sensie moja książka Jak się modlić. Moi drodzy, jestem przekonany, jedna z najważniejszych książek, jakie miałem napisać. Czyli bardzo konkretny instruktaż, co zrobić, żeby rzeczywiście zacząć z Panem Bogiem budować relację. Niestety, wybaczcie mi, będę wam o tym gadał prawdopodobnie przez najbliższe pół roku, prawie w każdym odcinku, bo bardzo bym chciał, żeby bardzo wielu z was sięgnęło do tej książki, kochani, bo ona naprawdę... jeżeli to zrobicie, to będziecie z Panem Bogiem w relacji, a ja niczego więcej nie potrzebuję. Kochani, książka nie jest dostępna w księgarniach, można ją kupić tylko u nas, dlatego że zrobiliśmy ją jako cegiełkę na naszą fundację, więc zachęcam was, znajdziecie w opisie pod filmem link do tego miejsca, gdzie można w tę książkę się zaopatrzyć. Mamy i książkę w sensie fizyczną, i e-booka, więc jeśli ktoś chciał, to zapraszam. Przepraszam, ale będę wam o tym mówił bardzo często. A żebyście się wszyscy nauczyli modlić. Kochani, tyle na dzisiaj. Bardzo was ściskam, bardzo was pozdrawiam, bardzo was błogosławię i miejcie się, proszę, najlepiej na świecie. Z Bogiem, papa...