 Dzień dobry, dzień dobry! 25 maja, wtorek, poranek, południe, wieczór, kiedykolwiek to oglądasz, witam cię bardzo serdecznie i zapraszam na nowe wstawaki, które będą superowe. Będą ze świętym, bardzo mądrym świętym, bardzo mu zazdroszczę, bo on był strasznie mądry, inteligentny i w ogóle święty był, więc mu zazdroszczę. No to zróbmy go. Moi drodzy, moi kochani, moi mili, moi ulubieni, witam was bardzo serdecznie w odcinku wtorkowym, który się oczywiście u mnie wydarza jakieś 30 sekund po odcinku poniedziałkowym. Więc u mnie to jest cały czas jeden etap czasowy, a u was to są już dwa dni. Patrzcie, jakie są dziwne te internety. Co ja w ogóle gadam? Jak zawsze jakieś po prostu głupoty popycham tutaj. Święty Franciszek Salezy. Co to był za mądry gość? Ja w ogóle muszę go więcej poczytać, bo znam go tylko z jakichś tam fragmentów, cytatów, ale nigdy nie czytałem jego takich wiekopomnych, największych dzieł, a to był naprawdę strasznie mądry gość. Posłuchajcie, co za zdanie w ogóle. Co za mądrość tego gościa. On mówi tak Cierpliwość w życiu musi być naszym chlebem powszednim, a zwłaszcza z nami samymi, bo bardziej od każdego innego sobie ciążymy. Kurczę... No jakby ktoś po prostu mieszkał u mnie w środku i po prostu powiedział, co widział. Kochani, nie wiem, czy tak jest wasze doświadczenie, bo przypuszczam, że oczywiście co historia, co człowiek, to inna historia, nie? I możliwe, że ktoś z was ma tak, że znacznie bardziej potrzebuje cierpliwości do jakichś rzeczy zewnętrznych, bo może twoje życie jest w jakiś sposób tak trudne i takie masz, nie wiem... trudne relacje, trudne sytuacje, jakieś trudne się rzeczy wydarzyły, że na zewnątrz ciebie jest znacznie więcej rzeczy, co do których potrzebujesz być cierpliwym i wytrwałym. Natomiast ja mam tak i jestem przekonany, że też jest takich bardzo wielu, wiem, że nie wszyscy na pewno, ale ja mam tak, że najbardziej dla mnie męczącą rzeczywistością, jaka istnieje, to jestem ja sam. Mam oczywiście przeciwności, kochani, w takim życiu, nie? Mam różnych przeciwników, mam szatana, tak jak każdy, który mnie atakuje różnymi pokusami złymi itd. Nie wiem... mam różne inne rzeczy, mam jakieś tam słabości, mam sytuacje życiowe. One też są trudne i też potrzebuję do nich cierpliwości. Ale jak mówi święty Franciszek zależy i to jest bardzo mądre dla mnie. Największy trud, jaki noszę, to nie są inni. To nie są cierpienia zewnętrzne. To nie są rzeczy, które ktoś mi zrobił. Wiem, że ktoś z was tak może mieć i ja tego, prawdopodobnie, nie neguję, kochani. Ale ja mam tak, że największym ciężarem jestem po prostu ja sam dla siebie. I bardzo mi potrzeba takiej dobrej, niepobożliwej, nie takiej samousprawiedliwiającej, ale dobrej cierpliwości do siebie. Czyli do tego, że nie wszystko od razu. I to jest o tyle oczywiście trudne, że różni ludzie, różne rzeczywistości, tym bardziej jak się osobom publicznym, od razu wykorzystują twoje różne słabości i nie chcą dać ci czasu, nie? żebyś się zmieniał, żebyś się nawracał, żebyś coś poprawiał, nie? Tylko jak cię widzą, to od razu cię usmarują. Nie chodzi mi tam oczywiście o żadne media, tylko w ogóle o taki odbiór człowieka. I kochani, wiem, że pewnie też tak macie, szczególnie ci, którzy się sami ze sobą męczycie, że jak macie obok siebie bliskich, to też oni wam nie dają czasu czasem, nie? Czasu czasem, żebyście mogli pójść do przodu. Kochani, bądźmy cierpliwi dla siebie. Mówię, to nie chodzi o pobożliwość, to nie chodzi o usprawiedliwianie się, to nie chodzi o to, żeby nic ze sobą nie robić, nie. Bo to nie to. Mamy się nawracać, mamy się udoskonalać. Mamy iść do przodu, jak wam mówiłem wczoraj, mamy odkrywać nowe drogi do Indii. Ale krok po kroku, tam się długo płynie. Do tych Indii jest kawał drogi, kochani. To India to jest Pan Bóg oczywiście, to jest Królestwo Niebieskie. To jest kawał drogi. Zanim tam dopłyniemy, zanim tam będziemy gotowi, to ja to nie wiem w ogóle, ile minie tego mojego czyśca i w ogóle. Ale staram się, no kurde, staram się. I chcę być taki trochę bardziej taki wyrozumiały dla siebie, w sensie cierpliwszy. Bo momentami właśnie się biczuję, gardzę sobą, biję się. Bez sensu. Święty Franciszek z Alezy był bardzo mądry. Mówił bardzo potrzebujemy cierpliwości, jak chleba powszedniego. I oczywiście potrzebujemy je też na zewnątrz, to jasne, do naszych bliźnich, ale też do nas samych. Bądź dzisiaj cierpliwy dla siebie. Bądź dzisiaj cierpliwa dla siebie. Moi drodzy, moi mili, no i bądźcie cierpliwi dla mnie. Też, nie? Czasem, jak możecie. A tak w ogóle to ja was bardzo ściskam, bardzo was pozdrawiam i bardzo was błogosławię. I strasznie się cieszę, że my się ciągle w tych stawakach spotykamy. To jest niepojęte dla mnie za każdym razem. Niby człowiek powinien się przyzwyczaić, że wy tam jesteście, że wy to oglądacie, że tak to jest, ale to mnie zadziwia po prostu z tygodnia na tydzień. Oni tam ciągle są. Oni, właśnie, oni są cierpliwi dla mnie i ciągle mnie oglądają, mając nadzieję nie... następny tydzień będzie lepszy, na pewno te wstawaki się poprawią. A to następny tydzień przychodzi, no jest jak jest. Ale oni oglądają. Dziękuję wam za waszą cierpliwość. Ściskam, pozdrawiam, błogosławię. Zobaczcie moje głupoty, bądźcie cierpliwi dla mojej głupoty. Z Bogiem, paaa...