 Dzień dobry, dzień dobry, moi drodzy, dzisiaj jest 8 lutego, to jest piątek i to jest kolejny odcinek z Tavaku w tym tygodniu, oczywiście. Bardzo, ale tu bardzo serdecznie was zapraszam. ♪♪♪♪ Moi drodzy, moi kochani, witajcie i bądźcie bardzo serdecznie przywitani, uściskani i w ogóle tutaj... nie wiem, jak to nazwać... przygotowani do tego odcinka przeze mnie piątkowego, bo będzie to superowy odcinek, bo będzie oczywiście cytat z Biblii. A jak będzie z Biblii cytat, to nie może nie być super. Posłuchajcie proszę tego zdania, które mam dla was na dzisiaj. Izajasz, 61 rozdział, 1 werset. Brzmi to następująco Duch Pana Boga nade mną, bo Pan mnie namaścił, posłał mnie, by głosić dobrą nowinę u Bogiem, by opatrywać rany serc złamanych. Kochani, to jest absolutnie niesamowite zdanie. Bardzo mnie ujmuje w tym zdaniu, szczególnie to wyrażenie opatrywanie ran serc złamanych. Pomyślcie o tym w dwóch jakby kluczach. Po pierwsze, Pan Bóg względem ciebie jest kimś takim, kto nade wszystko i przede wszystkim i ciągle patrzy na twoje serce, a szczególnie na wszystkie rany w twoim sercu. I On, widząc, jak nasze serca są poranione, jak jest w nich dużo krzywdy, dużo różnego rodzaju takich bardzo niedobrych rzeczy, które bolą, które jątrzą, które krwawią, które doprowadzają czasem do śmierci, to posłał swojego Syna, żeby On opatrywał rany serc złamanych. Czyli żeby wszędzie tam, gdzie serce jest złamane, i tu nie chodzi, kochani, tylko o nieszczęśliwe miłości, tylko chodzi oczywiście o te wszystkie miejsca, gdzie twoje serce doznało krzywdy, to On posłał swojego Syna, żeby Syn te rany leczył, żeby je opatrywał, żeby je zalewał oliwą, żeby je całował. Mało tego, On, żeby pomóc nam, to się utożsamił z tymi ranami i sam się stał krwawiącym sercem. Sam pozwolił, żeby mu przebito bok, żeby jego serce się wykrwawiło, dlatego że chciał być dokładnie w tym miejscu, w którym my jesteśmy. Kochani, pomyślcie dzisiaj o tych wszystkich miejscach, gdzie macie krzywdy w sercu, gdzie macie rany, gdzie macie jakieś bolączki, gdzie macie trudności, gdzie może wręcz po prostu krwawi w tej chwili, z tego się leje krewi i już nie wiecie, co z tym zrobić. Jezus jest dokładnie przy tym twoim sercu, jest dokładnie jako ktoś, kto to serce próbuje uleczyć, załagodzić, opatrzyć jakimś opatrunkiem, czyli swoją miłością. Ale też, kochani, oczywiście, tak jak zawsze, druga rzecz to jest trochę związana z tym, co wam mówiłem wczoraj. My też jesteśmy wezwani do tego, żeby opatrywać rany serc złamanych innych ludzi. Myślę, że jedną z najpiękniejszych rzeczy, jaką może zrobić człowiek, to jest znaleźć serce złamane i to serce otoczyć opieką, otoczyć miłością. I to oczywiście nie zawsze musi oznaczać, bo ja wiem, że my ciągle, jak myślimy o sercu, to myślimy w takim kluczu związkowym. Nie. Tu chodzi o to, żeby być z tym, kto jest skrzywdzony, po to, żeby mu tę krzywdę opatrywać. Jest takie zdanie, które kiedyś o nas powiedział kardynał Wyszyński o Dominikanach. Jak mówił do Dominikanów, nie pamiętam, z jakiej to były okazji, wiecie, że my jesteśmy psy pańskie, bo słowo Dominikanes to znaczy psy pańskie. I on mówił, że macie być jak te psy z Ewangelii u Łazarza, gdzie psy mu lizały rany. Mówił, od tego są Dominikanie, żeby chodzić po ludziach, którzy mają rany, mają wrzody i żeby lizać im te wrzody, w sensie, żeby załagodzić te miejsca, gdzie boli. Kochani, skoro jesteście jakoś tam w dominikańskiej rodzinie, a jesteście, bo jesteście na tym kanale, sorry, nie macie wyjścia, to jesteście do tej samej duchowości powołani, żeby opatrywać rany serc złamanych. Pomyślcie, gdzie może dzisiaj jest ktoś, kto ma obok ciebie złamane, poszarpane, po prostu niedobrze potraktowane serce i zrób opatrunek, opatrz mu to serce, żeby tak nie cierpiał, żeby mu załagodzić ten ból. Sam przyjmij od Pana Boga to, że On chce twoje rany opatrzyć, ale też, kochani, bądźmy kimś takim, kto nieustannie wychodzi do drugiego człowieka z tym opatrywaniem krzywd i ran. O to by chodziło. Moi drodzy, bardzo wam dziękuję za to kolejne spotkanie. Widzimy się oczywiście jeszcze jutro, w sobotę, w ostatnim odcinku Wstawaków w tym tygodniu, więc serdecznie was zapraszam. Ściskam, pozdrawiam, błogosławię i do jutra. Z Bogiem, paaa...