 Dzień dobry, dzień dobry, moi drodzy, mamy dzisiaj wtorek, to jest dziewiąty dzień listopada i to jest oczywiście drugi dzień w tym tygodniu wstawakowym i bardzo was serdecznie zapraszam na dzisiejsze wtorkowe wstawaki, które, mam nadzieję, będą jakoś dobre i mądre, i potrzebne, i w ogóle... a będą, bo będzie dzisiaj świetny cytat. Zapraszam, jedziemy! Moi drodzy, moi mili, moi kochani, moi ulubieni, witam was bardzo serdecznie i już was zapraszam na dzisiejszy odcinek i jak zawsze we wtorki cytujemy sobie, kochani, świętych. Dzisiaj będzie taki święty, który świętym jeszcze nie jest, ale dla mnie to jest naprawdę bardzo święty człowiek, bo będzie dzisiaj papież Franciszek. Wiem, że on jeszcze nie jest żadnym błogosławiony, ani kanonizowany i tak dalej, ale jego zdania, uważam, są naprawdę godne świętego. A będzie dzisiaj bardzo piękne zdanie, które bardzo lubię. Posłuchajcie proszę tego zdania. Każdy święty ma przeszłość. Każdy grzesznik ma przyszłość. Proste zdania, ale kochani, bardzo ważne, bardzo piękne. Każdy święty ma przeszłość. Kochani, żaden święty, żadna z tych osób, żadna z tych kobiet i mężczyzn, których znamy i ogłosiliśmy w kościele jako święci, też oczywiście cała masa tych, którzy może nie są ogłoszeni, ale wiemy, że byli święci, kochani, nie stali się świętymi z urodzenia. Nie ma świętych, którzy byliby od początku doskonali, od początku nieskazitelni i tak dalej. Jedna taka może jest, Najświętsza Maria Panna. Ona od początku była jakby przygotowana na bycie Mamą Pana Jezusa, więc ją Pan Bóg, że tak powiem, bardzo konkretnie do tego przygotowywał i prowadził. Ale kochani, każdy inny święty zawsze ma drogę do tej świętości. Jak mówi ten cytat bardzo pięknie, każdy święty ma przeszłość. Co to znaczy? Kochani, część z was, jak patrzy na swoje życie, jak patrzycie na swoją przeszłość, na to, co się w niej wydarzyło, to mówicie no z tego to już za wiele nie zbudują, nie? bo mam już takie karty, mam takie plamy w historii, że to już tego nie wyczyszczą. Kochani, no i co z tego? Każdy święty ma przeszłość. Moi drodzy, mnie do świętości jest bardzo daleko, ale nauczyłem się już, że moja przeszłość nie jest moją skazą, nie jest moim, nie wiem... haniebnym wyrzutem sumienia, tylko stała się drogą, na której Pan Bóg mnie szukał. Stała się drogą, gdzie Pan Bóg mnie znalazł. Stała się miejscem, które On dotyka, całuje, uzdrawia, leczy. Pewnie będzie to robił do końca życia. Ale to jest miejsce objawienia się Jego obecności. Moi drodzy, niech nikt z was nie przekreśla się dlatego, że macie jakąś może niedobrą przeszłość, albo wręcz może nawet teraźniejszą, w sensie ta przeszłość ciągle trwa. Możecie ją zmienić, możecie z niej wyjść. I o tym mówi ten drugi cytat. Każdy grzesznik ma przyszłość. Czyli to, kim będziesz, to, kim naprawdę jesteś, to się ma dopiero objawić i to od ciebie zależy. Oczywiście od Maski Bożej też, jeżeli będziesz chciała z niej korzystać, ale każdy grzesznik ma przyszłość, czyli kochani, nie jesteśmy uwarunkowani i skazani tym, co się stało w naszym życiu. Ja wiem, że to może być balast. Znam to z własnego życia. Sam się zmagałem przez wiele lat, zmagam się ciągle i przepraszam, będę się zmagał do końca życia z różnymi skutkami tego, co się działo w mojej przeszłości. Ale to nie znaczy, że jesteśmy skazani, zdeterminowani, że jakby nie ma możliwości, żebyśmy poszli do przodu i tak dalej. Nie, kochani. Każdy święty ma przeszłość, a każdy grzesznik ma przyszłość. Jakąkolwiek miałeś przeszłość, nie jesteś skreślony. Jakakolwiek jest teraz twoja teraźniejszość, to nie znaczy, że twoja przyszłość nie może być dużo lepsza. No to jest bardzo prosta sprawa. Zróbmy, żeby ten dzisiejszy wtorek był początkiem naszej nowej przyszłości. Bez względu na to, jaka jest nasza przeszłość. Zróbmy dzisiaj we wtorek tak zwaną grubą krechę. Jak potrzeba, do spowiedzi. Jak potrzeba, Panu Bogu, oddaj te grzechy, jeżeli tego jeszcze nie zrobiłaś, nie zrobiłaś, po to, żeby rzeczywiście wystartować z nową mocą, z nową siłą i do fantastycznej przyszłości. Ale nie przejmuj się tym, jaką masz przeszłość, a raczej miej nadzieję w tym, jaka może czekać cię przyszłość, jeżeli tego zachcesz z Panem Bogiem ją zbudować. To by było chyba, kochani, na tyle. Pamiętajcie, wasza przeszłość was nie przekreśla, a wasza przyszłość może być niesamowita. Moi drodzy, moi mili, to by było na tyle w tym naszym dzisiejszym spotkaniu wtorkowym, za które wam bardzo serdecznie dziękuję. Miejcie, proszę, najlepszy możliwy dzień, miejcie się najlepiej na świecie i niech będzie w ogóle pełnia łaski Bożej w was dzisiaj, w ten wtorkowy dzień. I mam nadzieję, że widzimy się jutro w kolejnych wstawakach. Ściskam was, pozdrawiam was, bardzo, bardzo was błogosławię i do zobaczenia już niedługo. Z Bogiem, papa...