 Dzień dobry, dzień dobry, moi drodzy, dzisiaj jest piątek, jest 31 maja, to jest ostatni dzień maja, a to jest kolejny wstawak w tym tygodniu piątkowy, więc ja was bardzo serdecznie zapraszam. Moi drodzy, moi kochani, witam was najserdeczniej w piątkowym odcinku wstawaków i jak zawsze w piątki, oczywiście, cytat biblijny, a też, jak już od kilku tygodni, czytamy sobie 25. rozdział Ewangelii św. Mateusza, gdzie sobie czytamy te zdania, które Pan Jezus mówi w przypowieści o końcu świata, czyli to, o co nas będzie pytał, to, co będzie dla Niego ważne. Kolejne zdanie Byłem chory, a odwiedziliście mnie. Moi drodzy, bardzo lubię w tym zdaniu to, że jedyne, czego Pan Jezus oczekuje, do tego, żeby być z chorym. Zobaczcie, mówi Nie uleczyliście mnie. Nie wytłumaczyliście mi, na czym polega moja choroba i dlaczego na mi się dzieje. Nie daliście mi dobre pocieszenie itd. Nie. Odwiedziliście mnie. Czyli tam, gdzie byłem sam w chorobie, sam zanurzony w jakimś cierpieniu, sam w jakimś bardzo trudnym położeniu i sytuacji, wy byliście przy mnie. Odwiedziliście mnie. Kochani, to jest w ogóle najbardziej podstawowa rzecz, jakby w tym, w jaki sposób być z człowiekiem, który cierpi. Już wam o tym mówiłem wielokrotnie, oczywiście. Najważniejsze jest bycie z kimś. I, moi drodzy, trzeba tylko w tym zdaniu zobaczyć, jakby myślę, kilka rodzajów chorób, o których Pan Jezus mówi. Wiadomo, że w pierwszym rzędzie i to jest jakby podstawowe znaczenie tego zdania, chodzi o dosłowne chorobanie, w sensie o cierpienie fizyczne. To jest bardzo proste pytanie. Jeżeli mamy bliskich, jeżeli mamy różnych znajomych, przyjaciół, to czy nie uciekamy od towarzyszenia im w tym ich cierpieniu? Wiem, że to jest czasem bardzo trudne, jesteśmy bezradni, nie wiemy, co robić, to jest niekomfortowe, czasem po prostu nie mamy sił, czasem nas to zupełnie przerasta, ale czy próbujemy po prostu odwiedzać ich, czyli być z nimi, na tyle na ile potrafimy w tych ich chorobach. Ale oczywiście chorobą może być nie tylko choroba ciała, to może być też choroba serca, w takim sensie nie serca mięśnia, tylko serca jako ośrodka miłości, to może być choroba grzechu, to może być choroba samotności. Myślę, że bardzo wiele jest takich rzeczy, które sprawiają, że człowiek się czuje, że jest po prostu chory, czyli nie ma w nim zdrowia, nie ma w nim życia, nie ma w nim szczęścia, doświadcza jakby czegoś, co jest w nim popsute. Na tym polega każda choroba. Czy towarzyszymy w tym ludziom? Kochani, chrześcijanie, myślę, są jakby... to jest jedno z najważniejszych powołań, są od tego, żeby towarzyszyć chorym i mówię chorym w tych wszystkich różnych poziomach, w tym, co im się dzieje. Że kiedy chrześcijanin się od kogoś odcina, dlatego, że on jest chory, nie? Na przykład tak, jak kiedyś było z trendowatymi, że w związku z tym, że byli trendowaci, to się od nich odcinano, oni byli wyłączeni ze społeczności ludzi. To jest coś absolutnie jakby wbrew sercu Pana Jezusa. Jasne, że we wszystkim potrzeba mądrości, we wszystkim trzeba roztropności, wiedzieć, czy ja sam mam dostatecznie dużo sił, czy mnie coś nie zniszczy i zamiast pomóc, to tylko zniszczę i siebie, a komuś w ogóle nie pomogę. Jasna sprawa. Ale to jest w ogóle serce chrześcijaństwa. Być z tymi, którzy są chorzy. To, co papież Franciszek powiedział już u początku swojego pontyfikatu, jak pamiętacie, że dla niego Kościół to jest szpital polowy. Jesteśmy wszyscy w drodze, jesteśmy wszyscy poranieni, jesteśmy wszyscy czasem bardzo mocno po prostu skrzywdzeni przez wydarzenia życiowe i Kościół ma być szpitalem, gdzie po prostu każdy może uzyskać pomoc w swojej chorobie, a ona przede wszystkim polega na tym, że tam nawzajem ze sobą będziemy. Kochani, dzisiaj bardzo prosta rzecz. Pomyślcie, gdzie jakiego chorego, na różnych tych poziomach, chorego na ciele, chorego na duszy, chorego na sercu, chorego na samotność, chorego na emocje itd., itd., gdzie jakiegoś chorego możecie odwiedzić? Gdzie możecie z jakimś chorym być? Ja wiem, często my sami potrzebujemy, żeby nas ktoś wreszcie odwiedził, żeby ktoś odwiedził moje serce, wie? Bo ja tam po prostu z tą chorobą w tym sercu samotny żyję, a nikt mnie nie chce w tym moim sercu odwiedzić. I jakby... pomyślmy dzisiaj przede wszystkim, gdzie ja mogę kogoś w jego sercu, z jego chorobą odwiedzić. Jak się okazuje, o to raz Pan Jezus będzie pytał, kiedyś na końcu, bo to jest pytanie oczywiście o miłość. To jest w kółko to samo pytanie, powtarzane przez te różne przypadki i przez te różne sytuacje, pytanie o miłość. Esencja chrześcijańska. Jeżeli mamy być chrześcijanami, to to jest nasze główne zadanie. Moi drodzy, to tyle w tym dzisiejszym piątkowym odcinku. Mamy oczywiście jeszcze jeden odcinek jutro, to już będzie odcinek czerwcowy, jutro 1 czerwca, więc bardzo, bardzo serdecznie na ten odcinek was zapraszam. A dzisiaj to tyle, ściskam was, pozdrawiam, błogosławię i do zobaczenia już jutro. Z Bogiem. Paaa...