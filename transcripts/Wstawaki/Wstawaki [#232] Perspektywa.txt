 Dzień dobry, dzień dobry! Moi drodzy, dzisiaj jest poniedziałek, jest 3 czerwca, a to jest pierwszy odcinek Wstawaków w nowym tygodniu, na który ja was bardzo, ale to bardzo serdecznie zapraszam. Jedziemy! Moi drodzy, moi kochani, bądźcie serdeczni przywitani na początku tego tygodnia i zapraszam oczywiście na start, w którym to wystartujemy w poniedziałek i wystartujemy w ogóle w tym tygodniu. Mam dla was dzisiaj taką ciekawostkę, tak naprawdę w ogóle żadną, w sensie chyba do niczego nikomu niepotrzebną, ale oczywiście wyciągniemy z niej jakąś prawdę duchową. Jakiś czas temu czytałem sobie książkę o Dubaju, to było przy okazji, kiedy byłem po raz kolejny w Dubaju na rekolekcjach i czytałem sobie po prostu różne historie o tym, jak to miasto powstało, jak tam się żyje itd. Różne fascynujące historie. Ale dwie takie anegdoty, które jednocześnie trochę zabawne, a jednocześnie pokazujące po prostu oderwanie tego miasta od normalnej rzeczywistości. Dla wszystkich jest jakoś powszechnie wiadomo, że ludzie w Dubaju są bogaci, a przynajmniej dużo jest tam bogatych ludzi. I są takie dwie anegdoty związane właśnie z bogactwem ludzi w Dubaju. Mianowicie, podobno jakiś syn Dubajczyka pojechał na studia do Londynu i napisał do swojego taty Słuchaj, tato, nie uwierzysz. Oni tutaj do szkoły nie jeżdżą samochodami, nie jeżdżą z szoferami jakimiś limuzynami, tylko większość studentów jeździ do szkoły pociągami. I podobno tato, kiedy miał przeczytać tę wiadomość od swojego syna, miał mu wysłać 25 milionów dolarów z informacją Synku, no to kup sobie pociąg. Druga, dosyć podobna anegdota o bogactwie Dubajczyków. Podobno w jakimś bardzo bogatym hotelu jakiś Europejczyk, który tam był, miał akurat 100 tysięcy dolarów gotówki i chciał to zgłosić na recepcji, żeby mu to przechowali w sejfie. Więc podszedł do recepcjonisty i oczywiście bardzo po cichu, bo nie chciał, żeby nikt wiedział, że on ma tyle pieniędzy, powiedział, że ma 100 tysięcy dolarów i czy mogliby mu to przechować w jakimś sejfie. Wtedy podobno recepcjonista miał powiedzieć Proszę pana, nie ma potrzeby szeptać, bieda to żaden wstyd. Moi drodzy, dlaczego wam opowiadam takie głupoty i powiecie mi, Boże, po co mi takie jakieś ciekawostki, anegdoty? Z jednego prostego powodu. Moi drodzy, najgłupszą rzeczą w życiu, jaką można zrobić, to patrzeć na kogoś innego, patrzeć na jakieś inne życie kogoś innego i zazdrościć, myśląc sobie Chciałbym tak, jak tam. Nie twierdzę oczywiście, że większość z nas nieustannie zazdrości najbogatszym ludziom na świecie tego, że mają tyle pieniędzy, ale chodzi o takie normalne, zwyczajowe sprawy, gdzie nieustannie porównujemy się z innymi ludźmi, patrzymy na to, co oni mają, czego my nie mamy, patrzymy na ich talenty, urodę, zdolności, rodzinę, powodzenie, pracę itd. i żyjemy w takim poczuciu Dlaczego ja tak nie mam? Kochani, zazdrość, porównywanie się z innymi jest drogą zawsze donikąd. Jedyne porównywanie się, jak jest dobre, to jest takie, gdzie próbujesz po prostu być dobry jak ktoś. Nie dlatego, że chcesz być tym kimś, tylko po prostu inspiruje cię ktoś do tego, że on jest na przykład dobry w czymś, on jest dobry w ogóle jako człowiek i chcesz mówić sobie super jest być kimś takim, super jest być takim człowiekiem. I zainspirowanie się dobrem, zainspirowanie się tym, żeby jakby doskakiwać do jakiegoś wysokiego poziomu, tak, to jest bardzo piękna rzecz, ale zazdrość, wszelkiego rodzaju porównywanie się z kimś, to jest droga zawsze, absolutnie donikąd. Moi drodzy, popatrzcie dzisiaj na siebie i pomyślcie, czy przypadkiem wasze życie jakby jest takim życiem, nieswoim życiem, bo żyjecie życiem kogoś innego, w sensie chcecie żyć życiem kogoś innego, chcecie mieć życie inne niż macie to swoje i dlatego tak naprawdę nie żyjecie w ogóle życiem, bo nie żyjecie ani swoim, ani tamtym też żyć nie będziecie, bo to nie jest wasze życie. To, co mamy i ta ścieżka, którą mamy, oczywiście nieustannie dążenie do czegoś więcej, do czegoś lepszego i do większej świętości, do większego dobra jest nawet jak najbardziej potrzebne, ale właśnie w tym życiu, które mamy. Nie patrzmy na tych, którzy jeżdżą pociągami i na tych, którzy chowają w sejfie jakieś marne grosze. Nie patrzmy na nich. Idźmy własną ścieżką życiową i to my mamy osiągnąć niezwykłe rzeczy w tej naszej ścieżce. I wydaje mi się, moi drodzy, że to na poniedziałek nam powinno na początek tego tygodnia wystarczyć. Moi drodzy, moi kochani, przepraszam, że jak się tak jestem rozproszony, po prostu jestem w takim miejscu, gdzie strasznie dużo ludzi tu chodzi dookoła i cały czas wszyscy na mnie się patrzą, więc próbuję jakoś się tutaj skoncentrować i mówić do was tutaj do okienka, a nie do ludzkości dookoła. Tyle na dzisiaj w poniedziałek. Bardzo was pozdrawiam, bardzo was błogosławię i mam nadzieję, widzimy się już jutro w kolejnych wstawakach. Z Bogiem, paaa...