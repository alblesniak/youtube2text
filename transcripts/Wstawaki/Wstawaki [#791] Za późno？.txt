 Dzień dobry, dzień dobry, moi drodzy, sobota, 22 dzień maja, ostatni wstawak w tym tygodniu, ostatni wstawak z lasu, przynajmniej w sensie w tej edycji, bo pewnie jakieś się jeszcze kiedyś pojawią w lesie, to jasne. Zapraszam was na sobotnią dobitkę wstawakową. Jedziemy! Moi drodzy, moi mili, witam was bardzo serdecznie i zapraszam na jedną ciekawą rzecz na koniec tego tygodnia, która, mam nadzieję, zmotywuje szczególnie tych z was, którzy już dużo przeżyli albo mają już dość różnych rzeczy, tak jak ja mam dość nagrywania wstawaków w tym tygodniu. Żartuję oczywiście. Uwielbiam i jest mi przemiło, że mogę z wami się spotkać. Kochani, dzisiaj nie będzie żadnego cytatu, tylko powiem fakt, który ostatnio gdzieś wyczytałem, czytając sobie o różnych filozofach, mianowicie znalazłem informację o Arystotelesie. Jaką? Wiecie, że Arystoteles jest jedną z największych postaci, jeżeli chodzi o myślicieli w historii ludzkości, nie? Też dla Kościoła on jest ważny. Św. Tomasz Zakwinu bardzo, bardzo mocno korzysta z Arystotelesa. Niektórzy mówią, że Tomasz Zakwinu to jest taki chrześcijański Arystoteles. Nie wiem, czy wiecie, on napisał dużo naprawdę wiekopomnych dzieł, nie? Do dzisiaj czytanych, do dzisiaj rozważanych, do dzisiaj są inspirujące. Że tak mówią, ja tam wielkim historykiem filozofii nie jestem, ale tak to wyczytałem w książce, że większość swoich najważniejszych dzieł Arystoteles napisał w ostatnich latach swojego życia. Moi drodzy, to jest ważna wiadomość. Nie chodzi mi oczywiście o to, że jak jesteśmy młodzi i tak dalej, to nic sensownego zrobić nie możemy. Ale, kochani, nie ma w życiu takiego momentu, kiedy można by sobie powiedzieć, że tak powiem, już wystarczy albo że już za późno. Jeżeli masz sporo lat i może tak sobie patrzysz na swoje rzeczy i myślisz -"Ja to chyba niewiele osiągnąłem". Albo masz może mniej lat, ale dużo już zrobiłeś i bardzo wiele rzeczy ci nie wyszło. I może się starałeś i starasz się od lat coś tam osiągnąć, coś zrobić, do czegoś dojść i tak dalej i ciągle z tego niewiele wychodzi. Nie zniechęcaj się. Najważniejsze dzieła czasem potrzebują czasu. Potrzebują też naszej dojrzałości. Ja sobie często też o tym myślę, jak Wilwie czytam, że zobacz, czy jest wiele takich postaci, nie? Jak, nie wiem... Abraham, jak Mojżesz i tak dalej, którzy dopiero grubo po 70-80 zrobili te swoje największe dzieła w życiu. Jakby wcześniej się nie nadawali. Wcześniej, mówiąc tak trochę kolokwialnie, Pan Bóg, jak na nich patrzył, to mówił -"Te chłopie są do niczego. Muszę ich jeszcze trochę podszkolić". Kochani, nie dajcie sobie wmówić, że już za późno, że już się nie da, że już najlepsze lata minęły. Jak ja słyszę człowieka, bez względu na to, ile ma lat, nawet jeżeli ma 90 lat, który mi mówi -"Najlepsze lata życia są już za mną", to mam ochotę go szczelić. Mnie najbardziej zawsze fascynują i mnie po prostu inspirują i mnie zachwycają ludzie, którzy nawet mają, nie wiem... 80-90 lat i właśnie, nie wiem... jestem kogoś na urodzinach, kto ma 80 urodziny i ten ktoś mówi -"Najlepsze. Dopiero przede mną". To rozumiem, kochani. To jest podejście. To jest życie. Nigdy nie jest za późno. Bardzo możliwe, że twoje największe dzieło powstanie dopiero w ostatnich latach twojego życia. I znowu, to nie znaczy teraz, że masz czekać, tak? -"Aha, no to ok, to nic nie robię, tylko czekam, aż się zastarzeję". Nie. Tylko nigdy nie jest za późno. Nigdy nie można sobie powiedzieć -"Teraz to się już nie da". Jest z nami Pan Bóg, a to znaczy, że zawsze, bo On jest z nami, zawsze się da. ♪♪♪♪ Moi drodzy, moi mili, dzięki wam serdecznie i dzięki wielkie za kolejne spotkanie wstawakowe, gdzie się będziemy spotykać w przyszłym tygodniu? Jeszcze nie wiem, może w studio, może gdzieś indziej. Gdzieś coś ponagrywamy, żebyście mogli wstawaki oglądać. Bardzo wam dziękuję za te całotygodniowe spotkania. Ściskam, pozdrawiam, błogosławię i do zobaczenia w poniedziałek. Z Bogiem, pa, pa!