 Dzień dobry, dzień dobry, moi drodzy, dzisiaj sobota, 23 listopada, to jest ostatni stawak w tym tygodniu, jak zawsze sobotni, dosyć krótki, taki, żeby tylko dobić ten tydzień do końca i żeby dać nam jeszcze jedną myśl na weekend. No to zapraszam. Moi drodzy, moi kochani, dzisiaj w sobotę zapraszam was na cytat. Cytat, myślę, bardzo fajny, bardzo w punkt, pana Bernarda Shaw. Ciekawa w ogóle rzecz. Proszę posłuchajcie, jak to zdanie brzmi. Teraz, gdy już nauczyliśmy się latać w powietrzu jak ptaki, pływać pod wodą jak ryby, brakuje nam tylko jednego. Nauczyć się żyć na ziemi jak ludzie. Kochani, taka konstatacja może oczywista. Świat idzie do przodu. Zdobywamy coraz większe rzeczy, jeżeli chodzi o naukę, medycynę, technologię, no tysiące różnych rzeczy. Wydaje się, że mnóstwo rzeczy jesteśmy w stanie zrobić, których nigdy nie byliśmy w stanie zrobić. Że jak patrzymy w ogóle na rozwój tego wszystkiego za chwilę, będziemy w ogóle jeszcze w stanie robić rzeczy, które się w ogóle w głowie nie mieszczą. Część z nich w ogóle absolutnie mnie przeraża tym, że mamy takie możliwości jako ludzie. Ale w tym wszystkim gdzieś nam się bardzo często gubi to, że już nie jesteśmy jak ludzie. Kochani, co to znaczy? Chciałbym, żebyście dzisiaj, kiedy o sobie trochę pomyślicie, mam nadzieję, że znajdziecie chwileczkę czasu, żeby o sobie chwilę w związku z tymi stawakami pomyśleć, to pomyślcie nie tylko w takim kluczu, gdzie się mogę rozwinąć zawodowo, gdzie się mogę rozwinąć, nie wiem... w moich różnych pragnieniach życiowych, w moich marzeniach, w moich planach. Gdzie mogę... no właśnie... zrobić coś niezwykłego w tym życiu. Tylko bardzo pomyślcie tak konkretnie, gdzie jestem za mało człowiekiem. I co mam na myśli, kiedy myślę człowiekiem? Kochani, zostaliśmy jako ludzie stworzeni na obraz Pana Jezusa. Jest taki bardzo piękny obraz u św. Ireneusza z Lyonu, taki ojciec gościewa z II wieku, który mówi, że jak nas Bóg stwarzał, to jakby rękami lepił człowieka, a oczy miał nieustannie wpatrzone w twarz swojego syna. Że ciągle patrzył na swojego syna i to, co tu lepił, to lepił na wzór tego, co widział. Czyli każdy z nas de facto jakby swój najdoskonalszy obraz, najdoskonalszy wzór ma w Panu Jezusie. Pomyśl dzisiaj, czy ty jesteś do Niego podobny albo w jakich miejscach nie jesteś do Niego podobny. Gdzie twoje serce nie kocha tak, albo nie uczy się kochać tak, jak On? Gdzie nie myślisz Jego kategoriami, nie myślisz Jego wskazaniami i tak dalej. I kochani, nie chodzi mi o to, że cała reszta ma być nieważna w naszym życiu. Tak. Rozwój świata, technologie, medycyna, różne rzeczy takie polepszające nasze życie są potrzebne. I uwaga! Nie chodzi mi, kochani, tylko o takiej skali ogólnoświatowej, bo ty też masz rozwój w takiej skali swojej rodzinodomowej, że sobie kupicie lepsze mieszkanie, wyremontujecie je, że kupicie samochód, że znajdziecie lepszą pracę i będą pieniądze na wakacje dla dzieci i tak dalej. Mówiąc krótko, rozwój się też dzieje na takim bardzo partykularnym jakby rejonie. Płaszczyźnie. Tylko w tym wszystkim zadaj sobie pytanie, czy nadal jesteś wystarczająco człowiekiem? Czy nadal dążysz nieustannie do bycia na wzór Pana Jezusa? On jest wzorem naszego człowieczeństwa. I rzeczywiście latamy już po niebie, pływamy pod wodą, potrafimy robić niezwykłe rzeczy, ale często na ziemi nie potrafimy żyć jak ludzie. Znacznie ważniejszą rzeczą będzie, jeżeli nauczysz się komuś przebaczać, niż to, jak daleko rozwiniesz swoje życie. Znacznie ważniejsze będzie to, że będziesz komuś okazywał miłość, niż to, co osiągniesz i jak niezwykłe rzeczy zrobisz. Chociaż tamte też są ważne, ale przede wszystkim mamy być ludźmi. Więc bardzo was proszę dzisiaj o tym na koniec tego tygodnia. Pomyślcie. Moi drodzy, trochę mnie zżerą jakieś muszki, więc chyba trzeba już kończyć, tym bardziej, że ten tydzień już jest skończony. Dziękuję wam za te kolejne sześć spotkań w tym tygodniu. Zapraszam od poniedziałku na ostatni tydzień wstawakowy, bo potem Adwent, więc ostatni tydzień ze wstawakami. Bądźcie w poniedziałek rano. Ja pewnie będę. Ściskam, pozdrawiam, błogosławię i do zobaczenia już niedługo. Z Bogiem, pa!