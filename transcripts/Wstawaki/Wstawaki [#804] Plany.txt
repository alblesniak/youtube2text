 Dzień dobry, dzień dobry, moi drodzy, mamy dzisiaj poniedziałek, to jest siódmy dzień czerwca, to jest początek nowego tygodnia. Ja was bardzo, bardzo serdecznie zapraszam na kolejne wstawaki, które, mam nadzieję, pomogą nam zrobić dobry dzień i dobry tydzień. Jedziemy! Moi drodzy, moi kochani, witam was najserdeczniej i bardzo się cieszę z kolejnego spotkania i jak w poniedziałki zawsze, bo ciągle jest to kontynuowane dzięki wam, będzie kolejna Mądrość Murów. Tak jak wam mówiłem, skończyły mi się takie Mądrości Murów, które sam gdzieś tam znalazłem, które mi też znaleźli moi pomagierzy, natomiast wysyłacie mi różne wiadomości z Mądrościami Murów i to są właśnie od was wiadomości, które... za które bardzo dziękuję i o które proszę, jeżeli ktoś jakąś Mądrość Murów fajną gdzieś widział. Uwaga, cytat z Muru dzisiaj bardzo, bardzo piękny W taki dzień jak dziś, Marko Polo wyruszył na podbój Chin. A jakie są twoje plany na dziś? Kochani, ta Mądrość Murów bardzo do mnie przemawia, bo to jest taka Mądrość Murów, która idzie jakby z mojego ducha. Mamy dzisiaj poniedziałek, jak już mówiłem, jest 7 czerwca, nie oszukujmy się. Jest to najnormalniejszy, najzwyklejszy, najbardziej szary dzień życia. Oczywiście bardzo możliwe, że masz jakąś specjalną okazję, może są twoje urodziny, jeżeli tak, wszystkiego najlepszego, albo coś innego bardzo szczególnego się dzieje, ale w 99% dla większości z was, kiedy to oglądacie, to jest prawdopodobnie najnormalniejszy dzień na świecie. Mało tego, poniedziałek, więc jak niektórzy mówią w ogóle słabo, nie? bo poniedziałek rano. Ja tam w ogóle poniedziałki rano uwielbiam, bo dla mnie poniedziałek rano jest początkiem nowego tygodnia, kiedy wiem, że będę mógł zrobić fantastyczne rzeczy przez ten tydzień. Więc ja w ogóle kocham poniedziałki. Nie rozumiem tych ludzi, którzy mówią że nie lubię poniedziałków, ale nawet jeżeli tak jest, że to jest dla ciebie po prostu ponury, szary dzień, zwykły, nie masz siły, nie masz nadziei. Uwaga! Właśnie w taki dzień Marco Polo wstał i pojechał do Chin. W takim sensie nie wiemy oczywiście, że to był taki dzień, bo może to był jakiś bardzo szczególny dzień, ale ten cytat mówi, że to był właśnie taki dzień jak dzisiaj. Po prostu któregoś ranka wziął i pojechał. Uwaga! Dzisiaj również w twoim życiu może zacząć się coś nowego i to wcale nie musi być tak wielkie jak podróż do Chin, chociaż nie wiem dlaczego podróż do Chin miała być tak wielka, w sensie wypadku Marco Polo była, ale dzisiaj to już nie jest takie wielkie halo. Ale pomyśl, jaka jest taka rzecz, którą od dawna trzeba zrobić, jaka jest rzecz, która czeka, którą albo zawaliłeś, albo się boisz, bo jest za duża, albo ciągle czekasz na jakieś bardziej sprzyjające okoliczności, albo ciągle coś odkładasz i tak dalej, i tak dalej. Uwaga! Dzisiaj jest taki sam dobry dzień jak każdy inny, żeby to zacząć. Oczywiście, że są jakieś prawdziwe, ale uwaga, prawdziwe powody, że coś trzeba zacząć jutro, bo nie wiem... bo będziesz bardziej przygotowany, ale nie w sensie, że to odkładasz od dwóch lat, nie? tylko rzeczywiście, realnie wtedy musisz powiedzieć OK, muszę na pewne rzeczy jeszcze poczekać. Takie też są, to jest dla mnie jasne. Ale jeżeli tylko wiesz, że to są usłędniwienia, jeżeli wiesz, że to są tylko lęki, jeżeli wiesz, że to są tylko i wyłącznie przesunięcia, rozleniwienia, oddalenia w przyszłość, to dzisiaj jest ten dzień, kiedy powinieneś, powinnaś zacząć. Kochani, zróbmy dzisiaj dzień początku drogi do Chin. Ja sobie tak dzisiaj myślę, oczywiście nagrywam to nie w poniedziałek, to jest jasne, nie nagrywałem to parę dni wcześniej, ale kiedy to nagrywam dzisiaj, w związku z tym cytatem, myślę sobie co takiego jest w tym czasie, w którym teraz jestem, do czego powinienem ruszyć, dlaczego się ciągle ociągam. I już wiem, natychmiast wiem. Natychmiast wiem. I to jest w ogóle bardzo prosta rzecz, nie będę wam mówił, bo to prywatne rzeczy. To nie są jakieś wielkie przedsięwzięcia, ale odkładam to od po prostu dawna. To nie zmieni pewnie świata, to, co zrobię, ale to trzeba zrobić. I zamierzam to dzisiaj zrobić, to jest właśnie ten dzień. Zrób, proszę cię, to samo. Zacznij dzisiaj coś, co od tak dawna odkładasz, coś, co trzeba zrobić, coś, co jest potrzebne, co jest święte, co jest dobre, co jest piękne, co jest zerwaniem ze złem. Zacznij dzisiaj. Moi drodzy, moi mili, to by było na tyle w tym naszym dzisiejszym spotkaniu, za które wam bardzo dziękuję i zapraszam oczywiście na jutrzejsze wtorkowe, bo będziemy się oczywiście w tym tygodniu spotykać jak zawsze. I tak będzie już do końca świata, a to znaczy, że przynajmniej przez ten tydzień. Bo jak dalej, to nie wiadomo. Ściskam, pozdrawiam, błogosławię, miejcie, proszę, najlepszy możliwy dzień i miejcie się, proszę, najlepiej na świecie. Z Bogiem, paaa...