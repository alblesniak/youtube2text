 Dzień dobry, dzień dobry, moi drodzy, dzisiaj jest piątek. To jest 14 dzień sierpnia, a to jest oczywiście kolejny wstawak piątkowy, fantastyczny, wypełniony Bożym słowem, czyli będzie na pewno super ekstra. Zapraszam was, jedziemy. Moi drodzy, moi kochani, moi mili, bądźcie serdecznie przywitani w tym dzisiejszym dniu i w tym dzisiejszym odcinku i dajcie się, proszę, napełnić dzisiaj Bożym słowem. Do rzeczy, do konkretów. Psalm 32, werset 8. Takie tam jest absolutnie przepiękne, fenomenalne zdanie. Pouczę cię i wskażę drogę, którą pójdziesz. Umocnię moje spojrzenie na tobie. Kochani, wziąłem to zdanie przede wszystkim dlatego, że ono jest zdaniem z Biblii. Jakiekolwiek zdanie z Biblii byśmy wzięli, byłoby super. Ale to zdanie zwróciło moją uwagę, szczególnie przez jeden szczegół, przez jedno słowo. Umocnię na tobie swoje spojrzenie. Zobaczcie, co to znaczy. Pan Bóg mówi, że patrzy na nas, ale patrzy w taki sposób, że się przylepia wzrokiem do nas. Czyli nie tak, że spojrzał i tam zobaczył, że coś się dzieje, że nasze życie wygląda tak albo inaczej. Nie. Spojrzał i się tak wpatrzył. Mówi umocnie, czyli moje oczy nieustannie będą na tobie. Kochani, mnie to się kojarzy z takim rodzicem, który bardzo, bardzo, bardzo pilnuje swojego dziecka, żeby mu się nic nie stało, nie? Mamy takich rodziców, którzy patrzą na swoje dzieci, generalnie, jak one tam się bawią, ale tak nie do końca na nie zwracają uwagę. I mamy takich rodziców, którzy się nieustannie wpatrują w swoje dzieci, żeby im się cokolwiek nie stało. Zauwaga! Nie chodzi mi, kochani, tutaj o żadne takie nadopiekuńcze zachowania, tak? Nie do czegoś takiego porównuję Pana Boga. Tylko chodzi mi o to, że Jego oczy pełne miłości są nieustannie przylepione do nas. Kochani, ja bardzo potrzebuję, bardzo chcę chodzić w takim poczuciu, że oczy Pana Boga na mnie jakby spoczywają na mnie. Pomyślcie, jakie jest w ogóle cudowne, że oko Boga nieustannie spoczywa. Robisz krok, Pan Bóg tam patrzy. Gdziekolwiek się ruszysz, Pan Bóg tam patrzy. Kochani, nie w takim oczywiście kluczu, jak nam czasem mówiły babcie, tak? Uważaj, Bozia patrzy. Czyli uważaj, uważaj, żebyś czegoś tam nie zrobił, bo Pan Bóg to wszystko śledzi i Pan Bóg ci potem odpłaci. Nie, kochani. To jest absolutnie absurdalny obraz Pana Boga. Tak, Pan Bóg nas śledzi. Pan Bóg nas nieustannie inwigiluje, ale w jednym celu. On patrzy wzrokiem pełnym miłości i nie spuszcza wzroku z żadnego twojego kroku, z żadnego twojego oddechu, z niczego, co się w twoim życiu dzieje. Cały czas taką bliskością patrzy. Kochani, dlaczego? Dlatego, że staram przekazać, jak mówi ten cytat, nieustannie pouczenia i wskazania. Chcę powiedzieć Słuchaj, nie idź tam, bo ja wiem, dokąd ta droga prowadzi. Spróbuj pójść tam, bo tam jest dobro i tam jest szczęście. Kochani, chciałbym, żebyśmy dzisiaj pochodzili z taką świadomością tego przylepionego wzroku Pana Boga do nas. Mnie to bardzo pociesza, że jak jest mi bardzo źle, wiem, że Pan Bóg patrzy i Pan Bóg to widzi. Że kiedy jest mi dobrze, wiem, że Pan Bóg patrzy i Pan Bóg to widzi, co się ze mną dzieje. Że cokolwiek ze mną się dzieje, to jakby Jego miłość na mnie spoczywa. Jego miłość się umacnia na mnie. Jak ja tu lubię to zdanie. Umocnił swoje spojrzenie na nas. Żyjmy dzisiaj, kochani, przez cały dzień w takiej świadomości. Moi drodzy, moi mili, to by było na tyle w tym naszym dzisiejszym spotkaniu wstawakowym. Bardzo was oczywiście zapraszam na kolejne już jutro, ostatnie w tym tygodniu, sobotnie. Na dzisiaj to tyle. Ściskam, pozdrawiam, błogosławię i do zobaczenia, z Bogiem, paaa...