 Dzień dobry, dzień dobry, moi drodzy, mamy dzisiaj poniedziałek, to jest Wielki Poniedziałek, to jest początek nowego tygodnia, ostatniego tygodnia Wielkopostnego i to jest oczywiście kolejny wstawak, który ma sprawić, że dzisiejszy dzień będzie dobry, a pomoże nam w tym kolejna święta kobieta. Bardzo serdecznie zapraszam, jedziemy! Moi drodzy, moi mili, moi kochani, jak pewnie dobrze wiecie, w zeszłym tygodniu zakończyliśmy już wizyty gości we wstawakach i od dzisiaj już na wieki wieków amen, chyba, że coś oczywiście wymyślę, będziecie znowu spotykać się tylko i wyłącznie ze mną. Wiem, niektórzy się pewnie cieszycie i mówicie Boże, wreszcie, wreszcie on, a niektórzy myślicie o matko, a było tak fajnie, a teraz znowu on. No trudno, no jeszcze się taki nie urodził, co by każdemu dogodził. Święta Edyta Stein, bo to ona bezdyskusyjnie jest warta posłuchania, nie tak jak ja, mówi takie zdanie Ufam, że mur nie będzie nigdy tak wysoki, byśmy nie mogli ponad nim podać sobie ręki. Kochani, dla mnie to zdanie to jest kwintesencja chrześcijaństwa i jest to kwintesencja w dzisiejszym świecie trochę niezrozumiała, tak jak wiele rzeczy w chrześcijaństwie jest niezrozumiałych, jest nie do przyjęcia. Kochani, kiedy się patrzy na świat, kiedy się patrzy w takiej perspektywie ogólnoświatowej, czyli na przykład to, co się dzieje między narodami, na przykład teraz tak, co się dzieje na Ukrainie w tej okropnej wojnie, to, co się dzieje między różnymi rodzajami, tam... ugrupowaniami społecznymi, grupami wielkimi, kościołami i tak dalej, ale też, kiedy się patrzy na bardzo indywidualne rzeczy, to wydaje się czasem, że są takie mury, których nie da się pokonać. No kochani, kto z nas w tej chwili potrafi sobie wyobrazić, że między Ukrainą a Rosją ten mur, który się zbudował przez Rosję, tak? która taką krzywdę wyrządza Ukraińcom, że ten mur można by pokonać, nie? Kochani, Edyta Stein patrzy z perspektywy ewangelicznej, czyli mówi nie ma takiego muru tak wysokiego, przez który nie można by sięgnąć, żeby podać sobie dłonie. Tak, kochani, nie da się tego bardzo często zrobić ot tak. To oczywiście wymaga też naprawy krzywd, to wymaga tego, żeby zrezygnować ze zła. To oczywiste. Dlatego te mury są czasem tak wysokie, bo ludzie nie chcą rezygnować ze zła, bo ludzie nie chcą przyznać się do tego, że jakieś zło uczynili. Ale, kochani, z perspektywy chrześcijańskiej jakby zawsze trzeba mieć nadzieję, że da się wyciągnąć rękę na zgodę. Że zawsze da się przebaczyć, bo bardzo często, kochani, to wyciągnięcie ręki na zgodę polega na przebaczeniu po prostu. Na tym, że czasem niemożliwe do wyobrażenia krzywdy z Bożą pomocą, bo tylko z Bożą pomocą da się przebaczyć, że ktoś może się nawrócić. Kochani, nie wolno nam z takiej perspektywy zrezygnować. Ja wiem, że kiedy patrzymy na świat, ja też często, kiedy patrzę na świat, albo nawet, kiedy patrzę na ludzi, których znam, nie? którzy mnie wyrządzili jakąś krzywdę, to sobie myślę to jest niemożliwe. On się nigdy nie zmieni, ona się nigdy nie zmieni. Albo patrzę na siebie, ja nie umiem przebaczyć, ja nie umiem stanąć ponad to, nie umiem się wznieść ponad te krzywdy, ponad doznane różne rzeczy. No właśnie, po ludzku to jest niemożliwe. Ale św. Edyta Sztań, kochani, bardzo mądra kobieta, bardzo boża człowieka, człowieka, przepraszam, bardzo boża kobieta, mówi nie ma takiego wysokiego muru. Dlatego, że ten mur, jakkolwiek byłby wysoki, kochani, zburzył Chrystus. Ona się tu oczywiście powołuje, nie mówi tego wprost, ale powołuje się na fragment Pisma Świętego, gdzie jest napisane w listach Pawła, że Pan Jezus zburzył mur rozdzielający ludzkość. Rozdzielający ludzkość od Boga, ale też mur między nami. I kochani, bez Pana Jezusa oczywiście, to jest bardzo często niemożliwe. Bez Pana Jezusa to naprawdę jest ponad nasze siły. Ale z Panem Jezusem to jest możliwe. Kochani, modlimy się teraz oczywiście o to, żeby skończyła się wojna w Ukrainie, tak? I żeby Rosja się wreszcie opamiętała, wycofała itd. I to jest bardzo słuszna modlitwa. Ale też się powinniśmy modlić, żeby te dwa narody były kiedyś zdolne do pojednania. Żeby krzywdy zostały naprawione, żeby krzywdy zostały przebaczone też. Kochani, bardzo to jest trudne. To oczywiście nie jest wszystko proste, to wymaga bardzo wiele. Ale to jest możliwe. Święta Edyta nas uczy, to jest możliwe. Kochani, my to oczywiście sprowadźmy sobie dzisiaj do czegoś bardzo konkretnego. Pomyślcie o jakichś bardzo konkretnych waszych relacjach, może tam, gdzie nie potraficie przebaczyć. Prośmy dzisiaj Pana Jezusa o tę łaskę, żeby ten mur nie okazał się za wysoki. Moi drodzy, moi mili, moi kochani, moi ulubieni, bardzo wam serdecznie dziękuję za to dzisiejsze spotkanie. Pierwsze spotkanie w tym tygodniu. Mamy przed sobą, kochani, jeszcze trzy, bo będziemy się spotykać do Wielkiego Czwartku, do poranka, bo już przez Triduum nie chciałbym wam przeszkadzać. Więc jeszcze zapraszam w tym tygodniu do czwartku na wstawaki. Mam nadzieję, że święto kobiety będą nam w tym pomagały. Znaczy to, że one będą, to nie mam wątpliwości tylko, czy ja tego nie popsuję. Ale będę się bardzo starał. I w ogóle to bardzo się cieszę, że się, kochani, spotykamy. Jak zawsze przypomnę, kochani, bo tak raz w tygodniu będę wam przypominał, książka, jak się modlić. Bardzo uważam przydatna i potrzebna i bardzo bym chciał, żeby jak najwięcej z was z niej skorzystało. Dostępna w trzech wariantach, jako do posłuchania audiobook, do czytania elektronicznie, czyli e-book, i czytania fizycznie, czyli książka. Wszystko na Langusta na Palmie, zakładka jak się modlić. Jeżeli tylko macie ochotę, bardzo was zapraszam do tej lektury. Kochani, to tyle. Ściskam, pozdrawiam, błogosławię i miejcie się, proszę, najlepiej na świecie. Z Bogiem, papa...