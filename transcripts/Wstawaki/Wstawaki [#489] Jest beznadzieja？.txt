 Dzień dobry, dzień dobry, moi drodzy, dzisiaj jest poniedziałek, jest 27 kwietnia i właśnie się rozpoczyna kolejny, wstawakowy tydzień paschalny, wielkanocny, kwarantannowy, epidemiologiczny, czyli po prostu wstawaki jak co dzień. Bardzo serdecznie zapraszam! Moi drodzy, moi kochani, witam was bardzo serdecznie w dzisiejszym odcinku i zapraszam dzisiaj na ciekawostkę, która nie będzie żadną ciekawostką, na mądrość, która nie będzie żadną mądrością i na treść, która nie będzie żadną treścią. Już mówię, o co chodzi. Kochani, otóż kiedy nagrywam ten dzisiejszy odcinek, to jest oczywiście parę dni wcześniej, niż wy to oglądacie, więc to nie jest poniedziałek, ale przypuszczam, że wielu z was może mieć takie poczucie w poniedziałek, to mam aktualnie stan po prostu totalnego zniechęcenia, wynikający z czegoś bardzo prostego. Jestem po prostu niewyspany. Bardzo mało przez ostatnie dni spałem, bo jest tyle roboty, tyle różnych rzeczy, że po prostu mało spałem. Jestem zmęczony, mam ochotę po prostu usiąść, poczytać książkę, a to znaczy, żeby w ciągu mniej więcej pierwszych szesnastu zdań zasnąć i spać. Ale muszę dla was nagrać tego wstawaka. Nie chcę mi się, nie mam ochoty, nie mam siły, jest beznadzieja i jest donikąd. Dlaczego więc to wszystko mówię? Dlatego, że to nie ma żadnego znaczenia. Otóż, moi drodzy, chciałbym w tym odcinku poruszyć temat, o którym wam już mówiłem miliardy razy i będę do was wracał z tym tematem miliardy razy. Moi drodzy, zawsze w naszym życiu będzie coś, co będzie sprawiało, że jest trudno. Zawsze w naszym życiu jest coś, co sprawia, że nie mamy siły. I ja wiem, że, kochani, taka pierdoła, jak nagrywanie wstawaków, to nie są żadne wielkie problemy życiowe. Ja wiem, że bardzo często macie przed sobą wielkie wyzwania, wielkie problemy, wielkie tragedie, wielkie katastrofy i już po prostu nie macie sił. Otóż, moi drodzy, jest z nami Pan Jezus i Pan Jezus uwielbia działać tam, gdzie mamy poczucie bezradności, pustki i beznadziei. Tam, gdzie nic w nas nie ma, tam, gdzie do niczego nie mamy siły, tam, gdzie nie widzimy w ogóle perspektyw, tam, gdzie po ludzku naprawdę jest beznadziejnie. On tam działa, kochani. I nie polega to na tym, że jeżeli tylko w to uwierzymy, jeżeli tylko to zobaczymy, to nagle nas po prostu olśni i sobie zobaczymy Aha... to wszystko ma bardzo wielki sens. Nie, kochani. Nie na tym polega ten odcinek. On polega na tym, że możesz mieć nieustannie poczucie, że to jest po prostu wszystko do chrzanu i że to wszystko nie ma żadnego sensu. I że nie masz już siły. I uświadomienie sobie, że jest z tobą Pan Jezus i działa, wcale tego nie zmieni. Uwaga! Ale to nie znaczy, że On tam nie działa. Kochani, jestem przekonany, że dzisiaj w tym moim gadaniu do was, takim właśnie beznadziejnym, takim, że nic mi się nie chce i takim, że nagrywam to po to, żeby wam pokazać, że to nic nie zmienia, bo Pan Jezus tam działa, jestem przekonany, że On właśnie dzisiaj w tym stawaku będzie działał. I nie chodzi mi teraz o to, żeby pod tym odcinkiem się pojawiały jakieś tam okrzyki No właśnie... i mnie to zmotywowało. Nawet nie o to mi chodzi, kochani. Nie. Chodzi mi o to, żebyśmy wzbudzali w sobie wiarę. Nie samoprzekonanie, nie jakieś takie siłowe zmuszenie się do czegoś, tylko wzbudzali w sobie wiarę. Panie Jezu, głęboko wierzę, że ze mną jesteś. Nie widzę tego, nie czuję tego, od tej wiary nic mi się nie zmienia, wcale mi się sytuacja nie poprawia, ale głęboko wierzę, że jesteś ze mną, że mnie prowadzisz przez tą ciemną dolinę i wiem, że kiedyś... Ty wiesz kiedy, ja nie wiem, ale wiem, że kiedyś w końcu z tej doliny wyjdę. Tak jak to kiedyś, kochani, było w jednym z takich moich ulubionych wstawaków nawet jeżeli idziesz przez piekło, idź dalej. Czyli idziemy, bo wierzymy, że On z nami jest. Idziemy, bo chociaż tego nie widać, wierzymy mocno, że nas trzyma za rękę. Idziemy, chociaż w żaden sposób tego nie doświadczamy, to mamy przekonanie, mamy przekonanie wiary. Nie wiedzy, ale wiary, że On ma plan. I że On ten plan realizuje. I że nic Mu nie przeszkodzi w realizacji tego planu. Kochani, oczywiście trochę specjalnie do was gadam, że jest tak beznadziejnie i tak dalej, bo rzeczywiście mi się nie chce, to nie jest tak, że to jest jakaś tragedia. Tylko pomyślałem sobie, że to jest naprawdę rzecz ważna, do której trzeba ciągle wracać. Bo my ciągle, kiedy nam po prostu nie idzie, kiedy się wszystko sypie, no to po prostu tak klapiemy, poddajemy się, rezygnujemy i jest beznadzieja. Nie, nie jest. Gdyby nie było Pana Jezusa, to rzeczywiście by była. Ale On jest. I nawet przez tak ciemną dolinę jak grób, On przeszedł. Kochani, w grobie jeszcze nie jesteśmy. Chociaż niektórzy powiecie moje życie to jest po prostu jak grób. Więc nawet jeżeli tak jest, to On przez grób przeszedł, a to znaczy, że ciebie również przez ten grób przeprowadzi. Moi drodzy, moi mili, bardzo wam dziękuję za dzisiejsze spotkanie i mam nadzieję, że na coś wam się to moje gadane dzisiaj poranne poniedziałkowe przyda. Ja się już czuję w ogóle lepiej. Mam nadzieję, że jutrzejszy odcinek, który oczywiście nagram za mniej więcej minutę, będzie już normalny, z cytatem, a tak, bo jutro wtorek to święci. Więc będzie tak, jak trzeba. Ale kochani, naprawdę, jest z wami Pan Jezus i przeprowadzi cię przez każde piekło. No to jedziemy. Ściskam, pozdrawiam, błogosławię i do zobaczenia już jutro. Z Bogiem, paaa...