 Dzień dobry, dzień dobry Moi drodzy, moi kochani, witam was bardzo serdecznie w dzień piątkowy, w początku tego dnia i mam nadzieję, że dzięki tym wstawakom będzie dzisiaj dobry dzień. Tak się bardzo o to modlę. To was zapraszam, jedziemy. Moi drodzy, moi mili, witam was bardzo serdecznie po czołówce, przez której to czas. Nie było to długo, ale jednak. Modliłem się bardzo, żebyście wyciągnęli z dzisiejszego odcinka coś dobrego, w sensie, żeby Pan Bóg wyciągnął z was coś dobrego, a jest na to dzisiaj duża szansa, bo będziemy dzisiaj gadać Słowem Bożym, więc dajemy Mu bardzo istotną przestrzeń. Mateusz, 4, 19 werset. Słynne zdanie, bardzo znane zdanie, bardzo potrzebne zdanie. Pan Jezus mówi tak Pójdźcie za Mną, a uczynię was rybakami ludzi. Kochani, bardzo, bardzo lubię to zdanie. Dlaczego? Nie tylko dlatego, że jestem księdzem i czuję oczywiście, że to jest jakieś wezwanie do pójścia za Panem Jezusem, nie, bo to jest, kochani, zdanie do każdego człowieka. To nie jest tylko zdanie do tych, których Pan Jezus wybiera, nie wiem, na duchownych, bo potrzebuje tam po prostu tuby, żeby gadać. Znaczy, Pan Bóg to nic nie potrzebuje, ale po prostu lituje się w swojej miłosierdzie nad mą nędzą i mówi Dobra, to czegoś cię wezmę, żebyś nie był taki beznadziejny. Ale wracając do tematu. Kochani, to nie jest zdanie o powołaniu, w sensie takim duchownym. To jest zdanie o tym, co Pan Jezus chce zrobić z tym, co masz. Dlatego ja tak lubię to zdanie. Zobaczcie, że Pan Jezus mówi tak do Piotra Piotrze, wezmę to, co masz, to, kim jesteś, bo jesteś rybakiem, czyli nie zaneguję ciebie, nie zaneguję twojej pasji, twojej roboty, twoich talentów, twojej historii, która do tej pory się wydarzyła, nie będę tego negował, tylko wezmę to i tak to przemienię, że to się stanie jednocześnie tym, czym było, ale nabierze zupełnie nowego wymiaru. Czyli dalej będziesz rybakiem, dalej będziesz wyławiał z dna, będziesz wyławiał z głębin, z ciemności, z zimna, ale się okaże, że duszę wyławiasz, że ludzi wyławiasz. Kochani, to jest podstawowa jakby metoda działania Pana Jezusa, że On nie neguje nas. On, kiedy nawet człowieka nawraca, to jasne, że prosi go, żeby się odwrócił od złych rzeczy, ale Pan Jezus uwielbia brać dobre rzeczy, które w nas są, uwaga... bo sam je w nas wymyślił, sam je stworzył w nas, sam nadał nam taki kształt, taki rys i mówił wezmę te rzeczy, które masz, wezmę to, kim jesteś i wykorzystam to do czegoś dobrego. Kochani, kiedy ja patrzę na siebie, to widzę oczywiście, jak Pan Bóg bardzo wiele różnych moich pasji, zainteresowań, talentów wykorzystuje i już wykorzystał do tego, żeby zrobić ze mnie narzędzie do ogłoszenia Ewangelii, nie? I jakby... dla mnie też zachwycające, że nagle się okazuje, że ja nie muszę czegoś porzucać. Oczywiście złe rzeczy Pan Bóg mi każe porzucać, ale dobre rzeczy nie każe mi ich porzucać, tylko mówi ok, Adaś, weźmy je, tylko je tak przeróbmy, żeby one nie służyły tylko tobie, tylko twojej, nie wiem... przyjemności, satysfakcji, szczęściu, ale żeby stały się narzędziem zbawienia dla innych ludzi. I kochani, jest na pewno wiele takich rzeczy w waszym życiu, których jeszcze nie wykorzystaliście na chwałę Bożą. Pomyślcie... siądźcie dzisiaj na takiej jakiejś modlitwie, jeżeli to możliwe gdzieś przed Panem Jezusem, na przykład przed Najświętym Sakramentem, jeżeli to niemożliwe, to oczywiście w domu, gdziekolwiek. I pomyślcie... Panie Jezu, pomyśl o różnych swoich pasjach, pomyśl o różnych swoich zainteresowaniach, o rzeczach, które cię kręcą bardzo i pomyśl, czy ja mogę z nich zrobić, z twoją pomocą, Panie Jezu, jakieś narzędzie do tego, żeby ludziom dobro dawać, jakieś narzędzie do tego, żeby człowiek spotkał ciebie. Kochani, możliwe, że oczywiście w pierwszym odruchu tego nie wymyślicie, ale siedźcie z takim pytaniem co jakiś czas, bo zobaczycie, jak wam Pan Jezus podpowie, że masz takie rzeczy, które wystarczy tylko nadać im pewien nowy rys, ale te, które masz, jeśli okaże się, że one są absolutnie do zbawiania ludzi w ogóle przydatne. Tylko czy się... no właśnie, jak zawsze... czy się odważymy tak myśleć? Spróbujcie tego poszukać. Moi drodzy, moi kochani, bardzo wam serdecznie dziękuję za kolejne spotkanie i za kolejne wstawakowe rozkminianie. Mam nadzieję, że wam pomocne. Widzimy się oczywiście jeszcze jutro w sobotnich wstawakach na koniec tego tygodnia. Ściskam was najmocniej, bardzo was pozdrawiam i bardzo was błogosławię. Miejcie się, proszę, najlepiej na świecie. Z Bogiem, paaa...