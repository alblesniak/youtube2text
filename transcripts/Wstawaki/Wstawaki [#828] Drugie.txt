 Dzień dobry, dzień dobry Moi drodzy, mamy dzisiaj dzień poniedziałkowy, dzień piąto-lipcowy, jest to początek nowego tygodnia, a ja was bardzo serdecznie witam we wstawakach, które, mam nadzieję, nam dzisiaj pomogą zrobić dobry dzień. Czyli jak tydzień w tydzień. Plan jest zawsze stały, zawsze taki sam. Mam nadzieję, że uda się go zrealizować. Jedziemy! Moi drodzy, moi mili, moi kochani, moi ulubieni, witam was w poniedziałkowym odcinku i jak zawsze w poniedziałki dzięki wam. Zapraszam was ciągle na Mądrość Murów, bo ciągle mi podsyłacie różne zdjęcia, różne inspiracje murowe. Dzisiaj będzie również cytat od kogoś z was z cytatem z muru bardzo prostym, bardzo pięknym, bardzo oczywistym, ale jakże potrzebnym. Następująca Mądrość Murów. Nie wiem, z jakiego rejonu Polski czy świata, ale było tam napisane, co następuje. Życie to nie zupa, żeby potem było drugie. A no właśnie. Kochani, mamy tylko jedno życie. Największa oczywista oczywistość świata. Ale chyba niewielu z nas żyje takim przekonaniem, nie? Kochani, zobaczcie, że jesteśmy mistrzami świata w tym, żeby ciągle odwlekać różne sprawy, bo sobie mówimy jeszcze mam czas, jeszcze zdążę. Ja wiem, że w perspektywie, kiedy mamy taką nadzieję oczywiście, że będziemy żyli tamte nie wiem... 70 czy 80 lat, no to można sobie mówić mam jeszcze czas. Kochani, nie. Podejście chrześcijańskie jest rzeczywiście takie, że nie czekamy na coś, co będzie kiedyś, nie mówimy sobie jeszcze nie pora, nie mówimy sobie nie muszę się jeszcze starać. Nie. Życie chrześcijańskie jest takie, że dzisiaj chciałoby tak żyć, tak funkcjonować, tak postępować, takie podejmować decyzje, tak kochać, jakby to był jeden jedyny i ostatni dzień naszego życia. Moi drodzy, ja już wam to mówiłem kilka razy, ale pomyślcie sobie, bo to jest taka stara, dobra chrześcijańska zasada. Gdybyś naprawdę wiedział, wiedziała, że jutro rano już cię nie będzie na świecie, pomyśl to dzisiaj, że coś się stanie i po prostu w noc nie wiem... umrzesz, będzie wypadek, cokolwiek, rano, jutro już cię nie ma. I pomyśl sobie, że masz dzisiaj ostatni dzień twojego życia. Pomyśl, czy jest jakaś jedna sprawa najważniejsza, taka, która ciągle czeka, a którą trzeba by zrobić. Może się spotkać, może zadzwonić, może coś zrealizować, może coś zostawić, może coś zakończyć, nie wiem co... Pomyśl, że gdyby miało chodzić jakąś jedną, jedyną rzecz, na którą masz jeszcze tylko jeden dzień, bo masz tylko dzisiaj, masz tylko poniedziałek, masz tylko piąty lipca, szóstego lipca się już w twoim życiu nie wydarzy, w sensie w tym ziemskim, to co by to było, co byś dzisiaj zrobił, zrobiła, gdyby to był ostatni dzień? Poświęć chwilę po tym odcinku, żeby sobie o tym przez moment pomyśleć. Jaka by to była rzecz? I uwaga... Jeżeli sobie o niej pomyślisz i ją szybko znajdziesz, może od razu wiesz, jak to mówię, może już to wiesz, jak tylko to słyszysz, co ja gadam, to natychmiast w twojej głowie już się coś klaruje. Może nie, może potrzebujesz trochę czasu, żeby to przemyśleć. To zrób to dzisiaj. Zrób to dzisiaj, kochani, bo naprawdę nie wiemy, czy będzie jutro drugie. W sensie... czy będzie jutro drugi dzień. Może ten dzisiejszy dzień to jest właśnie tylko zupa i to będzie zupa bez drugiego. To nie będzie dwudaniowy obiad, tylko masz tylko zupę, masz tylko dzisiejszy dzień. Co zrobisz? Co zrobisz, żeby to był naprawdę istotny dzień, naprawdę dzień, który zmienia wszystko? Dzień, który daje szczęście, który daje przebaczenie, daje miłosierdzie, który daje świętość? Co dzisiaj byś zrobił? Co dzisiaj byś zrobiła, gdyby to był naprawdę ostatni dzień twojego życia? Przeżyj tak dzisiejszy dzień. Moi drodzy, moi mili, moi kochani, tak to właśnie zaczęliśmy kolejny tydzień stawakowy, kolejny tydzień lipcowy, taki pierwszy, cały będzie lipcowy. No właśnie... no i tyle. Co miałem powiedzieć, to powiedziałem. Kochani, jest we mnie lekka już nostalgia, dlatego że w tych okolicznościach przyrody, które tu widzicie, nagrywamy już, to jest jeden z naszych ostatnich razów, kiedy się spotykamy, ale to wam jeszcze powiem w środę, bo w środę będzie ostatni odcinek właśnie stąd, więc to jeszcze sobie o tym pogadamy. Ale już tak mi się robi po prostu, już żal odjeżdżać, jak to mówią. No cóż... ściskam, pozdrawiam, błogosławię, życzę wam najlepszego, możliwego dnia, jak się tylko da i miejcie się, proszę, najlepiej na świecie. Z Bogiem, paaa...