 Dzień dobry, dzień dobry, moi drodzy, mamy dzisiaj dzień trzeciomajowy, mamy dzisiaj wtorek, to jest kolejny dzień, kiedy możemy zrobić coś dobrego, to jest kolejny wstawa, który ma nas pobudzić do czegoś fajnego, a będzie dzisiaj naprawdę bardzo piękne i bardzo mądre zdanie. No to serdecznie zapraszam, jedziemy! Moi drodzy, moi mili, moi kochani, moi ulubieni, jak to we wtorki, oczywiście dzisiaj zdanie ze świętych, będzie to jeden z moich ulubionych świętych, jak wiecie, bo już wam wielokrotnie go cytowałem i naprawdę bardzo go kocham. Jego zdania są takie, że ja po prostu nie mam więcej w ogóle słów i potrzeb, żeby to komentować, ale oczywiście skomentuję, żeby nie było, że odcinek jest taki bardzo krótki. Posłuchajcie, błogosławionego Karola Defuko, który mówi tak Nie wystarczy dawać temu, kto prosi, trzeba dawać temu, kto potrzebuje. Kochani, to zdanie jest mądre na tylu poziomach, że to w ogóle głowa mała. Chciałbym wam dwa wskazać. Kochani, pierwszy i on jest w ogóle najważniejszy. Zobaczcie, my bardzo często, kiedy się rozliczamy z miłości, kiedy się rozliczamy z tego, czy nie jesteśmy egoistami, czy nie jesteśmy za bardzo na sobie skoncentrowani, no to zadajemy sobie takie pytanie czy nie udzieliłem komuś jakiejś pomocy, kiedy ktoś mnie o to prosił, nie? No bo wiadomo, że jak ktoś przychodzi w jakąś pomoc, mogłem mu tej pomocy udzielić, a tego nie zrobiłem, no to trochę siara, nie? W sensie widać, że jestem po prostu skoncentrowany na sobie, że jestem sknera, że nie chcę po prostu tracić czegoś, że nie chcę się, nie wiem... no po prostu wychodzić z siebie po to, żeby się kimś zająć i tak dalej. I to w ogóle jasne. Ale to zdanie pokazuje, że chrześcijanin powinien patrzeć na innym poziomie. Nie na takim poziomie czy ktoś cię poprosił, czy ktoś cię nie poprosił. Czy ktoś się zwrócił po pomoc, czy nie. Tylko chrześcijanin również próbuje wyprzedzić te prośby, widząc, jakby domyślając się, dostrzegając, że ktoś może potrzebować pomocy. Czyli że niekoniecznie ten, kto poprosił, ale ten, kto naprawdę potrzebuje. Kochani, często jest tak, że mamy dookoła siebie nie kogoś bliskiego, kogoś, kto po prostu nie poprosił o pomoc. Nie widzimy, że się sypie, widzimy, że coś mu się dzieje złego, ale my mówimy sobie no nie będę się wtryniał oczywiście, no bo przecież jakby potrzebował, to by poprosił. Kochani, i oczywiście, że istnieje też takie wtrynianie się, gdzie po prostu człowiek próbuje się narzucić ze swoją pomocą. Wiecie, że nie o tym mówię, tak? Ale kochani, nie rozliczajmy się tylko z takiego prostego myślenia czy jak ktoś poprosił, to pomogłem. Tylko pytanie też, czy otworzyłem oczy, żeby dostrzec, że ktoś może potrzebuje poprosić, a na przykład nie umie, albo nie chce, albo nie potrafi, albo dana sytuacja go od tego odciąga, albo cokolwiek tam sprawia, że jakby nie chce wyjść z taką prośbą o pomoc. To jest, kochani, jeden poziom, o którym myślę, bardzo warto pomyśleć. Serce prawdziwie chrześcijańskie to nie jest serce, które patrzy tylko na to, o co go proszą, tylko o to, że ktoś może naprawdę potrzebować, a nie umieć poprosić, nie? Druga rzecz jest też taka, że zobaczcie, mówi Karol w takim ładnym to zestawieniu, nie? że ktoś może prosić, ale tak naprawdę nie potrzebować tego, o co prosi, a może potrzebować czegoś innego, nie? To też jest inna strona tego medalu. Że na przykład, kochani, czasem, kiedy... wiecie, to podam teraz taki banalny oczywiście przykład, tak? Kiedy podchodzi do nas człowiek, który prosi o pieniądze, no to bardzo możliwe, że prosi na alkohol, nie? I wtedy danie mu tych pieniędzy, jeżeli wiemy, że będzie chodziło tylko i wyłącznie o alkohol, no nie jest niczym dobrym, nie? No nie. W takim sensie odkryć jego prawdziwą potrzebę, tylko to wymaga trudu. Usiąść z nim, porozmawiać o co tak naprawdę ci chodzi? Może mogę ci jakoś inaczej pomóc? Może może... nie wiem... wejdę w jakąś część twojego życia, która jest znacznie bardziej potrzebująca, nie? Kochani, to jest trudne. Ja wiem, że to się wszystko oczywiście bardzo łatwo mówi. Ale chodzi o to, żeby wchodzić w to, czego naprawdę drugi człowiek potrzebuje, a nie tylko to, co mówi albo nie mówi, żeby zobaczyć, że za tym, co mówi, może stać coś innego i za tym, czego nie mówi, też może stać coś innego. Karol to bardzo pięknie pokazuje. Nie najważniejsze jest pomóc tym, którzy proszą, tylko pomóc temu, co naprawdę jest potrzebne. Tym, którzy naprawdę potrzebują. Pomyślcie o tym. Moi drodzy, moi mili, moi kochani, bardzo, bardzo, bardzo wam dziękuję za kolejne spotkanie i bardzo się z niego oczywiście cieszę, że się odbyło dzisiaj 3 maja. Dzisiaj koniec majówki, pewnie jutro trzeba wrócić do roboty, ale dzisiaj jeszcze jest wolne, więc mam nadzieję, że się wyspaliście, może oglądacie te wstawaki do 20, bo spaliście do 19. Znaczy, mam nadzieję, że nie, bo to w ogóle straszna siora, tak zmarnować dzień. Ale jeżeli ktoś tak, no to w ogóle, no to fajnie. W sensie dobrze, że się spotkaliśmy. Ściskam was, pozdrawiam, błogosławię i do jutra. Z Bogiem, papa...