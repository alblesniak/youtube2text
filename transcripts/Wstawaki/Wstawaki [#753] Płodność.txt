 Dzień dobry, dzień dobry, moi drodzy, mamy dzisiaj czwartek, mamy dzisiaj ósmy dzień kwietnia, mamy dzisiaj kolejny dzień wstawakowy i mamy dzisiaj kolejne rozpoczęcie czegoś fantastycznego. Taki jest przynajmniej plan. A co to będzie w tym planie, to się okaże po czołówce. No to lecimy! Moi drodzy, moi mili, witam was bardzo serdecznie w odcinku czwartkowym wstawakowym i zapraszam dzisiaj na cytat. Będzie, kochani, dzisiaj cytat z książki, o której albo już wam mówiłem w bukszpanie, albo ją zobaczycie w najbliższym bukszpanie, bo ja nie mam pojęcia, kiedy ten bukszpan będzie opublikowany. Ale wiem, że jest właśnie na ten bukszpan teraz aktualny przeznaczona. Więc albo już było to właśnie co dopiero, albo właśnie zaraz to dopiero będzie. Więc jak już było, to już wiecie, a jak nie było, to się dowiecie w najbliższym. Mianowicie, jest taka fantastyczna książka, która nazywa się Kolej podziemna. Fenomenalna książka o niewolnictwie w Ameryce, taka trochę przygodowo... to nie jest książka jakby dokumentalna, chociaż jakby opiera się oczywiście na faktach. Niesamowita książka. W bukszpanie więcej o tym będę mówił. Jest tam genialne zdanie głównej bohaterki. Posłuchajcie, bardzo krótkie, bo są cztery słowa, ale to po prostu petarda taka, że głowa mała. Wolność czyni ciało płodnym. Bardzo to jest ciekawe. To się dotyczy tego, że kiedy kobiety w niewoli były, to często miały duże problemy z poczęciem dziecka. W momencie, kiedy je uwalniano, to bardzo często, że tak powiem, szybko zachodziły w ciąże, nie? I to zdanie dotyczy oczywiście konkretnej sytuacji, tak? jakby historycznej, kulturowej człowieka w danym momencie, tak? Wolność czyni człowieka płodnym. Ale kochani, warto potraktować to zdanie, bo ono mnie bardzo zachwyciło, też tak duchowo, bo to jest wielka prawda. Ja to wiem od dawna, tylko to... ubrano mi to w słowa, nie? Kochani, płodność nie tylko w takim sensie przynoszenia na świat kolejnych dzieci, nie? kolejnych człowieków, chociaż to jest bardzo ważne i bardzo piękne, ale płodność też w takim sensie, że twoje życie jest płodne, że twoje życie jest pełne owocności, że twoje życie po prostu rodzi niesamowite rzeczy. Płodność się rozwija wtedy, kiedy jesteśmy wolni. Kochani, to jest, myślę, w ogóle oczywiste, nie? Zobaczcie, że jak jesteśmy w jakichś tarapatach, nie jesteśmy czymś zniewoleni albo sytuacją życiową, albo grzechami, albo czymś innym, no to trudno o jakąkolwiek kreatywność, nie? Ktoś, kto nieustannie się zmaga z jakimś uzależnieniem, a nawet tu nie chodzi tylko oczywiście o nałogi, tylko o jakąś trudną sytuację, która go zniewala, nie? jego sytuacją, jego sytuacją psychiczną, jego sytuacją rodzinną, jego sytuacją życiową, to trudno, żeby taki człowiek był kreatywny. Tylko ktoś, kto jest jakby wolny od tych rzeczy, że tak powiem, może wydać z siebie płodność. To jest proste, bo wtedy ma siły przerobowe. Tak to wszystkie jego siły idą w wyzwalanie się, nie? Wszystkie jego siły idą w to, żeby się jakoś... żeby nie umrzeć w tej sytuacji, w której jest, nie? A kiedy to wreszcie odchodzi, kiedy człowiek wreszcie nie musi z tym się zmagać, to staje się natychmiast wolny, nie? Kochani, to tak tylko na marginesie też, ale to jest doświadczenie bardzo wielu par, które na przykład nie mogą mieć dzieci, nie? W sensie... starają się, starają się i nie mogą. I niektórym parom się zdarza, nie mówię, że to jest oczywiście sytuacja wszystkich, że właśnie ich sytuacja życiowa, stresy, takie życie w nieustanny napięciu sprawia, że te dzieci nie mogą się poczuć. W momencie, kiedy to się kończy, kiedy, że tak powiem, zluzują wreszcie, nie? i przestają się tak strasznie stresować, nagle się okazuje, że ich ciała są gotowe. Na to, żeby przynieść życie, nie? Kochani, dlaczego to mówię? Pomyślcie, bo bardzo możliwe, że nie jesteście kreatywni, nie jesteście twórczy, nie jesteście płodni, nie jesteście wydający z siebie maksimum różnych owoców i fantastycznych rzeczy, bo jesteście zniewoleni, bo się daliście wcisnąć w różnego rodzaju klatki itd. I więcej mi powiecie No właśnie, no ale to ja tak właśnie jestem i tak... ale uwaga, a co z tym robisz? Kochani, bo bardzo często... wiem, że są sytuacje od nas niezależne, to jest jasne, nie? Są sytuacje, na które nie jesteśmy w stanie nic poradzić. Oczywista sprawa. Ale kochani, mnóstwo naszych niewól, a przynajmniej jak patrzę na siebie, to mnóstwo moich niewól, mnóstwo moich więzień, mnóstwo moich kajdan, to są moje wybory. To ja się w to wpakowałem i zgodziłem, to ja przez lata na to pracowałem, a teraz jęczę, że tam jestem, nie? Kochani, bez wolności nie ma płodności. Matka, jakie hasło. Bez wolności nie ma płodności. Jeżeli twój duch, twoje ciało, twój umysł nie są wolne, nie będziesz nigdy płodny, kreatywny, no to dzisiaj proste pytanie. Gdzie jesteś zniewolony i co możesz zrobić, żeby z tej niewoli zacząć wychodzić? Moi drodzy, moi kochani, bardzo wam dziękuję za kolejne spotkanie, za kolejne wstawaki. Bardzo się cieszę, że się znowu spotykamy. Znaczy ciągle się spotykamy, ale w takiej nowej odsłonie, w sensie po Wielkim Poście, że wróciliśmy do naszych różnych głupot itd. Lubię tę głupotę też z wami. Lubię wam czytać różne głupie cytaty, różne opowiadać dziwne historyjki i w ogóle to jest takie fajne. Bo w tym wszystkim jest Pan Jezus i to jest najpiękniejsze, że On jest po prostu wszędzie. Bo On jest taki super. Ściskam was, pozdrawiam was, błogosławię was i miejcie się, proszę, najlepiej na świecie. Z Bogiem, papa...