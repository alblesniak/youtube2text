 Dzień dobry, dzień dobry, moi drodzy, mamy dzisiaj wtorek, to jest 29 dzień czerwca, pomału lądujemy z czerwcem, ale jeszcze parę dni, a to jest oczywiście kolejny wstawak poranny, rozbudzający, popychający, wystrzeliwujący i w ogóle, mam nadzieję, robiący święty dzień. Taki byłby plan. A będzie dzisiaj bardzo pomocny, pomocnik, który nam w tym pomoże. Pomocny, pomocnik, który nam w tym pomoże. Jedziemy. ♪♪♪ Moi drodzy, moi kochani, moi mili, moi ulubieni, bardzo was serdecznie witam i nie marnując żadnej sekundy, ani kropli czasu zapraszam na dzisiejsze motywacje, czyli na cytat ze świętego. Co prawda on nie był nigdy ogłoszony świętym, mało tego, miał nawet problemy z magisterium kościoła, ale generalnie jest dzisiaj traktowany już jako wielki autorytet. Ja go bardzo kocham, a dobrze go znacie, bo kiedyś w ogóle spędziliśmy z nim bardzo dużo wielkiego postu, czyli mistrz Eckhart, nasz dominikański mistyk. Takie następujące zdanie od mistrza Eckharta bardzo, bardzo ważne, bardzo potrzebne. Tak mówi mistrz Niektórzy chcą jednak patrzeć na Boga tymi samymi oczyma, którymi patrzą na krowę i chcą kochać Boga tak, jak ją kochają. A kochają ją z powodu mleka i sera, ze względu na swoją własną korzyść. Moi drodzy, zdanie mi było oczywiste. Zdanie takie mogłoby się wydawać bardzo proste, albo wręcz tak nawet prostacko trochę wyrażone, ale uważam, że ono daje po prostu sedno relacji wielu z nas z Panem Bogiem. Kochani, naprawdę bardzo wielu z nas jest z Panem Bogiem jak z krową. W takim sensie, że kochamy ją i lubimy, i szanujemy. Oczywiście, trudno mówić, że kochamy krowę, ale jest ona dla nas ważna i jest potrzebna i jest częścią naszego życia, dlatego że właśnie mamy z niej pewne produkty. Że w trakcie, kiedy ona żyje, będziemy z niej mogli mieć właśnie mleko, sery itd. Kiedy potem ewentualnie zostanie zabita, no to będziemy jeszcze mieć mięso. Kochani, Pan Bóg oczywiście chce dawać dobra w naszym życiu. Pan Bóg bardzo chce nam błogosławić, Pan Bóg bardzo chce dać nam to, co jest nam potrzebne. I to jest w ogóle jasne, kochani. I też nie ma nic złego oczywiście w tym, że też oczekujemy od Pana Boga, że będzie trochę jak krowa, przepraszam za to wyrażenie, w takim sensie, że będziemy dostawali od Pana Boga dobra, bo On sam to obiecał. Mało tego, sam prosił, żeby Go prosić, nie? Sam prosił, żeby nieustannie do Niego przychodzić z każdą prośbą, ale jednocześnie. Kochani, jeżeli tylko do tego, a bardzo często tak jest niestety, ale jeżeli tylko do tego sprowadza się nasza z Nim relacja, czyli Pan Bóg jest taką firmą transportowo-usługową albo dzisiaj taką dystrybutorską, która po prostu dostarcza pakunki, taki kolejny DHE czy inny, dostawca paczek, no to zupełnie nie o to chodzi w tej relacji, nie? I kochani, jakby... jak patrzę na chrześcijan, jak patrzę na katolików, to nawet jeżeli bardzo często mówimy, że tak nie jest, że to nie o to chodzi, to kiedy patrzę na praktykę naszego życia, to bardzo często o to chodzi. I bardzo często czujemy się rozczarowani, czujemy się zawiedzeni, czujemy się w ogóle oszukani, kiedy Pan Bóg takim dostawcą nie jest. Kiedy Pan Bóg jakby nie spełnia przede wszystkim właśnie tej roli. Nawet kiedy mówimy, że nam naprawdę chodzi o coś więcej, a nie tylko o to, co Pan Bóg nam da, to potem jakoś jesteśmy głęboko nieszczęśliwi, kiedy tak się nie dzieje. Kochani, no... test jest bardzo prosty, nie? Czyli jeżeli Pan Bóg nie będzie ci w niczym błogosławił, nie będzie ci nic dawał, nie będzie w żaden sposób, nie wiem... dostarczycielem różnych łaski i błogosławieństw, to czy nadal będziesz Go kochać nieskończenie, nie? I oczywiście wiem, że na pewno trochę między nami takich się znajdzie, ale jednak gdzieś tam podskórnie ciągle my Mu przypisujemy przede wszystkim taką rolę, nie? Pan Bóg jest takim posługiwaczem, uwaga... i On kocha być posługiwaczem. On naprawdę kocha uklęknąć przed człowiekiem i Mu służyć. Ale przede wszystkim zależy Mu na relacji. Moi drodzy, pomyślcie dzisiaj taki naprawdę bardzo prosty rachunek sumienia. Czy Pan Bóg u was to przypadkiem nie jest taka, przepraszam za wyrażenie, ale dojna krowa, która jest od tego, żeby wam dostarczyć różne rzeczy, stany życiowe, szczęścia, wydobyć z was kłopotów i tak naprawdę na tym się kończy wasza relacja z Nim i Jego rola. Jeżeli tak jest, to trzeba się nawrócić. Moi drodzy, moi mili, to by było na tyle w tym naszym dzisiejszym wtorkowym spotkaniu, za które wam bardzo serdecznie dziękuję i bardzo się cieszę, że mogliśmy się w takich okolicznościach spotkać, wtorkowych. Miejcie dzisiaj najlepszy możliwy dzień. Bardzo ściskam, bardzo błogosławię. Miejcie się, proszę, naprawdę najlepiej na świecie. A wiecie kiedy będziecie się mieć najlepiej na świecie? Jak będziecie z Bogiem dla Boga. Wtedy On was obsypie całym możliwym, nieskończonym szczęściem. Tym niemożliwym też. Z Bogiem, ściskam. Paaa...