 Dzień dobry, dzień dobry, moi drodzy, to jest dzisiaj wtorek, jest 21 maja, a to jest kolejny odcinek Wstawaków, kolejna poranna pobudzajka, na którą was najserdeczniej na świecie zapraszam. Jedźmy! Moi drodzy, moi kochani, witam was bardzo serdecznie w kolejnym odcinku i zapraszam na kolejne wstawakowe pobudzajki. Mamy dzisiaj wtorek, a to znaczy, że oczywiście Dzień ze Świętymi, czyli będzie dzisiaj cytat ze świętego. Bardzo dzisiaj będzie piękny cytat. Jak go sobie przeczytałem, pomyślałem sobie ach... jakie życie, jaka krwistość jest w tym zdaniu. A w sumie będzie dosłownie krwistość. Ale to zaraz zobaczycie. Zdanie jest Alberta Chmielowskiego. Myślę, że wszystkim znamy. Brat Albert, bardzo niezwykła, cudowna, piękna, po prostu Chrystusowa postać. Takie zdanie ma Boga trzeba tak kochać, by bolały mięśnie i kości. Kochani, jest w tym zdaniu po prostu coś takiego drapieżnego, ale takiego cudownie drapieżnego. Co to znaczy? To nie znaczy oczywiście, że brat Albert mówi, że Boga trzeba kochać przede wszystkim ciałem. Aczkolwiek myślę, że też trzeba Go kochać ciałem. Tylko co on mówi? Jeżeli mają boleć mięśnie i kości, to dla mnie to oznacza dwie rzeczy. Po pierwsze, że Boga trzeba kochać całym sobą. Zauważcie, my bardzo często, kiedy mówimy o miłości, to mówimy tylko i wyłącznie jakby o duchu, ewentualnie o duszy, o sercu, o umyśle. Wszystkim. Albert mówi, że Boga trzeba kochać całym sobą. Również twoje ciało ma kochać Pana Boga. Co to znaczy? Cała twoja rzeczywistość. Kochani, najpiękniejszy, myślę, taki wyraz tego, że człowiek kocha Boga jest taki, że wszystko w jego życiu jest przesiągnięte Panem Bogiem. I, moi drodzy, to nie znaczy oczywiście, że wszędzie, w każdym miejscu mają być obrazy Boże, że wszędzie mają być napisy o Panu Bogu, że człowiek ma chodzić, nie wiem, z wytatuowanym Panem Jezusem na czole itd. Mam nadzieję, że rozumiecie, o czym o to chodzi. Tylko chodzi o to, że cała twoja rzeczywistość, wszystko, co w twoim życiu jest, jest związane z Panem Bogiem, jest Mu poświęcone. Czyli nie ma takiej rzeczywistości, która jest jakby wyłączona z Niego. Ja muszę wam się przyznać, bardzo nie lubię tego takiego podziału na sakrum i profanum. Bo to by wskazywało, że jest taka rzeczywistość, gdzie Pan Bóg jest jakoś taki obecny, bardzo święty i taki w ogóle cudowny, a jest taka rzeczywistość, którą można z Pana Boga wyłączyć. Nie. Od czasu, kiedy Pan Jezus stał się człowiekiem, wszystko w rzeczywistości, wszystko w naszym człowieczeństwie szczególnie, stało się przesiąknięte Jego obecnością, Jego byciem z nami. Bóg jakby zagarnął całe człowieczeństwo i w ogóle całą ziemskość. Wszystko zagarnął, żeby to wypełnić sobą. I mówi brat Albert, kochaj Boga tak, żebyś całego kochał. A druga rzecz, która, myślę, jest strasznie ważna, to, że mają boleć mięśnie i kości, czyli kochaj Go po prostu najmocniej, jak potrafisz. Ja wiem, że to jest tylko i wyłącznie rozwinięcie tego, co Pan Jezus powiedział, kiedy powiedział kochaj z całych sił, ze wszystkich swoich sił, z całego serca, z całego umysłu, z całej duszy, z całego... po prostu ze wszystkiego kochaj. Całym swoim życiem go kochaj, ale także jakby, żebyś aż się po prostu umęczył tym kochaniem. I uwaga, to nie chodzi o to, że wiara i miłość do Pana Boga i w ogóle bycie z Nim ma być czymś trudnym, w takim sensie strasznie nas wyczerpującym. Tylko chodzi o to, że w niczym się nie zatrzymasz przed tym, żeby Boga kochać. Że aż po prostu cię będzie serce i dusza i mięśnie i ciało i kości, wszystko cię będzie bolało, bo tak Go kochasz i tak do Niego schniesz. Zauważcie, czasem tak mówimy, że jak się z jakimś tęsknię, to mówimy... aż mnie po prostu... aż schnę, aż mnie boli z tej tęsknoty, aż mi po prostu serce boli. Czy tak kochamy Boga, że aż nas serce boli z wytęsknienia za Nim? Ja, kiedy myślę o swojej miłości, o swoim kochaniu Boga, to niestety nie zawsze tak jest. Tak Go kocham trochę, tak Go kocham wtedy, kiedy mam siłę i chęć, wtedy, kiedy mi się chce, jak to mówimy, tak? Ja nie odczuwam potrzeby. Nie. Właśnie miłość ma polegać na tym, że możesz nie odczuwać potrzeby, ale się rzucasz na tą miłość po prostu z całego serca, z całych sił, aż cię będą bolały mięśnie i kości. Bardzo piękny jest ten cytat Alberta. Jest taki krwiożerczy, w sensie w najlepszym znaczeniu tego słowa. Jest taki totalny, taki przepięknie totalny. Jak kochać, to na zabój. O właśnie! Jak kochać, to na zabój. Więc jeżeli macie kochać Pana Boga, to kochajcie Go na zabój. Moi drodzy, moi kochani, dziękuję za wtorkowy odcinek kolejny. Przepraszam, że tak się prawdopodobnie w każdym momencie tych odcinków ja tu drapię, po prostu strasznie dużo to lata komarów, różnych dziwnych takich rzeczy. No bo oczywiście super, bo znaczy, że jest gorąco i że jest dżungla i w ogóle te wszystkie rzeczy są fajne. Więc, moi drodzy, tak tylko jeżeli ktoś się dziwi, czego? A się cały czas tam drapia tak. No tak się drapie, bo się musi drapać, żeby przeżyć. Takie poświęcenie dla was. Moi drodzy, tyle na dzisiaj. Bardzo was ściskam, bardzo was pozdrawiam, bardzo was błogosławię i jakżeż się cieszę, że się spotykamy, chociaż to się wydarzyło kilka miesięcy temu, przed tym, jak to oglądaliście. Pozdrawiam was bardzo mocno i błogosławię. Z Bogiem, paaa...