 Dzień dobry, dzień dobry, moi drodzy, dzisiaj jest środa, jest 12 czerwca, bardzo was serdecznie zapraszam na kolejne wstawaki, mam nadzieję, że rozpoczniemy w ten sposób dobry dzień. Jedziemy! Moi drodzy, moi kochani, tak jak wam wczoraj zapowiadałem, zmieniliśmy lekko okoliczności, bo przeniosłem się z Warszawy do Łodzi na chwileczkę, potem będą znowu odcinki z innych miejsc, nagrywam to oczywiście wszystko miesiące wcześniej, ale będzie lekka zmiana okolicznościowo-przyrodnicza. Jedziemy z ciekawostką na dzisiaj. Dzisiaj bierzemy na temat takie sympatyczne stworzonka, które nazywają się wiewiórki. I będzie dzisiaj mądrość wiewiórcza. Otóż, nie wiem, czy wiecie, że w ogóle wiewiórek to jest tam ileś rodzajów, ale dwa najważniejsze rodzaje wiewiórek to są tzw. wiewiórki rude i wiewiórki szare. Oryginalnie w Europie, a przede wszystkim w UK było znacznie więcej wiewiórek rudych, czyli takich, które znamy, takie lekko czerwonawe, rudawe, fajne, sympatyczne, ruda baśka, jak to mówią czasem. Aktualnie wiewiórek szarych, które w ogóle przywędrowały z Ameryki Północnej do nas, jest jakieś 15 razy więcej. Znacznie częściej można spotkać wiewiórki szare niż rude i te szare absolutnie dominują tą resztę i bardzo możliwe, że za jakiś czas w ogóle przejmą całkowicie, zdominują populację wiewiórek na świecie. I oczywiście naukowcy różnej wszelakiej maści, z różnej narodowości badają cały czas dlaczego tak jest, czemu te szary tak się potrafią rozpanoszyć. Jeden z elementów, pewnie nie jedyny, uważam, że jest bardzo ciekawy. Otóż zrobiono takie badania na temat, jak to nazwać... takiej twórczej kreatywności wiewiórek. Mianowicie, do pewnego pudełeczka, a raczej do dwóch pudełeczek, tylko inaczej zamykanych, schowano orzechy, które lubią wiewiórki. Jedno pudełko było takie proste, że było pudełko z przykrywką, po prostu, niezamykane, a drugie to było pudełko z jakimś systemem w ogóle zapadek, zakładek itd., gdzie bardzo trudno było otworzyć to pudełko. Dano oczywiście wiewiórki rude do tych dwóch pudelek i potem szare do tych dwóch pudelek. Co się okazało? Zarówno rude, jak i szare z łatwością otworzyły to pudełko po prostu zamykane na klapkę. Bardzo łatwo potrafiły się czaić, że wystarczy se podnieść i tam jest orzeszek. Natomiast z tym pudełkiem drugim wiewiórki rude miały ogromny problem. Okazało się, że szare wiewiórki są znacznie bardziej pomysłowe i kreatywne, że większości wiewiórek rudych nie udało się otworzyć tego pudełka sprytnie zamkniętego, szare wiewiórki szybko sobie z tym poradziły i odkryły sposoby, jak te zapadki różne można otworzyć. Stąd wyciągnięto jeden z wniosków, że tym, co sprawia, że wiewiórki szare się po prostu szybciej adaptują, jest właśnie ich pomysłowość. Potrafią, nie poddają się przy trudnościach. Dlatego są tak ekspansywne. Dlatego, jak się pojawiają na nowym terenie, na przykład w Europie, to szybko zagarniają wszystko, bo mają znacznie, że tak powiem, pomysłowsze mózgi od tych rudych. Uważam, że w ogóle bardzo ciekawa ciekawostka. Również ciekawa z punktu widzenia naszego życia. Otóż, moi drodzy, ile to jest takich sytuacji, gdzie mówimy tego pudełka nie da się otworzyć? Czyli jest jakaś sytuacja, w której mówisz sobie wszystko, co miałem zrobić, to zrobiłem, nic się nie da zrobić, nie ma żadnego sposobu, żeby z tego wyjść, żadnego sposobu, żeby sobie z tym poradzić, żadnego sposobu, żeby to naprawić, w ogóle nic się nie da zrobić, w ogóle jest katastrofa i w ogóle to chyba umrę i się zabiję. I uwaga! Pewnie jest kilka takich sytuacji, gdzie naprawdę, po ludzku, nie da się nic zrobić. Ale po pierwsze, jestem przekonany, że w ogromnej większości tych wypadków, gdzie się nie da nic zrobić, tośmy nie wykorzystali jeszcze wszystkich naszych pomysłów, twórczości, kreatywności, pomocy ludzi, różnych innych sposobów, i się po prostu za szybko poddajemy. A po drugie, nawet jeżeli by się zdarzyły takie sytuacje, w których po ludzku nie da się nic zrobić, to jest jeszcze Pan Jezus. A u Niego nie ma takich sytuacji, w których się nie da nic zrobić, bo Jego twórczość i kreatywność w otwieraniu pudełek życiowych jest nieskończona. Po prostu. Moi drodzy, chciałbym was dzisiaj zachęcić, mimo całej mojej sympatii do wiewiórek rudych, żebyśmy byli jak wiewiórki szare. Czyli kiedy napotykamy jakąś trudność życiową, czy drobną, czy wielką, czy w ogóle katastroficznie wielką, nigdy nie stawajmy w sytuacji nic nie da się już zrobić. Bo albo trzeba poszukać różnych ludzkich sposobów, jak można coś zmienić, albo po prostu nadszedł moment, żeby uruchomić twórczość Pana Boga. Bądź jak szara wiewiórka. Nigdy, ale to przenigdy, nie poddawaj się, kiedy próbujesz zdobyć orzeszka. Moi drodzy, moi mili, to by było na tyle w tym kolejnym odcinku Wstawaków, za który wam bardzo, ale to bardzo serdecznie dziękuję. To byłoby tyle w środę, widzimy się jutro w czwartek w kolejnym odcinku, oczywiście porannym. Zapraszam serdecznie, bądźcie. Spotkamy się w Łodzi, w sensie dzisiaj spotkamy się w Łodzi, chociaż to jest pewnie trzy miesiące wcześniej, czy tam kiedykolwiek. Więc do zobaczenia jutro, czyli za parę miesięcy. Z Bogiem, paaa...