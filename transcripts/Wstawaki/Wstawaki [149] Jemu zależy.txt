 Dzień dobry, dzień dobry, moi drodzy, dzisiaj jest piątek, jest 22 lutego, a to jest oczywiście kolejny odcinek piątkowy, tym razem w Stawaków. No to ja was serdecznie zapraszam. 🎵 MUZYKA 🎵 Moi drodzy, moi kochani, witam was bardzo serdecznie tego piątkowego poranka. Jak widzicie, jest bardzo uroczo, w sensie nie wiem, jak jest piątkowy poranek, bo nagrywam to wcześniej, ale u mnie jest bardzo uroczo, świeci słoneczko, świeci mi w twarz, jest, powiedzmy, w miarę ciepło. No, jest trochę zimno, ale w ogóle słoneczko świeci, więc jest ciepło. Skoro mamy piątek, to się oświećmy lepszym jeszcze słońcem, czyli najlepszym słońcem na świecie, czyli Panem Jezusem, a konkretnie Jego Słowem. Kochani, fragment dzisiaj z pierwszego listu św. Piotra, 5 rozdział, 7 werset, trochę wieje, mam nadzieję, że nie będzie szumiało. Brzmi to następująco Wszystkie troski wasze przerzućcie na Niego, gdyż Jemu zależy na was. Jak ja lubię w tym fragmencie, w tym cytacie to słowo JEMU ZALEŻY NA WAS. Zauważcie, jest bardzo wielu takich ludzi, bardzo wielu takich serc, takich dusz, które myślą sobie NIKOMU NA MNIE NIE ZALEŻY. Po co ja w ogóle jestem w tym świecie? Nikt mnie nie kocha, albo mnie kochają za mało. NIKOMU NA MNIE NIE ZALEŻY. Co mówi św. Piotr? Mówi przerzućcie te wszystkie wasze zmartwienia na Niego, nie na ludzi, tylko na Niego, na Pana Boga, dlatego że JEMU ZALEŻY NA WAS. I nie mówi będzie Mu zależało, jeżeli zrobicie to albo tamto, jeżeli będziecie tacy albo tacy, tylko mówi JEMU po prostu na was zależy. Zauważcie, te słowa są w ustach św. Piotra, czyli tego, który myślę doskonale i cudownie o tym wie. On też był w pewnym momencie pewnie przekonany, że Panu Bogu już na nim nie zależy, bo on Pana Boga zdradził. Bo narobił głupot w życiu, bo zrobił dużo zła, bo zawiódł, bo się okazało, że nie stanął na wysokości zadania i pewnie miał takie przekonanie już nikomu na mnie nie zależy. Ani mnie na mnie nie zależy, bo jestem przegrany, ani moim kolegom, chłopakom, apostołom, bo wiedzą, że zdradziłem, ani Panu Jezusowi, bo ten to już w ogóle, no... w twarz mu powiedziałem, że go nie znam. A się okazało, że Panu Bogu tak bardzo na nim zależy, że nie tylko chciał Go z powrotem, ale w ogóle chciał Go, żeby mu ten kościół budował i żeby w ogóle mu przewodził. Czyli temu, komu się wydawało, że jest do niczego niepotrzebny, że nikomu na nim nie zależy, w ogóle jest zbędny w tym świecie, Pan Bóg mówi Piotrek, bez ciebie kościoła nie zrobię, bez ciebie nie będę mógł zbudować tego miejsca, gdzie będę mógł łaskę rozdawać. Kochani, jeżeli ktokolwiek z was ma jakiś taki pomysł w głowie, głupi, durny, przepraszam za słowo, ale jeżeli masz taki głupi, durny pomysł w głowie, że nikomu na tobie nie zależy, to jest taki jeden, komu zależy na tobie. I mało tego, On sobie bez ciebie nie wyobraża tego świata. To jest w ogóle taka myśl, która mnie zawsze bardzo tak jakoś cieszy, że Pan Bóg sobie naprawdę nie wyobraża świata beze mnie, bo gdyby tak było, to by mnie nie stworzył, a skoro mnie stworzył, to musiał mnie chcieć. Każdy, kto istnieje, jest chciany przez Boga. To jest jedna z najpiękniejszych prawd o Panu Bogu, że każdy, kto istnieje, jest chciany przez Boga. Nie ma kogoś niechcianego przez Boga. Gdyby Bóg kogoś nie chciał, to ten ktoś by nie zaistniał, dlatego że każde istnienie pochodzi od Boga. Skoro zaistniało, Bóg się musiał zgodzić. A Bóg się godzi tylko w jednym wypadku, kiedy chce. Dlatego, że Boga nikt nie przymusza, Boga nikt nie może nakłonić, żeby coś zrobił. On wszystko robi, bo chce. Skoro istniejesz, to znaczy, że Cię chciał. I to znaczy, że jesteś chciany. To znaczy, że jesteś chciana. A to znaczy, że Mu na tobie zależy. I mogę tak w kółko przez najbliższe półtorej godziny, ale myślę, że łapiecie, o co chodzi. Niech sobie nikt nie myśli, żaden guptok niech sobie nie myśli, że Panu Bogu na nim nie zależy. Panu Bogu na tobie bardzo zależy i to, słuchajcie, tak bardzo, że życie za nas oddał. To jest w ogóle jazda. Jak musi komuś zależeć na jakimś drugim, skoro jest gotowy za niego oddać? To jest po prostu najwyższa forma zależności. Bogu właśnie tak zależało na tobie, że oddał za ciebie życie. No to żyj dzisiaj z taką myślą. Żyj dzisiaj cały dzień z takim przekonaniem, bo to jest najczystsza, najświętsza prawda na świecie. Amen. Moi drodzy, moi kochani, to tyle z tego odcinka. Jak widzicie, jestem na wsi spokojnej, wsi szczęśliwej. Bardzo tu jest ładnie, w tym Bartongu. Jestem nad jakimś takim bajorkiem, stawkiem takim, czymś takim, jakimś takim... sympatycznie. Kochani, ściskam was, pozdrawiam was, błogosławię was i do zobaczenia w następnym odcinku, pewnie jutro. Z Bogiem, paaa...