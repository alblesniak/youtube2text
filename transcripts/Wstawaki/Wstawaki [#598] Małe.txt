 Dzień dobry, dzień dobry, moi drodzy, wtorek dzisiaj jest, jest dzisiaj pierwszy dzień września, czyli dla jakiejś tam części ludzkości bardzo traumatyczny i bardzo trudny dzień, bo zaczyna się szkoła. Dla innych oczywiście super, bo się cieszą, że zaczyna się szkoła. Dla innych też może wspomnienie początku drugiej wojny światowej. Też może jakieś inne jeszcze cuda macie w głowach, cokolwiek tam macie. Serdecznie was zapraszam na dzisiejszy odcinek. Jedziemy! Moi drodzy, moi mili, ten dzisiejszy odcinek jest szczególnie poświęcony tym, którzy dzisiaj rozpoczynają szkołę. Ale nie tylko. Jak zobaczycie, oczywiście będzie dzisiejszy cytat nie tylko dla nich, ale myślę, że im też jakby pomocny, a nam się wszystkim, mam nadzieję, przyda. Mamy dzisiaj wtorek, więc oczywiście cytat ze świętych i będzie to dzisiaj cytat odpowiedni do tego dzisiejszego dnia, aczkolwiek będzie on bardzo jawnym plagiatem. Ale taki plagiat można temu świętemu wybaczyć, bo to jest bardzo taki zacny plagiat. Posłuchajcie, święty się nazywa Ignacy Loyola i nie dlatego, że to jest Ignacy, to właśnie mówię, że plagiat, tylko naprawdę to jest plagiat. Bardzo piękne zdanie, tylko strasznie splagiatowane. Święty Ignacy Loyola mówi następującą rzecz Nikt nie będzie doskonały w wielkich rzeczach, jeśli wcześniej nie wydoskonali się w małych. No, święty Ignacy, bardzo to mądre, ale de facto to jest Pan Jezus, nie? No w sensie Pan Jezus w Ewangelii to powiedział, a ty za nim powtórzyłeś i chwała ci za to, bo właśnie o to chodzi, żeby po Panu Jezusie powtarzać. Kochani, to zdanie dzisiejsze, takie właśnie święto biblijne, tak naprawdę, chciałbym, żeby nam przyświecało na początku tego roku szkolnego, ale nie tylko. O co chodzi? Kochani, jest bardzo wiele rzeczy w życiu, które robimy, które mogą się wydawać takie nieznaczące, które mogą się wydawać takie chwilowe, które mogą się wydawać, że nie zmieniają świata. Mało tego, jest wiele takich, które są po prostu nurzące, które są ciągle powtarzane, które nie dają satysfakcji, które męczą, które donikąd nie prowadzą, tak się przynajmniej wydaje. I jestem przekonany, że dla bardzo wielu z was szkoła dzisiaj zaczynająca jest takim doświadczeniem. Jasne, że jest też pewnie trochę jakichś tam fascynacji, może niektórzy bardziej lubią się uczyć i w ogóle myślą sobie że super, będzie znowu jakaś fajna, będziemy z ludźmi i tak dalej, chociaż wiem, że teraz te wszystkie tam te epidemiczne różne lęki są i tak dalej. Generalnie, o co mi chodzi, kochani? Że jest dużo takich rzeczywistości, które właśnie są takie zwyczajne, powtarzalne, na przykład osiem lat, dzień w dzień to samo, tak? w szkole. Niby uczą nowych rzeczy, ale też ciągle to samo. Ciągłe kłucie, ciągłe stresy, ciągłe męczenie się i tak dalej. Kochani, tak samo jest z pracą, tak samo jest z duchowym życiem, tak samo jest z obowiązkami domowymi, tak samo jest z przyjaźniami, które na początku są fascynujące i cudowne, a potem się robią trochę normalne. Tak samo jest z miłością, która na początku jest wow i w ogóle wielka i ognie płoną, a potem jest po prostu posucha... no i tyle. Uwaga! Te małe rzeczy, te takie rzeczy drobne, te rzeczy mogłyby się wydawać znikome, jeżeli te małe robimy konsekwentnie, dobrze, z poświęceniem, z sercem, czasem wychodzi nam to słabiej, idzie trudniej, ale robimy, to te małe prowadzą do tych doskonałych. Te małe prowadzą do wielkich, że jak się nauczysz krok po kroku tych małych, tych drobnych, tych nieznaczących, to potem okaże się, że masz zdolność do tych wielkich. Kochani, ja się już wielokrotnie przekonałem, że różne trudy, które podejmowałem w życiu, które mi się wydawały w ogóle donikąd nieprowadzące, no to jasne, część z nich taka rzeczywiście była, to jasne, to nie jest tak, że wszystko potem się do czegoś wielkiego przydaje, ale wśród nich zawsze są rzeczy, które potem, jak patrzę z dzisiejszej perspektywy, to sobie myślę kurczę... dobrze, że wtedy się tak męczyłem. Zresztą nie dobrze, bo nie było mi wtedy dobrze, ale dzięki temu dzisiaj coś mam, dzięki temu potrafię dzisiaj różne rzeczy. Kochani, nie bójcie się tego, co zwykłe, tego, co szare. I nawet, jeżeli komuś z was się wydaje matko, znowu ta szkoła, chociaż myślę, że jednak część z was się cieszy, bo po tych wszystkich izolacjach, po tych wszystkich naukach online i tak dalej mam nadzieję, że się cieszycie, że będzie można spotkać się z ludźmi, trochę lęku pewnie też jest, ale właśnie... zwyczajne, drobne, może niedoskonałe rzeczy sprawiają, że potem potrafimy robić rzeczy wielkie. Nie bójmy się ich i też nie rezygnujmy z nich. Dzisiaj przed tobą w ten wtorek stoją różne takie zwyczajności. Jeżeli podejdziesz do nich jak najlepiej, to zobaczysz, że wyrośnie z tego doskonałość. Moi drodzy, moi mili, bardzo wam serdecznie dziękuję za kolejne spotkanie, zapraszam oczywiście na jutrzejsze, środowe, kolejne, wrześniowe, drugo wrześniowe jutro będzie, tak się wydaje. Dobrego roku szkolnego, dobrego nowego miesiąca, dobrego wszystkiego. Pan Jezus jest z nami, więc czego się bać, kochani? Czego się bać? On jest z nami. On nas prowadzi za rękę. Ściskam was, pozdrawiam was, błogosławię was, jak nie wiem co i miejcie dzisiaj najlepszy dzień na świecie. Z Bogiem, paaa...