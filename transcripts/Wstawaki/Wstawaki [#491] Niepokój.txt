 Dzień dobry, dzień dobry! Moi drodzy, 29 kwietnia, pomału już kończymy kwiecień. Miejmy nadzieję, że robi się już ciepło, chociaż już było ostatnie parę dni ciepło, w sensie jak to nagrywałem, to było parę dni ciepło. Miejmy nadzieję, że wreszcie się zrobi naprawdę ciepło, no bo dlaczego miałoby być inaczej? W końcu już, kurde, prawie maj. Mówiąc o tym najkrócej, zapraszam na nowy odcinek Wstawaków Środowych. Jedziemy! Moi drodzy, moi mili, witam was najserdeczniej w środowym odcinku wstawakowym i zapraszam dzisiaj na znowu cytat. Taki cytat z myślą, którą się zajmowaliśmy już wiele razy. Zresztą mam wrażenie, że ostatnio trochę mi się to kręci w głowie wokół tego, bo to rzeczywiście jest ważna rzecz. Posłuchajcie może po prostu. Pan się nazywa Epiktet. Taka starożytność, nie? Bardzo mądre zdanie. To, co niepokoi ludzi, to nie rzeczy jako takie, lecz ich osąd na temat tych rzeczy. Bardzo ciekawe, oczywiście zdanie bardzo ogólne, to trzeba sobie sprowadzić do konkretów. Kochani, zobaczcie, że jest w naszym życiu mnóstwo rzeczy, których się niepokoimy, nie? Jest mnóstwo lęków, mnóstwo jakichś obaw, mnóstwo różnego rodzaju takiego strachu nie? przed tym, co będzie. Teraz myślę szczególnie, tak? W tych czasach, w których żyjemy teraz, w ostatnie miesiące, no to jest mnóstwo ludzi, którzy się po prostu strasznie boi. Którzy się obawiają tego, jak będzie wyglądał świat, czy co się popsuje, co się już popsuło, jak sobie poradzimy z różnymi rzeczami. I kochani, oczywiście część z tych lęków ma ogromne podstawy. Ale zobaczcie, Epiktet mówi bardzo ważną rzecz, że często się niepokoimy nie tyle konkretnymi rzeczami, ile naszymi osądami na temat tych rzeczy. Kochani, patrząc na przykład teraz, bardzo konkretnie na tą rzeczywistość, nie? Przypuszczam, że jest wielu z was takich, którzy się boicie na przykład co to będzie z finansami, nie? No bo rzeczywiście, kochani, nie oszukujmy się, sytuacja w bardzo wielu miejscach już się pogorszyła i też się pogorszy, nie? Wielu z was może mieć obawy o swoją pracę, o zarobki, może ktoś w ogóle już pracę stracił itd. Kochani, trzeba takie obawy zawsze sprowadzać do jakichś konkretów, co nie? Czyli oczywiście, jeżeli dostajesz pismo od swojego pracodawcy, że właśnie ci obciął wynagrodzenie o nie wiem... 30% albo dostajesz z pracy wypowiedzenie, bo zwalniają, jasne. To jest konkretna obawa. I uwaga, to też oczywiście nie oznacza, że mamy teraz w nią pójść po prostu na maksa i się przerazić, tylko to są rzeczy, którymi rzeczywiście jakoś trzeba się zająć, jakby one rodzą różne pytania. Natomiast, kochani, takie ogólne obawy no a może ewentualnie stracę pracę, nie wiadomo, ale może stracę, kochani, to jest tylko opinia na ten temat. I powiecie no ale są takie szanse. No uwaga, kochani, szanse są takie, że dzisiaj zginę za 15 minut, jak wyjdę z tego pomieszczenia, a może i w tym pomieszczeniu, bo coś spadnie na budynek i tyle. No i mogę się obawiać, czy tak będzie. Kochani, ja wiem, że powiecie ale ojcze, no nie da się tak żyć, no bo przecież mamy te wszystkie myśli. Uwaga, mądry człowiek, dojrzały człowiek odpędza rzeczy, które nie są potwierdzone, nie są faktami, są tylko przypuszczenia i mało tego, co bardzo ważne, nie karmi się nimi. Kochani, naszą media wszystkie lubują się w rozmuchiwaniu różnego rodzaju prognoz. To jest jasne. Jeżeli jeszcze jakieś z nich są w miarę udokumentowane, naukowe, są rzeczywiście analizą rzeczywistości, w porządku. Ale jest mnóstwo oczywiście takiego po prostu mielenia medialnego, które ma budować zaciekawienie ludzi i ich zainteresowanie danymi mediami i to nie polega na żadnych realnych strachach, tylko na po prostu kręceniu ludzi wokół strachu. Po prostu. Moi drodzy, bardzo ważne zdanie Epikteta Często się boimy nie tego, jakie rzeczy są naprawdę, ale tego, co my albo ktoś inny o nich sądzi. I kochani, sądami nie wolno się przejmować, nie wolno jakby brać ich pod uwagę w decydowanie o życiu, nie? Bo inaczej, kochani, zawsze będziemy żyli w jakimś strachu, zawsze będziemy żyli w jakichś lękach. A to jest bezsens, do nikogo on nie prowadzi. A poza tym, i to w ogóle chyba najważniejsze, kto się wydoskonalił w miłości, ten nie zna strachu. Tak mówi święty Jan. Czyli jeżeli żyjesz tak, jak Pan Jezus uczy, jeżeli żyjesz w bliskości też z Nim, to nie ma strachu. To cokolwiek miałoby się wydarzyć, to wiesz, że On ma cię w rękach. Więc tak naprawdę receptą nawet nie jest to, że tam w co wierzymy, w co nie wierzymy, na co patrzymy, czego nie patrzymy, tylko bycie z Panem Jezusem. I z tym zostańmy. Moi drodzy, moi mili, moje drogie, moje miłe, bardzo wam dziękuję za kolejne spotkanie, zapraszam oczywiście na kolejne czwartkowe, jutrzejsze, miejmy nadzieję, że się wydarzy. Ale się tego nie boimy, ani się nie martwimy, bo co ma być, to będzie. Ściskam was, pozdrawiam was, błogosławię was i macham wam i życzę wam najlepszego, możliwego dnia dzisiejszego. Z Bogiem, pa pa... Jakieś takie inne dzisiaj było, ale ok.