 Dzień dobry, dzień dobry, moi drodzy, dzisiaj czwartek, 29 sierpnia, już pomału lądujemy z tym miesiącem i to jest oczywiście kolejny, czwarty już, zaskakująco w tym tygodniu, wstawak. Bardzo was zapraszam, jedziemy! Moi drodzy, moi kochani, witam was serdecznie w odcinku czwartkowym i zapraszam dzisiaj na cytat, czyli dzisiaj trochę 6 rano. Cytat z dosyć mądrego i znanego i literacko wyrobionego Pana. Zdanie będzie bardzo mądre, aczkolwiek myśl, która się w nim pojawi, pojawiła się już we wstawakach prawdopodobnie 16 tysięcy razy i pojawi się prawdopodobnie kolejne 16 tysięcy, żeby było 32, bo dlaczego by nie? Pan się nazywa Albert Camus i jego zdanie brzmi następująco, proszę posłuchajcie. Wielkość człowieka polega na jego postanowieniu, żeby być silniejszym niż warunki czasu i życia. Moi drodzy, ta sama myśl, to samo zdanie wałkowane już wiele razy, ale myślę, że trzeba do niego ciągle wracać. Nie jesteś w stanie zmienić tego wszystkiego, co jest dookoła. Niektóre rzeczy oczywiście tak, ale niektórych rzeczy, a często tych najważniejszych, nie jesteś w stanie zmienić. Nie jesteś w stanie sprawić, żeby się odmieniło nagle to, co na zewnątrz. Mało tego, czasem nawet długa cierpliwość, chociaż ona często pomaga, bo często się różne rzeczy zmieniają, w niektórych wypadkach nawet długa cierpliwość nie sprawi, że zmieni się to, co dookoła. I prawdziwa wielkość człowieka, jak mówi Albert Camus, polega na tym, że postanawiasz być silniejszy od tego, co masz w danym czasie, w danym miejscu, w tym momencie twojego życia. Uwaga! Bardzo ważne jest tam to słowo POSTANAWIASZ. Czyli nie sama się z ciebie wydobędzie w pewnym momencie siła. Nie. Tu chodzi o pewnego rodzaju decyzję. I do tego to jest takie trudne. Dlatego, że na tą decyzję często nie mamy sił. Po prostu nie mamy sił na podjęcie decyzji o sile. Nie mamy siły na to, żebyśmy mieli tą siłę. Moi drodzy, tu chodzi o to, żeby sobie powiedzieć jest tak, jak jest wokół mnie, w tych sytuacjach, w tych relacjach i jest tak, jak jest. Mam oczywiście nadzieję, że będzie inaczej, że to się odmieni, że będzie łatwiej, że może ja będę w jakiejś lepszej sytuacji, że warunki się zmienią. I jasne, tą nadzieję trzeba zawsze mieć. Ale nie można tą nadzieją żyć w ten sposób, że odkładamy to dzisiejsze, bo może się kiedyś zmieni. Nie. Dzisiaj postanawiam, że będę silniejszy od tego, co próbuje mnie zniszczyć, że będę silniejszy od tego, co jest we mnie słabe, że będę silniejszy od tego, co sprawia, że moje życie jest trudne, że jest może nawet bardzo trudne. Kochani, ta decyzja to jest klucz. Decyzja, ten wybór, na tym polega siła i wielkość człowieka. Wielki człowiek to jest właśnie ten, który próbuje się nieustannie na to decydować. I kochani, nie chodzi mi o to, żebyście sobie teraz powiedzieli Aha... czyli w takim razie to ja nie jestem wielkim człowiekiem, bo ja wcale nie mam ochoty na taką decyzję, nie mam na nią siły. Nie. To chodzi o to, żeby do tej wielkości dążyć. Tej wielkości się nie ma. To nie jest tak, że wielcy są ci, którzy nieustannie mają sobie taką decyzję. Nie. Jeżeli to przeszedzisz z łatwością, to to jest żadna wielkość. Właśnie wielkość polega na tym, że nie mamy takiej chęci, nie mamy takiej siły, że nieustannie, z uborem maniaka, ciągle od nowa, nieustannie, codziennie podejmujemy taką decyzję. Kochani, są takie dni oczywiście w moim życiu, kiedy wszystko mi idzie od tak. Kiedy mam wrażenie, że po prostu łaska Boża spływa na mnie, ja jeszcze jakoś potrafię ją przyjąć i po prostu wszystko idzie tak cudownie, że aż głowa mała. Ale nie oszukujmy się. Bardzo często jest też tak, że naprawdę ledwo zipię i ostatnią rzeczą, jaką mi się chce, to podejmować decyzję, że będę silniejszy. Wielkość moja się kształtuje właśnie wtedy, kiedy próbuję tę decyzję podejmować. Więc bardzo was zapraszam też do tego. Taką decyzję, kochani, dzisiaj, już dzisiaj, w ten czwartek podejmijcie, jeżeli to jest wasza sytuacja. Ta decyzja jest bardzo ważna. Bądź silniejszy, bądź silniejsza niż to, co dookoła albo w tobie. Bądź silniejszy, silniejsza od tego. Moi drodzy, to tyle w tym dzisiejszym odcineczku czwartkowym. Bardzo wam dziękuję za to spotkanie. Jutro się prawdopodobnie już spotkamy z Kanady. W sensie już będą jutrzejsze odcinki pewnie nagrane w Kanadzie. Taką mam przynajmniej nadzieję. No to tyle. Ściskam, pozdrawiam, błogosławię i miejcie się, proszę, najlepiej na świecie. Z Bogiem, paaa...