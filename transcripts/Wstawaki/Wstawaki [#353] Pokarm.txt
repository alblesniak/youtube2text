 Dzień dobry, dzień dobry, moi drodzy, dzisiaj wtorek, 22 października, to jest drugi dzień w tym tygodniu, czyli drugi dzień fantastycznego, najlepszego tygodnia twojego życia, a taki, przynajmniej jak zawsze, jest plan. Więc serdecznie zapraszam, zróbmy ten dzień, jedziemy! Moi drodzy, moi kochani, witajcie i bądźcie serdecznie przywitani we wtorkowym odcinku i zapraszam, jak zawsze, we wtorki na rozkminę świętą. Świętą, czyli związaną z cytatem świętych. Będzie dzisiaj święty, który się już wielokrotnie pojawił, czyli taki święty znajomy, taki święty... o, coś tam w coś walnęło... taki święty, który jest nam już bliskim znajomym, dlatego że będzie dzisiaj święty Augustyn, który był już wiele razy. Kochani, posłuchajcie jego zdania. Strasznie pięknego zdania. Bardzo, myślę, w ogóle znanego, tylko czasem w innych wersjach, ale brzmi ono tak Dusza żywi się tym, z czego się cieszy. Co to znaczy, kochani? Chciałbym, żebyście dzisiaj zadali sobie takie pytanie co jest waszą największą radością w życiu? Co wam daje największą przyjemność? Co wam daje szczęście? Co wam daje poczucie spełnienia? i tak dalej, i tak dalej... Dlatego, że zazwyczaj te rzeczy, które właśnie takie dla nas są, nie? które są dla nas radością, które są dla nas przyjemne, sympatyczne, dobre, i tak dalej, no to dużo tych rzeczy robimy, w sensie dużo się z nimi identyfikujemy, dużo czasu na nie poświęcamy, często się nimi zajmujemy, tracimy na to energię, czas, i tak dalej. Teraz uwaga. Warto się przyjrzeć, jakie to są rzeczy. Czy jakie rzeczy sprawiają ci największą radość? Dlatego, że to one sprawiają, że twoja dusza ma się dobrze albo źle. Dlatego, że jeżeli te rzeczy są rzeczywiście dobre, wartościowe, piękne, prowadzące do czegoś niezwykłego, to super. Bo twoja dusza będzie wtedy wzrastać. Ale bardzo często cieszą nas rzeczy, które nie są takie. Rzeczy, które może nie są od razu oczywiście jakoś tam ohydnie, szpetnie, złe, ale które niekoniecznie prowadzą do czegoś dobrego, które czasem prowadzą do czegoś złego albo są takie po prostu zwyczajnie obojętne. Co się wtedy dzieje? Albo nasza dusza karmi się czymś złym, a my w tym jeszcze odczuwamy jakąś radość, albo się karmi czymś po prostu, co nawet nie jest złe, ale nie ma jakiejś wielkiej wartości, czyli dusza jest taka niby dożywiona, ale nieodżywiona, nie? Niby coś dostała, ale nie dostała. Kochani, to jest to, co Pan Jezus też mówił, że tam będzie serce twoje, gdzie jest twój skarb, albo odwrotnie, tam jest skarb, gdzie jest twoje serce. W sensie chodzi o to, że co jest najważniejsze? Czego szukasz? Kochani, bo tym się karmimy. Ja myślę, że mam w życiu wiele takich rzeczy, którymi się karmię, które nie są może jakoś tam grzeszne, one nie są złe, ale poświęcam im dużo czasu, różnym pierdołom, odpoczynkom, rozrywkom, takim rzeczom, mówię, nie złym, to nie są złe rzeczy, ale wiem, że za dużo czasu im poświęcam i moja dusza tym się karmi. Badam wam taki absolutnie prymitywny przykład, ale pamiętam jeszcze, jak byłem na studentacie, w sensie zanim zostałem księdzem, jak się uczyliśmy na księży w zakonie, to graliśmy dużo z braćmi w różne gry komputerowe, czasem w sieci, to było w ogóle fajne, bo to tworzyło więzi między nami, było dużo... opowiadałem na niektórych rekolekcjach o tym trochę więcej. I dużo graliśmy w różne tam takie strategie na przykład. Ja się zorientowałem w pewnym czasie, kiedy rzeczywiście dużo graliśmy, że ja, kiedy chodzę na adorację, to potem na adoracji nieustannie myślę o tym, jak rozegram następną rozgrywkę, nie? Dlatego, że to się stało zbytnio pokarmem mojej duszy. Uwaga... granie nie jest niczym złym. Jeżeli raz na jakiś czas ktoś sobie zagra w jakąś grę, po to, żeby się chwilę oderwać od, nie wiem, problemów w rzeczywistości, żeby chwilę dać sobie takiego relaksu i żeby się trochę po prostu rozluźnić, ok, nie ma w tym nic złego. Ale kiedy to się staje pokarmem twoim, to potem wszystko się zaczyna wokół tego kręcić. I kochani, takich rzeczy może być mnóstwo. Jeszcze pół biedy, jak one są właśnie jakieś neutralne. Gorzej, jak one są po prostu jawnie złe. Wtedy się dusza karmi jakimś złem no i z tego się nic dobrego nigdy nie zrobi. Pomyślcie dzisiaj, co jest radością? Jaką radością się karmicie? Bo właśnie tym karmi się twoja dusza. I może trzeba by z jakichś rzeczy zrezygnować, albo je ograniczyć, w takim sensie zrobić sobie dietę, po to, żeby dusza się nie karmiła niedobrymi rzeczami, nie? Bo jak się nakarmi niedobrymi rzeczami, no to się potem popsuje ta dusza i będzie chora. A to niedobrze jest mieć chorą duszę. No to chyba na dzisiaj tyle. Moi drodzy, moi kochani, to by było na tyle w tym dzisiejszym wtorkowym odcinku. Widzimy się oczywiście jutro w środowych wstawakach, więc serdecznie zapraszam. A dzisiaj proszę, miejcie się najlepiej na świecie. Dobrego wtorku, dobrego dnia bardzo wam życzę. Ściskam, błogosławię i do zobaczenia już jutro. Z Bogiem, pa!