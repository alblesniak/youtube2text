 Dzień dobry, dzień dobry, moi drodzy! Wtorek, wtorunio-wtoreczek, czwarty dzień maja. To są kolejne wstawaki poranne, które, mam nadzieję, zrobią wam dzisiaj dobry dzień. A dzisiaj wam opowiem o super sprawie, a bo raczej nie ja, tylko pewien święty, a jego znanie będzie takie mega, że w ogóle głowa mała. Ale to po czołówce. Zapraszam! Moi drodzy, moi mili, serdecznie was witam w odcinku wtorkowym, czyli w odcinku świętym, bo związanym z cytatami ze świętymi, a raczej ze świętych cytatami. Będzie dzisiaj święty, który świętym jeszcze nie jest. W sensie nie jest ogłoszony, ale wszyscy wiedzą, że jest. Bo chodzi o ojca Joachima, Badeniego. Nie mam wątpliwości, że on święty, więc posłuchajcie zdania tego świętego. Co za mega zdanie. Tak mówi ojciec Joachim Bliskość Boga względem stworzenia jest nieskończona. Odległość między stworzeniem, a Stwórcą jest nic. I nic nie może tej odległości zmniejszyć. Niesamowite! To jest po prostu... to jest niewiarygodne. Zobaczcie, ojciec Joachim ma coś, co się nazywa tak zwanym współczynnikiem Szustaka. Przepraszam, że porównuję ojca Joachima do siebie, bo absolutnie nie jest to wskazane, ani godne, ale ojciec Joachim ma tutaj cechę, którą ja też mam w ogromnym nakładzie. Nie wiem, czy wiecie, co to jest współczynnik Szustaka. Jak byłem duszpasterzem Beczki w Krakowie, to studenci takie pojęcie ukuli, że jak coś mówiłem, to mówili A... to jest tylko współczynnik Szustaka. O co chodziło? Chodziło o to, że ja bardzo lubię rzeczy pokazywać w dużej skali. I czasem ona jest lekkim nagięciem rzeczywistości. Kochani, nie chodzi o to, że ja kłamię, tylko chodzi o to, że chcę podkreślić wagę czegoś. Czyli mówię Boże, tam było po prostu 100 tysięcy ludzi. To moi studenci wiedzieli OK, było prawdopodobnie ze 40 tysięcy, ale jest współczynnik Szustaka, czyli trzeba to pomnożyć razy parę, nie? Kochani, współczynnik Szustaka występuje również w Biblii. W sensie bardzo często Biblia się posługuje pewnego rodzaju, no taką właśnie metaforyką wyolbrzymiania, po to, żeby pokazać, jak coś jest ważne. Pan Jezus, i dlatego uważam się za usprawiedliwionego, stosował współczynnik Szustaka. Kiedy, pamiętacie, mówił przypowieść o tych tam tysiącach talentów, nie? Które był winny ten człowiek swojemu Panu, to Pan Jezus się również posługuje liczbami, których na świecie nie widziano. Dlaczego? Bo chciał podkreślić wagę miłosierdzia, chciał pokazać, jak wielkie jest Boże miłosierdzie. Przepraszam, że za dużo zgadałem się właśnie o tym, ale Ojciec Joachim stosuje właśnie coś takiego, bo mówi tak... Mówi, że odległość między Bogiem, a człowiekiem, a raczej bliskość, przepraszam, między Bogiem, a człowiekiem jest po prostu nieskończona. W tej bliskości nie da się znaleźć czegoś, gdzie ona by się kończyła. Gdzie można by powiedzieć już Pana Boga tam nie ma. Mówi, nic nie jesteś w stanie zrobić, dokładnie mówię Cię, Zioachim, odległość ta się nazywa nic. Czyli jest tak wielka, tak nieskończona, że tam się nie da nic włożyć. Ale jest też... nic nie da się zrobić, żeby tę odległość... no właśnie, żeby coś jej popsuć, żeby coś ją jakoś zniweczyć. I kochani, znowu, Ojciec Joachim się posługuje oczywiście wyolbrzymieniem, tak? Ale uwaga, to nie jest wyolbrzymienie. Akurat to wyolbrzymienie, to jest po prostu najczystsza prawda. Nie da się pomyśleć, że Bóg mógłby być bliżej nas jeszcze bardziej. Ja wiem, że w naszym oczuciu możemy sobie to pomyśleć, bo sobie myślimy... no dobrze, ale jakbym Go widział, jakbym Go słyszał, jakbym Go czuł, to bym czuł bardziej. Ale uwaga, to chodzi tylko o te doświadczenia. Ojciec Joachim mówi nie o doświadczeniach, nie o poczuciach, tylko mówi o faktach. Mówi, że fakt jest taki, że nic Boga od ciebie nie oddziela i nic nie jest w stanie tego zmienić. Kochani, dla mnie to jest prawda po prostu tak mega, tak super, tak niesamowita, że w ogóle głowa mała. Uwaga... i to nie dotyczy tylko tych momentów, kiedy jesteś w łasce uświęcającej. To, że ty się zamykasz na Pana Boga, na przykład przez grzech, to nie znaczy, że On się od ciebie oddalił. Nic nie jest w stanie tego popsuć. Kochani, chodźcie dzisiaj z tym słowem nic. Nic... nic mnie od Boga nie może oddzielić. Nic mnie nie może od Niego odłączyć. Ojciec Joachim oczywiście się tutaj posługuje tylko tym, co mówił św. Paweł, nie? Ani śmierć, ani życie, ani aniołowie, ani zwierzchności, ani władza, ani to, co wysokie, to, co głębokie. Nic nie może nas odłączyć od miłości, która jest w Chrystusie, nie? Kochani, nic... żyjcie dzisiaj, przez cały dzień w tej świadomości, że nic nas nie może odłączyć od Boga. Ależ to jest piękne. Moi drodzy, moi mili, to by było na tyle w odcinku drugim w tym tygodniu. Mam nadzieję, że będzie wam ta myśl dzisiaj towarzyszyła przez cały dzień. Nic was nie może odłączyć nas od miłości Boga. Ja zamierzam ten dzień, tak jak każdy, tak właśnie przeżyć. Bardzo was ściskam, bardzo was pozdrawiam, bardzo was błogosławię i do zobaczenia już jutro. Miejcie najlepszy możliwy dzień i miejcie się najlepiej na świecie. Z Bogiem, pa, pa...