 Dzień dobry, dzień dobry, moi drodzy, dzisiaj jest sobota, jest 30 marca, to jest już prawie ostatni dzień, w sumie dla nas ostatni, bo jutro nie będzie wstawaków, więc dla nas wstawakowo to jest ostatni dzień marca i zapraszam was na ostatnie sobotnie w tym tygodniu spotkanie. Jedziemy! Moi drodzy, moi mili, moi kochani, serdecznie was witam w sobotni poranek i zapraszam na kolejną myśl Ojca Joachima, bardzo mądrą, bardzo fajną i mam nadzieję, że robiącą nam dzisiejszy dzień. Brzmiona następująco, nie tracimy czasu, tylko zróbmy, co mamy zrobić, żeby było trochę czasu w sobotę na odpoczynek, jeżeli ktoś ma taką możliwość. Uwaga... Ojciec Joachim mówi tak Człowiek, oddaliwszy się od Boga, wyobcował się w stosunku do siebie samego. Kochani, dla mnie to jest w ogóle diagnoza, że tak powiem, popsucia światowego. Zauważcie, jest mnóstwo takiego jęczenia prawdziwego w takim sensie, dotyczącego prawdziwej rzeczywistości, jak to bardzo człowiek się zeszmacił, zezwierzęcił, tak się w ogóle odczłowieczył w dzisiejszych czasach, nie? Znaczy... po pierwsze, to nie mam przekonania, że tak jest tylko dzisiaj, chociaż można powiedzieć, że to jakoś eskaluje, no ale zawsze tak było. Jakby... to, co się działo też w historii świata, to, jakie rzeczy my, jako ludzie, potrafimy robić, to jest po prostu niewiarygodne. Ale mam rzeczywiście wrażenie, że dzisiaj, chociaż może to jest takie wrażenie wywołane przez to, że mamy znacznie większy dostęp do tego, co się dzieje na świecie, dlatego mamy taką kulminację tego, bo wcześniej po prostu się działo, tylko nie było o tym wiadomo. Przepraszam, bo to nie jest temat tego odcinka. Nie o tym chciałem gadać. Chodzi mi o to, że jak się patrzy na całe to zamieszanie na świecie, rzeczywiście można mieć takie wrażenie, że człowiek się pogubił, w sensie oderwał się w ogóle od tego, kim jest. Że ludziom się gubi wszystko. Gubi się jakby tożsamość wiary, tożsamość Pana Boga, tożsamość wartości, tożsamość seksualności, tożsamość orientacji, tożsamość, nie wiem... priorytetów życiowych, tego, co ważne, nie ważne. Wszystko rzeczywiście się odkleja. Ludzie się stają w ogóle totalnie zagubieni. Ojciec Jeachim podaje absolutną kwintesencję jakby diagnozy, dlaczego tak jest. Kiedy człowiek się oddalił od Boga, to zatracił również jakby samego siebie. To się wyobcował od samego siebie. Dlatego, że jakby... Zobaczcie, Pan Bóg mieszka w nas. Pan Bóg mieszka na samym dnie naszych serc. Kiedy się oddaliliśmy od Boga, tośmy się po prostu oddalili od własnego wnętrza. Że kiedy przestajemy być z Bogiem, a Bóg jest właśnie tu, to przestajemy być ze sobą, przestajemy jażyć w ogóle, co się w nas dzieje. I dla mnie całe to zagubienie życiowe, takie zagubienie ludzkości, które się dzieje, jest absolutnie wynikiem tylko i wyłącznie tego. I to takie krzyczenie bardzo często w Kościele, że trzeba się nawracać, że trzeba ludziom zmienić to myślenie, żeby przestali robić złe rzeczy, ja uważam, że to jest w ogóle bez sensu. Znaczy nie dlatego, że to nie ma prowadzić do czegoś dobrego, tylko to nic nie zmieni. Dlatego, że tylko spotkanie z Bogiem może człowieka przywrócić do tego, kim on jest. Jeżeli człowiekowi, który nie spotyka Boga, będziemy tłuc, że on ma robić to albo tamto, albo to i to jest złe i on tego nie może robić, on tego nie jest w stanie przyjąć, dlatego że on się nie spotyka sam ze sobą. On nie ma tego kontaktu z tym, jak został stworzony. I dla mnie, kochani, jedyne głoszenie Ewangelii to jest głoszenie powrotu do bliskości z Bogiem, bo tylko jak ktoś rzeczywiście znowu się do Boga zbliży, to natychmiast odkrywa samego siebie. Natychmiast odkrywa własne serce, to, co w nim jest dobre i złe, to serce mu natychmiast też mówi, co jest absolutnie nie do przyjęcia, co jest złe, co jest niszczące, krzywdzące, śmiertelne itd. a co jest dobre i błogosławiące. I kochani, to jest przepiękne zdanie. Jeżeli czujecie się czasem zagubieni, albo na przykład macie takie zdanie, że nie wiecie już, co myśleć, o czym, że tyle jest tych różnych poglądów, tyle tych różnych rzeczy, to wszystko jest takie skomplikowane i w ogóle nie wiadomo, co robić. Jest tylko jedna metoda. Musimy wrócić do bliskości z Bogiem, a ta bliskość z Bogiem przywróci nas do bliskości z nami. Opowie nam o tym, kim my sami jesteśmy. I to jest jedyna droga. Wracajmy do bliskości z Bogiem. To jest jedyna recepta, jedyny ratunek. No dobrze, moi drodzy, to tyle w tym tygodniu. Bardzo wam dziękuję za te wszystkie spotkania wstawakowe z tego tygodnia i zapraszam na następne w przyszłym tygodniu, które będą dalej oczywiście z ojcem Joachimem i będziemy jakoś ten Wielki Post przeżywać i pchać go do przodu, żeby dojechać do Zmartwychwstania. No to chyba tyle miałem do powiedzenia. Ściskam, pozdrawiam, błogosławię i widzimy się w poniedziałek. Z Bogiem. Pa!