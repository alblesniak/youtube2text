 Dzień dobry, dzień dobry, moi drodzy, mamy dzisiaj poniedziałek, to jest ósmy dzień sierpnia i to jest naprawdę bardzo wielki dzień. Po pierwsze, dlatego że jest to dzisiaj międzynarodowy dzień kota, to mnie jakoś średnio interesuje, bo wiecie, że nie jestem bardzo kotowy, ale ostatnio, szczególnie przez jedną grę, koty dosyć polubiłem, więc jest dzisiaj dzień kota. Jest dzisiaj tak zwany Wielki Dzień Pszczół. Pszczoły są podobno bardzo ważne, nie bardzo się na tym znam, no ale są, więc Dzień Pszczół, ale, kochani, najważniejsze, ósmy sierpnia to jest uroczystość, przynajmniej w naszym zakonie, świętego Ojca Dominika. Czyli dzisiaj, że tak powiem, jest święto patronalne wszystkich Dominikanów, bo dzisiaj się Dominika świętuje, czyli naszego założyciela. Bardzo ważny, bardzo piękny dzień, a my po prostu spróbujemy zrobić coś dobrego, żeby był naprawdę piękny, święty i potrzebny. Czołóweczka, lecimy! Moi drodzy, moi kochani, moi mili, moi ulubieni, witam was bardzo serdecznie już we właściwej części naszego dzisiejszego odcinka i zapraszam dzisiaj na cytat. Będzie dzisiaj, kochani, oczywiście Mądrość Murów, bo jest poniedziałek i to jest taka Mądrość Murów, która jest mocno dominikowa, w sensie... znaczy jest antydominikowa, ale przez to jest dominikowa. Zobaczycie... Mądrość Murów jest następująca... Ktoś napisał Od niepamiętnych czasów niewolnik. Moi drodzy, smutne zdanie. Takie smutne zdanie człowieka, który patrzy na swoje życie, patrzy na to, co z tym życiem zrobił, patrzy na to, w co się wplątał, patrzy na to, jakie grzechy, jakie zło, jakie uzależnienia, jakie jakieś kajdany, więzy i tak dalej się w jego życiu wydarzyły i mówi Od niepamiętnych czasów zawsze niewolnik. Kochani, kiedy myślę sobie o świętym Ojcu Dominiku, to on jest dokładnym zaprzeczeniem tego zdania. Święty Ojciec Dominik, nasz założyciel, to był człowiek niesamowitej wolności. On rozpoczął w Kościele zupełnie nową ścieżkę zakonną, zupełnie nową ścieżkę myślenia. Bardzo wielu ludzi, kiedy Dominik zakładał zakon, mówiło, że tak nie może być, że nie mogą zwykli księża głosić kazań. Kochani, tak wtedy było, że zaniczął misję głoszenia, mieli tylko i wyłącznie biskupi, ewentualnie komuś tam specjalnemu ją powierzali. Nagle się znalazł gość, nie wiadomo skąd, który mówi A ja będę gadał Ewangelię. Ja będę gadał ją wszędzie, na wszystkie sposoby, w jakichkolwiek tylko da się warunkach i robił to w ogóle w taki sposób, że często budziło to sprzeciw ludzi. Miał w sobie niesamowitą wolność od Pana Boga. Kochani, chciałbym wam bardzo dzisiaj życzyć, żeby to zdanie, które wam dzisiaj przeczytałem, od niepamiętnych czasów niewolnik, żeby było nieprawdziwe w waszym życiu. Jeżeli tak jest, jeżeli patrzysz na swoje życie i mówisz sobie Tym jestem od lat zniewolony, tutaj jestem wplątany, po prostu już nie mogę, Boże, to tyle trwa. Dzisiaj jest ten dzień, kiedy naprawdę możesz zacząć z tego wychodzić. Dzisiaj święty ojciec Dominik bardzo będzie wołał za tobą, żebyś wyszedł z tej niewoli, żebyś mógł powiedzieć za jakiś czas następujące zdanie Od niepamiętnych czasów wolny, od niepamiętnych czasów uwolniony od wszystkiego. Kochani, dzisiaj jest święto patronalne dla mnie ludzi wolnych, ludzi, którzy pozwalają Duchowi Świętemu się poprowadzić, którzy nie stawiają mu ograniczeń, którzy nie robią mu murów, nie robią mu tam, którzy pozwalają, żeby ich wyprowadzał też z różnych niewól. Kochani, wiem, co to znaczy być niewolnikiem. Rzeczywiście, kiedyś to zdanie było bardzo o mnie prawdziwe. Od niepamiętnych czasów niewolnik. Ale znam też moc Ducha Świętego, chciałbym mu jeszcze bardziej pozwalać w sobie działać, ale znam moc Ducha Świętego, który przychodzi i który uwalnia człowieka do prawdziwej wolności. Tym jest dla mnie Dominik, tego mnie uczy. Myślę też, że dlatego też wylądowałem w takim, a nie innym zakonie. Kochani, bardzo wam życzę, żebyście mogli powiedzieć zdanie od niepamiętnych czasów wolny. A jeżeli bardziej mówicie to zdanie, które dzisiaj wam czytałem, to to jest właśnie ten dzień, kiedy trzeba zacząć drogę do tego drugiego zdania. Duch Święty chce was dzisiaj poprowadzić. Moi drodzy, moi mili, moi kochani, bardzo wam dziękuję za to kolejne spotkanie i ośmielę się, jak to zazwyczaj, i tam raz czy dwa razy w tygodniu wam przypomnieć, 6 października w Tauron Arena będziemy w wolności św. Dominika z Ojcem Tomaszem, razem z owcą i z tysiącami ludzi. Wielbić Pana Boga na wielbieniu, na które was bardzo serdecznie zapraszam. Jest jeszcze sporo miejsc w opisie pod filmem, link do wydarzenia, bilety można jeszcze kupić. Bardzo bym się cieszył, gdybym się z wami tam, 6 października spotkał w Krakowie. Ściskam, pozdrawiam, błogosławię i miejcie się, proszę, najlepiej na świecie. Z Bogiem, pa, pa!