 Dzień dobry, dzień dobry, moi drodzy, mamy dzisiaj 21. dzień stycznia, to jest piątek, to jest kolejny wstawak, który będzie dzisiaj na pewno bardzo dobry, bo będzie pełen Bożego Słowa. No to zapraszam, jedziemy. 🎵 OPROSZENIE 🎵 Moi drodzy, moi mili, moi kochani, moi ulubieni, witam was bardzo serdecznie i serdecznie zapraszam na dzisiejszą, krótką rozkminę. Będzie dzisiaj proste, piękne zdanie z księgi... jakiej to? Czekajcie, zgubiły mi się notatki. Gdzie ja to mam? Już mam, przepraszam. Z Księgi Mądrości, posłuchajcie. 13 rozdział, 5 werset. Bo z wielkości i piękna stworzeń poznaje się przez podobieństwo ich Stwórcę. Kochani, to jest w ogóle bardzo ważne zdanie, bo to jest zdanie, które w ogóle uczy, że tak powiem, jednego z dowodów na istnienie Pana Boga, tak? Czyli przez przypatrywanie się rzeczywistości można poznać, że istnieje ktoś taki jak Bóg. Ale nie chciałbym, kochani, tym się zajmować. Chciałbym was zaprosić dzisiaj po prostu do prostego zadania. Moi drodzy, chciałbym, żebyście dzisiaj, przez cały dzień, poprzyglądali się rzeczywistości, która będzie wokół was. Poprzyglądali się temu, co jest dookoła was. Poprzyglądali się ludziom, poprzyglądali się przyrodzie, poprzyglądali się cywilizacji również, poprzyglądali się różnym sytuacjom, które będą dzisiaj miały miejsce. Spróbujcie dostrzec jak najwięcej wielkości i piękna stworzeń. Jak zobaczycie jakiegoś człowieka, spróbujcie zobaczyć jego piękno. Jak zobaczycie piękną kobietę, panowie, nie oczywiście w jakiś niedobry, nieczysty sposób, tak? Ale zobaczcie jej piękno, jej piękno i ciała również. I oddajcie chwałę Bogu za to, że... Boże... ona jest taka cudowna. I uwaga, to nie jest żadne zdradzanie swojej żony, to nie jest żadne nieczyste myślenie. Może być oczywiście, ale nie do tego was zachęcam. Tylko zobaczcie dzisiaj, drogie panie, jak zobaczycie dzisiaj pięknego mężczyznę, zachwyćcie się nim. Jak zobaczycie dzieci dzisiaj, zachwyćcie się ich niewinnością pięknym, taką wesołością i tak dalej. Jak zobaczycie też jakiś smutek w ludziach, też się tym zachwyćcie, bo to jest w ogóle wielkie w człowieku, no właśnie, że również jesteśmy piękni w tym, jak cierpimy, w tym, jak się zmagamy z różnymi rzeczami. Jak zobaczycie dzisiaj piękno przyrody, nawet jeżeli jesteście w mieście, to tam będą drzewa, będą... Wiem, że, kochani, jest zima, ale może, no pewnie, śniegu może nie będzie, a może będzie. Zobaczcie dzisiaj jakieś piękno. Jak zobaczycie jakąś architekturę, dostrzeżcie je. I, kochani, wiem, że często się obracamy, oczywiście, w tych samych klimatach, w tych samych przestrzeniach i czasami już rzeczy nie zauważamy. Zobaczcie dzisiaj kanapki, które zjecie, kawę, którą wypijecie, ucieszcie się nią. W wielkości i pięknie stworzeń można dostrzec Pana Boga. Ucieszcie się rzeczywistością, dostrzegając Pana Boga w tym wszystkim, co jest takie cudowne wokół nas. Uwaga, co ważniejsze, w sobie go spróbujcie dostrzec. Spróbujcie się dzisiaj sobie poprzyglądać. Zadajcie sobie takie pytanie czy jest jakaś rzecz we mnie, która mi się podoba? Wiem, jest bardzo wiele, które nam się nie podobają w nas. Ale dzisiaj zwróćcie uwagę na to, co wam się w sobie podoba. Zobaczcie coś, co robicie. Ja na przykład teraz do was gadam, te wstawaki, jak o tym myślę, to myślę sobie to jest super, że ja te wstawaki gadam. Że, kochani, już prawie tysiąc odcinków zostało, nam już tylko jutrzejszy odcinek i potem będzie tysiąc. O tysiące odcinków gadam do was. To jest piękne we mnie, że tak wam towarzyszę codziennie rano. Ja się z tego cieszę, uważam, że to jest bardzo fajne. I dziękuję Panu Bogu za to, że mi dał takie coś, że mogę tak gadać. Dziękuję za was, że wy tego słuchacie. Kochani, siebie zobaczcie. Zobaczcie dzisiaj siebie w różnych sytuacjach, kiedy może komuś pomożecie, do kogoś się uśmiechniecie. Zobaczcie... kurczę... fajne było, że ten uśmiech zrobiłem. To był taki ktoś może dzięki temu się poczuł szczęśliwy. Zobaczcie piękno wokół siebie i w sobie i oddajcie chwałę Bogu w wielkości i pięknie stworzeń. Moi drodzy, moi kochani, moi ulubieni, dziękuję wam bardzo za dzisiejsze spotkanie i uwielbiajmy dzisiaj Pana Boga w tych wstawakach, w 998 wstawaku. Jutro będzie już ostatni przed tysiącem odcinek, to w ogóle wiem, że tylko to liczba, ale jakoś tak to mnie... jakoś mnie to cieszy. Ściskam, pozdrawiam, błogosławię i do zobaczenia już jutro. Z Bogiem, pa, paaa...