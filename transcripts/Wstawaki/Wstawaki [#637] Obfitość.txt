 Dzień dobry, dzień dobry! Moi drodzy, mamy dzisiaj piątek, to jest 16 dzień października, to jest oczywiście kolejny wstawak tygotygodniowy, przedostatni już, piątkowy. Będzie bardzo fajny, bo dlaczego miałby nie być fajny? A nawet gdyby nie był fajny, to zrobimy wszystko, żeby był fajny. Chociaż, jak mówi wódz, nie chodzi o to, żeby było fajnie, tylko o to, żeby było dobrze. No więc zróbmy, żeby był dobry. Może koniec tych mądrości na początek, bo będą większe mądrości za chwileczkę po czołówce. Jedziemy! Moi drodzy, moi mili, bardzo serdecznie was witam w kolejnym odcinku i na początku mała aktualizacja geograficzno-spoeczna. O co chodzi? Chodzi o to, że nagrywam te odcinki w Rzeszowie, jak już wam to mówiłem w tym tygodniu. Siedzę na Wiedzydarzu w klasztorze, tutaj dookoła mnie są okna celi moich braci. Co chwila z różnych okien ktoś tam wygląda i tak patrzy, nie? O matko... a ten znowu oczywiście te YouTuby, nie? No tak to jest. To jest po prostu bardzo takie trudne środowisko do nagrywania. Oczywiście, że żartuję. To jest strasznie sympatyczne, że mogę nagrywać u mnie w klasztorze, w sensie u braci w klasztorze w Rzeszowie, czyli u mnie, bo to każdy dom. To jest w ogóle, słuchajcie, fajne. Przepraszam taki wstęp może długi, ale mamy dom prawie w każdym dużym mieście na świecie, nie? bo wszędzie są Dominikanii. To jest fajne. Pojedziesz do jakiegokolwiek miasta i zawsze masz dom. Tam nie zawsze cię przyjmują, ale w ogóle to jest fajne takie. Dobra, kochani, do rzeczy. Przepraszam, bo się tak jakoś rozgadałem, nie o tym, o czym trzeba. Piątek, czyli oczywiście Biblia, jak zawsze, cytat z Biblii. Łatwo zapamiętać dzisiejsze sigla, tak zwane, czyli namiary biblijne. Mamy dzisiaj Ewangelię św. Jana 10, 10. Po prostu 10, 10. To ładnie. A to też w ogóle ładne. Teraz o tym pomyślałem. Posłuchajcie, jaki będzie cytat, zaraz wam powiem, dlaczego to jest fajne takie, że to jest 10, 10. Uwaga. Jezus mówi w 10 rozdziale św. Jana, w 10 wersecie następującą rzecz. Ja przyszedłem po to, aby owce miały życie i miały je w obfitości. Czyli zobaczcie, jeżeli chcecie trafić w dziesiątkę, jeżeli chodzi o nauczanie Pana Jezusa, czyli po prostu w punkcik, to macie właśnie w punkcik. Sednem tego nauczania jest to, że mówi przyszedłem dać wam życie w obfitości. Kochani, zawsze, jak jestem na różnych rekolekcjach, również tutaj w Rzeszowie, jak jestem gdziekolwiek na rekolekcjach, zawsze to ludziom powtarzam, szczególnie pierwszego dnia rekolekcji, zawsze im mówię jak to jest możliwe, kochani, że jesteśmy chrześcijanami, jesteśmy wierzący, jesteśmy ludźmi, którzy są uczniami Pana Jezusa, a tak mało doświadczamy tej obfitości. Zawsze sobie mówię wersje są dwie. Albo Pan Jezus nakłamał i te wszystkie Jego obietnice to są po prostu wielkie bzdury. Czyli to są po prostu takie gruszki na wierzbie. Po prostu naobiecował jak Gierek, ale z tego to w ogóle nigdy nic nie może być. I to jest jedna wersja. Jeżeli tak jest, to trzeba z całej tej wiary po prostu sobie pójść, bo to bez sensu. Bo to w ogóle tracenie czasu, że to są po prostu jakieś banialuki nieprawdziwe. Albo jest druga wersja, że wszystko, co Pan Jezus powiedział, jest prawdą, tylko coś w naszym serduchu jest pozamykane, że my tego nie doświadczamy. I, kochani, jeżeli patrzę na siebie, to mam stuprocentową pewność, że chodzi o wersję numer dwa. Oczywiście, że Pan Jezus nic nie nakłamał. Pan Jezus jest najczystszą prawdą i Jego wszystkie obietnice zawsze chcą być przez Niego spełnione. Problem w tym, że my serca nie otwieramy. Powiecie mi oczywiście zaraz no ale co to jest to otwarcie serca? Kochani, mówiłem wam to już tysiące razy i będę wam to powtarzał do końca życia. Otwarcie serca polega na byciu z Bogiem. Na nieustanne zadawanie sobie pytania co mogę zrobić, żeby bardziej być z Bogiem. Nie co zrobić, żeby mieć jak najmniej grzechów. To oczywiście też jest konsekwencja bycia z Bogiem, to jasne. Ale nie od tego się zaczyna. Tylko co mogę zrobić, żeby bardziej być z Bogiem? Ja na przykład, jak ktoś się u mnie spowiada, tak szczególnie w tak zwanej budce, nie? Czyli tak po prostu przychodzi ktoś, nie tak, że się tam umówił na jakąś rozmowę czy na dłuższą spowiedź, tylko przychodzi po prostu do spowiedzi do konfesjonału. Zawsze, jak mówi te swoje grzechy, to ja zawsze, znaczy zawsze, często powtarzam takie zdanie. Księża, jako w konfesjonale są bardzo nudni, bo to w kółku gadamy to samo. Ja często powtarzam ludziom Słuchajcie, tak naprawdę to uważam, że wszyscy powinniśmy się spowiadać tylko z jednego grzechu. Ten grzech powinien brzmieć niedostatecznie blisko byłem z Panem Jezusem i stąd się wzięły wszystkie moje grzechy. Kochani, bo taka jest prawda. Wszystkie nasze grzechy, wszystkie inne nasze słabości biorą się stąd, że jesteśmy za mało, zbyt daleko od Pana Jezusa. Nie jesteśmy tak blisko Niego, jak można być. Kochani, ja mam do was po prostu dzisiaj jedną, bardzo prostą prośbę. Cały dzień przeżyjcie z takim prostym pytaniem Co mogę dzisiaj zrobić? Nie tylko raz, tylko cały dzień to pytanie sobie zadawaj. Co mogę zrobić, żeby być blisko Jezusa? Spróbuj sobie co godzinę, ustaw sobie, nie wiem, w telefonie taką przypomnij na ekran, żeby ci budzik dzwonił co godzinę i żeby tam ci się wyświetlało, co robisz, żeby być blisko Jezusa. Co robisz, żeby poszukać do Niego więcej czasu? Co robisz, żeby Jego posłuchać? Co robisz, żeby zadać Mu pytanie Panie Jezu, czego chcesz, czego pragniesz? Jesteś ze mną? Cały dzień spędźcie się z Panem Jezusem. Jeżeli, kochani, będziemy z Nim blisko, będziemy doświadczać życia w obfitości, to nie znaczy, że nie będzie w Nim trudności, bo jeden z rodzajów obfitości polega na przykład na tym, że doświadczasz czegoś bardzo trudnego, ale masz tam obfite doświadczenie Bożej bliskości i wtedy przechodzisz przez to trudne. To jest nadal trudne, ale masz obfitość doświadczenia bliskości Boga. Kochani, przez cały dzień dzisiaj jak najwięcej bliskości Pana Jezusa. Moi drodzy, moi kochani, tu widzicie, siedzę w jakiejś takiej... tu są widogrona, bo raczej nie mają chyba winnicy, ale mają winogrona. Kurde, słodkie nawet. Ciekawe. To może ja tu będę więcej nagrywał i będę więcej jadł tych winogron. Bardzo wam polecam. Bracia mają naprawdę dobre... O kurcze, nie zażytowałem się wcześniej. Bracia mają dobre winogrona. Kochani, tyle na dzisiaj. Przepraszam, bo mi się przykleiło do języka. Bardzo was pozdrawiam, bardzo was ściskam, bardzo was błogosławię. Pamiętajcie, miejcie dzisiaj najlepszy dzień. Z Bogiem, papa!