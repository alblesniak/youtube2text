 Dzień dobry, dzień dobry, dzień dobry, moi drodzy, środa, 15, tak, 15 czerwca, Międzynarodowy Dzień Wiatru. Dzisiaj jest Dzień Wiatru, nie wiatrów, w sensie nie puszczać wiatrów, przepraszam, tylko Dzień Wiatru, w sensie wiatru. No, świętujemy wiatr, że wiatr wieje. W ogóle fajnie, że wieje, tylko żeby nie wiał za bardzo, bo wtedy może zniszczyć komuś życie, ja w ogóle życie i tak dalej i tak, i w ogóle... coś się zapętliłem. Ale mnie się oczywiście Dzień Wiatru kojarzy z Duchem Świętym, bo Duch Święty jest jak wiatr, który wieje, kędy chce, nie wiesz skąd przychodzi, dokąd podąża. Więc bądźmy dzisiaj, kochani, rzeczywiście ludźmi wiatru, tylko tego duchowego wiatru. Środa, czołóweczka i jedziemy! Moi drodzy, moi kochani, moi ulubieni, jakie mam wrażenie, jak nagrywam te odcinki w tym tygodniu, bo wiecie, że nagrywam to oczywiście takimi partiami, zazwyczaj na cały tydzień, a mówiłem wam już w poniedziałek, że nagrywam to takiego dnia, kiedy spałem tylko 3 godziny, jakiś taki jestem nieposkładany i taki niepociumany. Jeżeli tak jest, to wybaczcie, ale po prostu taki jestem właśnie. Tak to jest, jak człowiek jest niewyspany. Ja w ogóle się chyba bardzo starzeję już. No wiem, narzekam jak jakiś dziadek stary w ogóle i w ogóle jakiś taki... ale naprawdę, słuchajcie, jak nie pośpię, w sensie jak się nie wyśpię tyle, co trzeba, takie tam 7-8 godzin, jestem po prostu trupem. No i dzisiaj jestem trupem, w sensie jak to nagrywam. A wy to będziecie musieli znosić przez cały tydzień. Co ja tu mam przygotowane na dzisiaj, słuchajcie? Aaa... zderzaki. Dobra, to fajne jest. Ciekawostka. Pani na pewno, żeście widzieli na różnych filmach takich przyrodniczych, albo w ogóle w takich zdjęciach, a może ktoś widział na żywo, ja raz widziałem chyba na żywo, walczące ze sobą różnego rodzaju takie te jeleniowate, nie? Takie, które mają, wiecie, te takie rogi ogromne. To jest w ogóle bardzo ciekawa sprawa z tymi rogami. Ja to zawsze myślałem, że one mają te rogi, tak że mają i tak mają na zawsze, nie? Że taki jeleni to ma takie rogi, no i ma te rogi, nie? Okazuje się, że nie. Że w ogóle to mu co roku tam się odnawia, że on mu to tak, nie wiem, jak włosy, jak paznokcie, o właśnie, może tak jak paznokcie, że on to w ogóle ściera o drzewo, to mu potem takie się robi małe, potem mu się odnawia. To jest w ogóle bardzo ciekawa, ta... no, jak to nazwać? mechanika jelenia. Natomiast, co jest ciekawe, fajne są takie te walki jeleni. Na pewno to widzieliście i to w ogóle wygląda tak dosyć potwornie, nie? Jak one tak się, wiecie, rozpędzają i tak stukają. Ja to kiedyś widziałem raz na żywo. To jest straszny w ogóle odgłos, jak się stukają te takie te rogi. Zobaczcie, jak się na to patrzy, przynajmniej ja tak zawsze myślałem, dlatego mnie zaciekawiła ta ciekawostka. Jak się na to patrzy, to się myśli, że one próbują sobie zrobić krzywdę, nie? W takim sensie, że on go próbuje tam tym rogiem tak ubuść. Ubuść, tak się mówi? Ubuść? No chce go krzywdę mu zrobić, chce mu wbić tego roga tam, nie wiem, w czoło, w oko itd. Okazuje się, że nie. Kochani, cała ta walka jeleniowatych z tymi rogami polega na tym, że one działają jak zderzaki, że one się uderzają tym i chodzi o wytrzymałość, chodzi o to jakby... wręcz można powiedzieć, kto kogo przepchnie. Oczywiście zdarza się, że jelen zdradzi, Boże, co ja gadam? Znaczy oczywiście może też się zdarza, że zdradzi, ale chodzi o to, że zdarza się, że jelen zrani innego jelenia, no bo po prostu źle trafi, ale nie to jest jego celem. Okazuje się, że one nie robią tego po to, żeby się zranić, tylko robią to po to, żeby wytrzymało się. Ten, kto jest bardziej wytrzymały, czyli jakby silniejszy, ten się staje, że tak powiem, królem stada. One tam mają całą taką hierarchię tego najsilniejszego, mniejszego i tak dalej. Więc to nie jest tak naprawdę po to, żeby kogoś skrzywdzić, tylko po to, żeby sprawdzić wytrzymałość. Kochani, pomyślałem sobie też w ogóle fajna ciekawostka. Kochani, w życiu jedną z najważniejszych cech jest cierpliwa wytrzymałość. Ten przejdzie przez życie jako zwycięzca, który jest cierpliwie wytrzymały. Kochani, każdy z nas musi sobie wyrobić zderzaki. W sensie... bo życie cię zderzy z tysiącem różnych rzeczy. Życie cię zderzy z nieszczęściami, z chorobami, z trudnościami, z cierpieniem i uwaga, kochani, nie ma niestety opcji, żeby zrobić takie życie, że tego nie będzie. Bardzo bym chciał, żeby była taka opcja, ale nie ma takiej opcji. Zawsze będziesz miał zderzenie, czasem czołowe, czasem boczne, czasem takie tylko lekkie stuknięcie, a czasem naprawdę będzie czołówka życiowa. I uwaga... człowiek, który przetrwa, to jest ten człowiek, który jest wytrzymały. Kochani, uzbrójcie się w cierpliwość. Ja wiem, że są tylko słowa oczywiście, kochani, ale przestańcie żyć w takim oczekiwaniu ale dlaczego to jest, dlaczego mi się to dzieje i w ogóle nie. Cierpliwie znoś. Nie mówię, że masz być bierny, nie mówię, że mamy przyjmować, oczywiście, bez żadnego próbowania wychodzenia z trudnych sytuacji, tylko że jeżeli nie jesteśmy w stanie czegoś zmienić, cierpliwie uderzajmy tymi rogami. Ta nasza wytrzymałość sprawia, że wychodzimy jako zwycięzcy z życia, kochani. Cierpliwa wytrzymałość to jest coś, czego nam bardzo potrzeba. Może ktoś z was jest w takiej sytuacji. Cierpliwa wytrzymałość. Bądź cierpliwie wytrzymały, proszę cię, bądź cierpliwie wytrzymała, a jak tego nie masz, proś oczywiście Pana Boga. Proś Pana Boga o Jego dary Ducha Świętego, żeby ci dał takie męstwo, taką wytrzymałość, taką odwagę w znoszeniu tego. To jest dar oczywiście od Pana Jezusa. Nam jest bardzo często osobiście bardzo trudno, nie? tak po ludzku coś wytrzymać. Proście Pana Jezusa. Cierpliwa wytrzymałość. Wtedy wychodzisz jako zwycięzca z życia. Moi drodzy, moi mili, moi kochani, dziękuję wam bardzo serdecznie za to spotkanie. Naprawdę bardzo się cieszę. Przypomnę wam, jak raz na jakiś czas wam przypominam, książka Jak się modlić. Bardzo wam polecam książkę Jak się modlić. Bardzo bym chciał, kochani, żeby jak najwięcej was tej książki przeczytało. Wiem, że wielu z was to oczywiście już zrobiło, więc wybaczcie, że tak się w ogóle o tym powtarzam, ale to jest naprawdę ważna i potrzebna książka, żebyście z Panem Bogiem budowali relację, bo tam dostaniecie cierpliwą wytrzymałość. Na stronie Langusta na Palmie jest zakładka Jak się modlić, książka w trzech wersjach papierowej, e-bookowej i do słuchania audiobookowej. Zapraszam was bardzo. A tymczasem ściskam, pozdrawiam, błogosławię i widzimy się jutro w czwartek. Z Bogiem, papa...