 Dzień dobry, dzień dobry, moi drodzy, to jest piątek, jest 28 czerwca, to jest kolejny odcinek Stawaków, a ja może będę już nie robił więcej zmiennych wstępów, tylko go zaczniemy. No to go zacznijmy. Moi drodzy, moi kochani, bardzo was serdecznie witam w kolejnego poranka i zapraszam na kolejny wstawak. Będzie dzisiaj wstawak biblijny, oczywiście, bo mamy piątek, więc jest cytat z Biblii. Mamy dzisiaj św. Mateusz, 25, rozdział 21, werset. Proszę posłuchajcie, jakie zdanie. Rzekł mu Pan, Dobrze sługo, dobry i wierny. Byłeś wierny w rzeczach niewielu, nad wieloma cię postawię. Wejdź do radości swojego Pana. Doskonale wam pewnie znane zdanie, bo to zdanie takie dosyć słynne z Biblii, myślę, że strasznie ważne. Pan Bóg uwielbia, że tak powiem, wynagradzać niestosownie do naszej roboty. Uwielbia. Zauważcie. Niewiele zrobiłeś, ale nad wieloma cię postawię. To jest w ogóle pierwsza rzecz płynąca z tego tekstu. Ja kocham tę przypowieść, pamiętacie Pana Jezusa, tę przypowieść Pana Jezusa o robotnikach w winnicy, nie? Gdzie tam ci jedni pracowali cały dzień, drudzy pracowali tylko godzinę i ci i ci dostali po denarze. Niektórzy oczywiście powiedzą to jest właśnie niesprawiedliwość. Jeden się namęczył, po prostu cały dzień robił jak głupi i Pan Bóg mu guzik z tego dał, a drugi robił tylko godzinkę i dostał. Nie. To porównia na tym, że tamten pierwszy dostał tyle, dokładnie ile Pan Bóg mu obiecał. A temu drugiemu Pan Bóg wyświadczył po prostu dobro. Jak On tam mówi bardzo ładnie Co ci szkodzi, że Ja jestem dobry? Co ci to przeszkadza? Moi drodzy, to znanie jest właśnie o tym. Pan Bóg jest dobry. Pan Bóg zawsze daje więcej, niż się spodziewamy. Pan Bóg zawsze daje więcej, niż zasłużyliśmy, niż zrobiliśmy. Ale drugie zdanie, które oczywiście z tego płynie, to to, że to niewiele trzeba zrobić. Kochani, zadajcie sobie takie proste pytanie. Nie jakby jakie największe rzeczy możecie osiągnąć i czy je zrobicie, tylko proste pytanie, czy to niewiele, bo nie oszukujmy się, to, co my robimy w życiu, to jest niewiele, ale czy to niewiele, to czy naprawdę próbujemy robić z całego serca? Czy to próbujemy robić ze wszystkich sił, tak, żeby wypełnić to, co nam Pan Bóg powierzył? Kiedy jesteście ojcem, matką, ja jestem księdzem, ktoś ma taką, albo inną robotę, takie powołanie, takie zadania, to czy naprawdę to, co jest czasem niewiele, bo to nie są wielkie rzeczy, które robimy, a i tak ich potrafimy nie robić, nie? Jeżeli zrobisz to niewiele nawet, ale zrobisz to naprawdę, zrobisz to z sercem, zrobisz to porządnie, zrobisz to tak, że będzie w tym miłość, czyli będziesz chciał po prostu zrobić najlepiej, jak potrafisz, Pan Bóg, jak mówi ten tekst, za to niewiele da ci bardzo wiele, mimo że niewiele zrobiłeś, to postawić nad wieloma. Kochani, to, co Pan Bóg do nas przygotował, to, czym chce nam odpłacić za czasem maliznę, którą robimy, to się w ogóle w głowie nie mieści, nie? Że On mówi... postawię cię nad tak wielkimi sprawami i doświadczysz czegoś tak niezwykłego ode mnie, że nigdy nawet nie do porównania jest dla ciebie to, co dla mnie zrobiłeś z tym, co ja ci dam. Jakby pozwól Panu Bogu być dobrym. Ale też, kochani, myślę sobie, że to zdanie jest też ważne w takim kluczu naszego patrzenia też na innych ludzi, którzy myślimy, że na przykład nie zasługują na coś, a mimo wszystko Pan Bóg im daje. I bardzo możliwe, że nie zasługują, że właśnie robili tylko godzinę, że może ty przez całe życie się męczysz i może próbujesz być dobry, a ktoś tam się nagle nawrócił i przez to nawrócenie dostał coś super specjalnego. I w nas się rodzi czasem taka zazdrość, nie? Jemu dałeś, ja robię cały czas. To jest jak ten starszy brat w tej przypowieści o marnotrawnych synach, nie? Ja tu jestem zawsze, a ty mi nigdy nawet koźlęcia nie dałeś. A tata mówi Synek, ale wszystko, co moje, jest twoje. To jest właśnie Pan Bóg. Cała dobroć, cała dobroć, wszystko, co Jego, jest dla ciebie. Zobaczmy dzisiaj tę szczodrość, tę hojność Pana Boga i wykonujmy to nasze, nawet jeżeli to jest niewiele. Wykonujmy to z całą miłością i z całym sercem i zobaczycie, jak niezwykle, jak niezwykle On nam za to odpłaci. Pozwól Panu Bogu być dobrym dla ciebie, ale też dla innych. Moi drodzy, to by było na tyle w tym dzisiejszym odcinku. Bardzo wam za to kolejne spotkanie dziękuję. Bardzo was pozdrawiam i mam nadzieję, do zobaczenia jutro w jeszcze jednych wstawakach w tym tygodniu. Byłoby super, jeżeli się spotkamy. Ściskam, pozdrawiam, błogosławię, z Bogiem, paaa...