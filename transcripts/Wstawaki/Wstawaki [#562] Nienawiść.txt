 Dzień dobry, dzień dobry, moi drodzy, dzisiaj 21 lipca, to jest wtorek i to jest oczywiście kolejny wstawak poranny, rozbudzający, bardzo święty, bo będzie dzisiaj związane, oczywiście, jak to zawsze we wtorki, ze świętym. Czyli, mówiąc krótko, jedziemy! Moi drodzy, moi mili, witam was bardzo serdecznie w ten wtorkowy poranek, w tej bardzo ładnej okoliczności przyrody, przynajmniej u mnie. Jest bardzo ciepło, nagrywam to, kochani, w Hiszpanii. Oczywiście, kiedy to oglądacie, to już dawno mnie tutaj nie ma, ale jest wtedy, kiedy to nagrywam, absolutnie cudownie. Jest w ogóle teraz tak już pod wieczór, mimo że wy to oglądacie rano, jest bardzo ciepło, jest piękne słońce, piękne światło, piękne rośliny i w ogóle mam się świetnie. W związku z tym wam dzisiaj, kochani, dzisiaj coś opowiem wtorkowo-porannie, a będzie to opowieść o świętym, albo raczej jego zdanie. Mamy dzisiaj fantastycznego człowieka, bo błogosławionego Jerzego Popiełuszko. Nie trzeba chyba nikomu przedstawiać, o kogo chodzi. Proszę, posłuchajcie jego fantastycznego zdania. Daj nam Chryste większą wrażliwość na działanie miłości niż siły nienawiści. Bardzo piękna modlitwa księdza Jerzego, taka w ogóle absolutnie w jego duchu, nie? Daj nam znacznie większą przyjmowalność, wrażliwość, odbieralność, akceptowalność na miłość w tym świecie, niż na przyjmowalność, odbieralność i akceptowalność siły nienawiści w tym świecie. Zobaczcie, kochani, ksiądz Jerzy nie modli się, żeby nie było nienawiści. Jakby... mam wrażenie, że jest bardzo realistą, nie? Oczywiście byłoby super, gdyby nie było, no ale żyjemy tu, gdzie żyjemy. On doskonale wie, że spotkamy się w tym świecie z nienawiścią. Z nienawiścią złego ducha, bo nas nienawidzi szatan i próbuje nam zrobić wszystko najgorsze, co tylko się da i nienawiścią ludzi, którzy są wokół nas, czasem to jest nienawiść bardzo świadoma i konkretna, a czasem po prostu wynik nieudolności, słabości, małości, nieumiejętności kochania i tak dalej. Jest też nienawiść nasza, nas samych do siebie. Ona też może być rozgocąca, może nawet chyba najbardziej z tych wszystkich, nie? Kiedy przyjmiemy tam te dwie nienawiści i sami w nią uwierzymy i sami siebie możemy znienawidzić. Ksiądz Jerzy prosi bardzo prosto. Jezus spraw, żebym potrafił przyjmować znacznie więcej tego, co jest dobre i miłosne w świecie, niż tego, co jest nienawisne. Kochani, ja bym wręcz powiedział jeszcze tak, że to zupełnie od nas zależy, aczkolwiek trzeba się oczywiście modlić do Pana Boga o taką umiejętność, to jest jasne, ale Pan Bóg potrzebuje współpracy z nami. To od nas zależy, co przyjmiemy. Kochani, to, że nienawiść się wydarzy względem nas w życiu, tak, wydarzy się. Są ludzie, którzy nas nienawidzą, są ludzie, którzy mnie nienawidzą, są ludzie, którzy mnie nie lubią, są ludzie, którzy mną gardzą, są ludzie, którzy uważają mnie za wroga, są ludzie, którzy chcą mi uczynić zło. No, są tacy ludzie. Ale to, czy ja to przyjmę, to, czy ja pozwolę, żeby ta nienawiść mnie dotknęła, żeby ta nienawiść zmieniła moje serce, a co gorsza, żeby ona popsuła moje serce, czyli żebym ja zaczął odpowiadać taką samą nienawiścią, tak naprawdę to zależy ode mnie. I oczywiście ode mnie ja potrzebuję do tego sił Pana Boga, dlatego ks. Jerzy się bardzo pięknie modli. Daj mi, Boże, taką siłę. Daj mi taką siłę, żebym umiał to, co nienawistne, odrzucać. Żebym umiał tego nie przyjmować, żebym siły tego, co nienawistne, jakby nie brał w siebie, tylko żebym potrafił powiedzieć nie, żebym postawił tamę tej nienawiści, a żebym przyjmował to, co jest miłością, to, co jest dobrem, to, co jest docenieniem, akceptacją, miłością po prostu, nie? Kochani, dzisiaj pomódlmy się, ale też nie tylko się pomódlmy, tylko zróbmy, tak? Pomódlmy się robiąc, róbmy modląc się, żebyśmy nie przyjmowali, nie żeby tego nie było, tylko żebyśmy nie przyjmowali tego, co jest nienawistne, a żebyśmy przyjmowali to, co jest związane z miłością. ♪♪♪♪ Moi drodzy, moi mili, to by było na tyle w tym naszym dzisiejszym, drugim, wtorkowym, w sensie drugim w tym tygodniu spotkaniu. Wysyłam wam najlepsze możliwe myśli błogosławieństwa i modlitwy, jakie tylko mogę mieć w sobie. A to znaczy oczywiście konkretnie, że nie jakieś tu robię hokus pokus, tylko po prostu modlę się za was teraz. Jak nagrywam teraz ten odcinek, to bardzo się za was modlę, próbuję o każdym z was, nie znam was w większości, ale Pan Bóg was zna i to wystarczy. Panu Bogu mówię o was, nagrywając ten odcinek i bardzo się za was modlę, żebyście nie przyjmowali nienawiści, tylko żebyście przyjmowali miłość i żebyście miłością odpłacali dalej. Ściskam, pozdrawiam, błogosławię i do jutra. Z Bogiem, pa, pa