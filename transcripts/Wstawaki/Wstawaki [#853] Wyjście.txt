 Dzień dobry, dzień dobry, moi drodzy, mamy dzisiaj wtorek, to jest trzeci dzień sierpnia, to jest drugi dzień ustawakowy w tym tygodniu, to są wszystko zupełnie zbędne informacje, które wam powiedziałem tylko po to, żeby się rozruszać na początku tego odcinka i żeby rozruszać swój aparat gębowy i żeby coś do was powiedzieć, mówić bardzo szybko, a wy zastanawiacie się -"Boże, co jemu się dzieje?" Nic mu się nie dzieje, bardzo się cieszy, że was widzi. Jedziemy! Moi drodzy, moi mili, czasem jak potem słucham tego, co gadałem, jak to składam, te odcinki, to potem muszę chwilę posłuchać. W sensie nie słucham całego swojego gadania, borem Boże, tylko po prostu muszę wiedzieć, gdzie mam zrobić cięcie, nie? Więc jak słucham tego wstępu, to zadaję sobie takie pytanie -"Człowieku, w ogóle... w ogóle weź." No to tyle, chciałem się z wami podzielić, taką refleksją na mój własny temat. Moi drodzy, wtoreczek, czyli dzień święty, znaczy... jak każdy, ale w sensie dzień z cytatami ze świętych będzie dzisiaj święty, taki jeszcze nieostemplowany, czyli święty o ojciec Joachim Badeni, jeszcze nieogłoszony, ale jestem przekonany, że święty. Niesamowicie ważne zdanie, niesamowicie ważne zdanie. Posłuchajcie zdania Ojca Jehima -"Warunkiem modlitwy bycia z Bogiem jest zawsze wyjście." Kochani, jakie to jest ważne? To oczywiście jest tylko wyjęte jedno zdanie z takiego dłuższego fragmentu Ojca Jehima, tak? Gdzie On mówi o konieczności wyjścia z siebie, wyjścia z tego, w czym jesteśmy, wyjścia z przyzwyczajeń, wyjścia z tradycji, wyjścia z rzeczy okopanych i tak dalej, bo tylko tak się można spotkać z Bogiem. Moi drodzy, bardzo często nasza modlitwa nie jest spotkaniem się z Bogiem, tylko jest spotkaniem się z nami samymi. Jest spotkaniem się z naszymi pragnieniami, z naszymi marzeniami, z naszymi oczekiwaniami, z naszymi smutkami, z naszymi żalami, z naszymi tragediami i tak dalej. I bardzo często, chociaż się bardzo żarliwie modlimy, to my de facto nie spotykamy Boga. Dlaczego? Dlatego, że my nie mamy w sobie takiej gotowości, żeby wyjść z tego wszystkiego. I wyjść to nie znaczy, że jesteśmy się sami w stanie uwolnić od niektórych rzeczy, ale chodzi o taką gotowość, że Panie Boże, możesz mnie poprowadzić z tej sytuacji w jakąkolwiek będziesz chciał stronę, niekoniecznie w tą, którą ja chcę. Kochani, my bardzo często, jak się modlimy, to nie wychodzimy, to się zamykamy w naszym widzeniu rzeczywistości, w naszych pragnieniach, w naszym oczekiwaniu i Pan Bóg po prostu musi je spełnić, Pan Bóg się musi dostosować, w związku z tym nie spotykamy Go. Kochani, często, jak pytam kogoś, kto przychodzi na rozmowę, mówię -"Słuchaj, jak się modlisz?" i on mi tam opowiada jakąś modlitwę, w sensie jakiś swój sposób i bardzo często mówi -"No ja to z Panem Bogiem tak rozmawiam." Ja mówię -"Ok, a Pan Bóg coś mówi?" I wtedy jest taki moment zawsze takiego zawahania, nie? i jest takie -"No nie wiem w sumie, ja do Niego tak gadam, ale czy On coś mówi?" Ja mówię -"Ha, czyli gadasz do ściany." A on mówi -"Jak to do ściany?" Ja mówię -"No, gadasz tak naprawdę sam ze sobą, skoro nie oczekujesz i nie szukasz odpowiedzi, która by cię wyprowadziła z tego, gdzie jesteś." Kochani, ja tu, broń Boże, nie mówię tego, żeby teraz oskarżać naszą modlitwę, mam nadzieję, że to tak nie rozumiecie, nie o to mi chodzi. Bardzo często my w modlitwie nie ośmielamy się Pana Boga spotkać, bo nie mamy gotowości na wyjście, nie mamy gotowości na rezygnację, nie mamy gotowości na oderwanie się od tego, co jest tylko i wyłącznie naszym pomysłem, naszym oczekiwaniem. Stwórz Bogu pewną przestrzeń, wyjdź z tego, kim jesteś, wyjdź z tego, co oczekujesz, wyjdź z tego, co jest zaplanowane w twojej głowie i w sercu, że musi się wydarzyć. Tylko kiedy stworzysz Bogu taką przestrzeń, naprawdę będziesz mógł Go spotkać. Dlatego, że On ma plany i zamierzenia znacznie przekraczające wszystko, co możesz sobie wyobrazić. Jeżeli tylko w tym się zamykasz, to spotykasz się sam z sobą, sama z sobą, a nie z Nim. Kochani, dla mnie to znanie Jezusa Jehima jest bardzo ważne. Wyjdź ku Bogu, wyjdź ku rzeczom nieznanym, wyjdź ku rzeczom, które niekoniecznie ci odpowiadają, wyjdź ku rzeczom, których się nie spodziewasz, a nie zatrzymuj się tylko na tym, co twoje. To jest warunek prawdziwego spotkania z Bogiem. Moi drodzy, moi mili, moi kochani, to by było na tyle w tym naszym dzisiejszym spotkaniu wtorkowym, za które wam bardzo dziękuję, tak jak zawsze i bardzo się cieszę z naszego kolejnego spotkania. Jeżeli ktoś się nie zorientował jeszcze, bo zapomniałem powiedzieć, że w poprzednim tygodniu, jak widzieliście, nagrywałem w naszym nowym studiu, w takim miejscu, gdzie mamy kuchnię, gdzie był oczywiście mój ulubiony regał z książkami i z tyłu trochę kuchni, żeby było tak podobnie, jak zazwyczaj. Teraz jesteśmy w innym miejscu w naszym studiu, gdzie widzicie jest ukochana moja Miriam, gdzie są też moje książki, to jest po prostu taki nasz salon, no coś tam. Tu mamy taką kanapę i tak dalej. Tutaj się będziemy pewnie spotykać znowu tak samo często, jak i w tej kuchni przez najbliższy rok, a potem, miejmy nadzieję, zrealizuje się nasze marzenie o pewnym miejscu, ale tak jak zawsze nie mogę wam jeszcze powiedzieć, dopiero jak będziemy to realizować, to wam powiem. A co? Muszą być jakieś tajemnice, niespodzianki. Nie to, że coś do ukrycia, tylko niespodzianki. Chyba tyle na dzisiaj, bo się nagadałem, nie wiadomo o czym i po co. Ściskam, pozdrawiam, błogosławię i do zobaczenia już jutro. Z Bogiem, paaa...