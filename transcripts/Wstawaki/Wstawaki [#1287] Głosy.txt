 Dzień dobry, dzień dobry, moi drodzy, mamy dzisiaj czwartek. To jest 26 dzień stycznia. Jest dzisiaj dzień drugiej połówki. Co za głupota. Mówiłem wam, kochani, już tysiące razy, że nie ma żadnej drugich połówek. Tylko kompletny człowiek i kompletny człowiek mogą zbudować zdrowy związek. Jeżeli ktoś jest niekompletny, jest połówką, to nigdy nie zbuduje zdrowego związku, bo zawsze będzie szukał uzupełnienia w drugim człowieku. To nie o to chodzi. Dobra, wygłosiłem mądrość. Dzień Australii. Ha, ha, ha, to jest w ogóle bardzo ciekawe. Kiedy wy to oglądacie, to ja już pewnie jestem w Australii, tak mi się wydaje. Tak, chyba tak. Mam tam rekolekcje. Jakby ktoś był w Sydney, to zapraszam. Informacje w kalendarzu. Kochani, tyle wstępu, w sensie czołóweczka. Lecimy, robimy odcinek, robimy dzień. Zapraszam. Moi drodzy, moi mili, moi kochani, w ten dzisiejszy czwartkowy dzień zapraszam was na krótką ciekawostkę. To jest taki w ogóle fakt, o którym, jak sobie przeczytałem, że pomyślałem, że to jest w ogóle mega. W sensie mega odkrycie i w ogóle, że to jest mega ważne i to może wielu ludziom pomóc i to w ogóle jest coś, z czym się trudno poradzić. Ale... uwaga... takie zdanie, posłuchajcie, to jest zdanie z pewnego takiego... jak to nazwać? psychologicznego... psychologicznego poradnika. Sposób, w jaki rodzice mówią do swoich dzieci, staje się wewnętrznym głosem dziecka. Kochani, kojarzycie ten swój wewnętrzny głos, nie? To takie dialogi, które prowadzimy sami ze sobą. Ja mam taki swój, mam takiego Adasia wewnętrznego. Czasem go bardzo lubię, czasem go nie cierpię, czasem go wręcz po prostu nienawidzę, nie? Tego Adasia wewnętrznego. On mi mówi takie rzeczy, że w ogóle... głowa mała. Tak, to jest czasem nasze sumienie, chociaż nie jestem przekonany, że wszystko, co nam mówi ten wewnętrzny głos, to jest sumienie. Czasem to jest właśnie... właśnie... czasem to jest właśnie głos naszych rodziców. Kochani, ważne zdanie. Jeżeli w środku w tobie na przykład ciągle się powtarza jakieś takie zdanie, nie? Jesteś do niczego, jesteś beznadziejny, nic nie zrobisz, nic nie osiągniesz. To jest takie pytanie, czy to nie jest coś, co mówili ci na przykład przez lata rodzice? I bardzo możliwe, że ten twój wewnętrzny głos to jest ten taki twój rodzic, który tam się zagnieździł. To nie jest prawda o tobie, to nie jesteś ty, to nie jest twoje sumienie, to nie jest już na pewno Pan Bóg, tylko to jest głos tego wewnętrznego rodzica, nie? Ktoś może mieć odwrotnie. Ktoś to dobrze o sobie myśli, w tym takim bardzo pięknym sensie, nie? Widzi swoją wartość, widzi swoją godność, widzi swoje możliwości. Bardzo możliwe, że to jest właśnie dlatego, że ten głos stał się głosem rodziców, którzy ci to mówili. Wierzę w ciebie, ufam, że będzie z tobą dobrze, widzę w tobie wielkie rzeczy, na pewno sobie poradzisz, że w ogóle będzie super, nie? Kochani, warto się temu wewnętrznemu głosowi przyjrzeć. Ja nie mówię oczywiście, że mamy teraz, wiecie, wszystko w naszej głowie zwalać na rodziców. Oczywiście, że nie. Ale, kochani, może być tak, że bardzo wiele rzeczy tam w tej naszej głowie jest od nich. Kochani, ja, jak sobie o tym pomyślę, to rzeczywiście wiele takich zdań we mnie jest z mojego dzieciństwa. Nie wszystkie. Część jest po prostu z mojej historii, część jest z moich grzechów, część jest z mojego życia, część jest z moich wyborów, których dokonałem, część, mam wrażenie, jest od Pana Boga, gdzie to Pan Bóg mi mówi różne rzeczy, ale jest tam też dużo rzeczy, które są po prostu takim automatem wdrukowanym po prostu, kiedy byłem dzieckiem, wdrukowanym przez rodziców, nauczycieli. Znaczy, mam takie... mam w głowie teraz, kiedy o tym myślę, jak ten odcinek przygotowywałem, mam w głowie na przykład bardzo konkretnego nauczyciela, który mi mówił pewne rzeczy, to nie były fajne rzeczy, to nie był dobry nauczyciel, nie mówię, że nie był dobrym człowiekiem, w sensie... no... miał swoje słabości i mówił złe rzeczy jako nauczyciel i one, kochani, zostały w mojej głowie. Już teraz mniej tak dźwięczą, bo Pan Bóg sobie z nimi poradził, ale gdzieś ich echo ciągle tam się rozlega i ja czasami myślę a to jest chyba... to jestem ja, nie? To jest moje myślenie. Niekoniecznie, kochani. To bardzo możliwe, że to nie jesteś ty, to nie jest Pan Bóg, to nie jest twoje sumienie, tylko to są automaty wgrane przez innych ludzi. Czasem, jak nie umiesz tego rozpoznać, to warto o tym komuś powiedzieć. W sensie jeżeli komuś ufasz, możesz mieć tam na przykład też terapeutę, ale to wystarczy przyjaciel, nie? Jeżeli komuś ufasz jako komuś, kogo naprawdę szanujesz, traktujesz go jako człowieka godnego zaufania, powiedz mu te myśli, które masz w głowie, zapytaj go, słuchaj, skąd są te myśli? Może ty potrafisz je inaczej usłyszeć? Kochani, bo bardzo często, jak się wypowie, to ktoś inny je inaczej słyszy. My sami czasami inaczej słyszymy, jak je wypowiemy. Ten wewnętrzny nauczyciel rodzic czasem jest do wyrzucenia po prostu. Warto się temu poprzyglądać, żeby umieć to rozróżnić. Pomyślcie proszę o tym. Moi drodzy, moi mili, moi kochani, to by było na tyle w tym naszym dzisiejszym spotkaniu, widzimy się oczywiście, mam nadzieję, jutro. Przypomnę wam, kochani, bo jest ciągle jeszcze początek 2023 roku, mamy ciągle dostępny kartkownik, czyli ten nasz taki ogarniaczo, kalendarzu, pamiętniko, notatniko, dzienniko, coś tam na 2023 rok. Jak zajrzycie na stronę Langusta na Palmie, to tam on jest też w bardzo fajnych pakietach z książką Jak się modlić. Gdyby ktoś chciał, a tę książkę wam bardzo polecam, to zapraszam, zajrzyjcie tam. Kochani, dzisiaj to byłoby tyle, widzimy się oczywiście jutro. Ściskam was, pozdrawiam, błogosławię i do zobaczenia już niedługo. Z Bogiem, pa, pa!