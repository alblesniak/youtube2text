 Dzień dobry, dzień dobry, moi drodzy, dzisiaj piątek, 17 maja i to są kolejne wstawaki, na które was bardzo zapraszam. Zróbmy końcówkę tego tygodnia, jeszcze nie ostatnia wstawaki, ale zróbmy końcówkę tego tygodnia naprawdę dobrym dniem. Więc startujemy! Moi drodzy, moi kochani, najserdeczniej was witam tego dnia i najserdeczniej was witam tego poranka i zapraszam na dzisiejszą dawkę motywacyjno-obudzeniowo-kawowo-pobudzająco-kofeinową. Mamy dzisiaj piątek, więc oczywiście cytat z Pisma Świętego. Jak się już pewnie zorientowaliście, od kilku tygodni idziemy sobie tym takim tekstem z Ewangelii św. Mateusza, czyli pytaniami, albo raczej stwierdzeniami, o których Pan Jezus mówi w przypowieści o końcu świata. Mamy dzisiaj kolejne zdanie z tym związane. Myślę, że w ogóle bardzo ważne, bardzo piękne. Tak jak chyba każde. Pozdrawiamy oczywiście samolot, który leci. Zdanie brzmi następująco Byłem przybyszem, a przyjęliście mnie. Kochani, to zdanie oczywiście można bardzo konkretnie, odnośnie bardzo konkretnych rzeczywistości tego świata sobie rozkminiać i też, że tak powiem, w pewnym takim przenośnym sensie. Bardzo konkretnie i to, myślę, jest kwestia bardzo ważna, ale ona nie będzie tematem tego odcinka. To jest oczywiście przyjmowanie wszystkich tych, którzy uciekają przed wojną, uchodźców, którzy są w trudnej sytuacji itd. I to, myślę, że dla mnie, jako dla chrześcijanina i dla większości chrześcijan pewnie jest jasne, jakby co trzeba robić. Z takiego punktu oczywiście widzenia polityczno-społecznego to jest jakieś pomieszanie, jest poplątanie. Ale nie o tym ten odcinek. Kochani, dla mnie oczywiście to pytanie Pan Jezus nam zada, nie tylko jakby pytając nas właśnie o kwestię wojny, o kwestię ludzi w trudnej sytuacji, tylko każdy człowiek obcy, którego spotykasz na swojej drodze, który stoi z tobą w kolejce w sklepie, który siedzi z tobą, nie wiem... w pociągu, którego spotykasz na ulicy. To jest w pewien sposób przybysz, który po prostu przybywa do twojego życia. Czyli nie ktoś, kto jest nieustannie obecny, nie mówię, że ci ludzie nie są ważni, ale to nie jest ktoś, kogo masz nieustannie obok siebie i się nim zajmujesz, albo nie, tylko to jest ktoś, kto jakby nie masz względem niego żadnego takiego obowiązku wynikającego z pokrewieństwa, z rodziny, z miłości takiej oczywistej. To po prostu obcy człowiek, który nagle się zjawia w twoim życiu. I pytanie jest jak my przybyszów, czyli obcych ludzi, których nie znamy, którzy się pojawiają na chwilę w naszym życiu, w jaki sposób my ich przejmujemy, jak ich traktujemy, jak na nich patrzymy, jak do nich mówimy, jakie mamy nastawienie. Kochani, ja na przykład mam taką cechę, wiem, że części z was to się może wydawać trochę dziwne, bo zazwyczaj, jak mnie oglądacie, to się wydaje Boże, Szustak jest taki w ogóle taki do przodu i wiadomo, on tak lubi ludzi i tak dalej. To jest nieprawda w ogóle. Znaczy, w ogóle to lubię ludzi, ale dla mnie to jest trudne. Jak wam mówiłem, ja jestem introwertykiem i jestem naprawdę ogromnym introwertykiem. Wiem, że dla części z was to jest ściema, ale tak jest prawda. Jestem ogromnie introwertyczny. Ja, kiedy spotykam obcego człowieka, to czasem nawet jest mi się trudno do niego uśmiechnąć. I nie dlatego, że ja nie chcę, że go nie lubię albo że jestem zanastawiony, tylko moja introwertyczna natura ucieka przed kontaktem. I dla mnie to wezwanie w ogóle to jest strasznie ważne wezwanie. Adam, wchodź w relację, w sensie uśmiechaj się, dawaj taki moment przystępu, że kiedy ktoś cię prosi, nie od razu reaguj blokiem. Ja tak mam na przykład, że to jest w związku z tym, że nieustannie wszystko mnie proszą, przez to, że właśnie wszyscy mnie znają, to buduje się we mnie taki odruch, takiego od razu bronienia siebie, bo nie chcę, żeby mnie po prostu zjedzono. I wiem, że kiedy Pan Jezus mnie zapyta tym pytaniem Adaś, czy ty przyjąłeś przybyszów, to będę musiał często powiedzieć Panie Jezu, no broniłem się i nie, wiesz? I to nie jest dobra sprawa. Kochani, chodzi o taką otwartość serca, o taką gotowość do przekraczania pewnego zamknięcia, które mamy w sobie. Nie wiem, może mówię tylko do siebie, może sobie opowiadam o sobie, a robię to na widoku publicznym, ale jestem przekonany, że wielu z nas tak ma. Chodzi o pewnego rodzaju wyjście z siebie, wyjście z takiej strefy nawet nie tyle komfortu, ile takiego poczucia bezpieczeństwa, poczucia niebycia narażonym na krzywdę, poczucia, nie wiem, tego, czego potrzebujemy dla siebie i tak dalej, i tak dalej. Ten przybysz to jest ktoś, kto się po prostu wyrywa z własnego serca. I bardzo chciałbym was dzisiaj zaprosić, ten piątek, żebyśmy się dali dzisiaj Panu Jezusowi wyrwać z serca. Wiecie, że jak wam zawsze mówię we wstawakach, dzisiaj to chodzi mi o zawsze, nie? Żebyśmy uczyli nasze serca wychodzenia z siebie. I wiem, no niektórzy mają to w ogóle naturalne i to jest wtedy uwaga, żadna też wasza zasługa wtedy. Jeżeli to macie naturalne, to po prostu nic nie robicie, bo to jest naturalne w was. Natomiast ja mam, nie mam to naturalne i muszę się starać i wtedy będę miał zasługę. Tylko rzadko się staram, więc mam rzadko zasługę. Ale powinienem się bardziej starać. Kochani, dzisiaj taki temat. Pomyślcie o przybyszach, czyli o tych, którzy się zjawiają w waszym życiu, ni stąd, ni zowąd, jak ich przyjmujemy, jak ich traktujemy, jak z nimi jesteśmy. Bo o to nas kiedyś zapyta Pan Jezus, więc warto by było się tego nauczyć. Moi drodzy, moi kochani, nie wiem, jaka tam u was pogoda teraz w maju, chociaż pewnie w maju może już jest nieźle, nie? Chociaż różnie jest z tymi majami w Polsce. Ja, widzicie, siedzę w pięknych okolicznościach takich, no... nie chcę powiedzieć dżunglowych, tylko palmowo-zielono takich fajnych. No w ogóle jest super ciepło, jest tak 23 stopnie, więc tak akurat. Moi drodzy, pozdrawiam was bardzo, bardzo was ściskam, trochę mnie muchy i komary żrą, to jest jedyny minus. Przepraszam, tak się rozpraszam. Pozdrawiam was bardzo serdecznie, bardzo was błogosławię no i do zobaczenia jutro, w sobotnim odcinku Wstawaków. Z Bogiem, paaa...