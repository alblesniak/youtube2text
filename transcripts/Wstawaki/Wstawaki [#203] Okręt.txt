 Dzień dobry, dzień dobry, moi drodzy, to jest 30 kwietnia, czyli ostatni dzień kwietnia, a to jest kolejny, tym razem wtorkowy, odcinek Wstawaków, na który ja was bardzo, ale to bardzo serdecznie zapraszam. No to jedziemy! Moi drodzy, moi kochani, skoro mamy wtorek, to oczywiście we wtorki mamy cytaty ze świętych, tak będzie też dzisiaj, bo nic się nie zmienia. Zawsze we wtorki spotykamy się z fantastycznymi zdaniami mądrych, świętych, Panem Bogiem wypełnionych ludzi. Mam dla was dzisiaj superowe zdanie. Będzie to zdanie św. Augustyna, takie dosyć oczywiste, ale w ogóle bardzo piękne. Myślę, że w ogóle, no... takie ważne. Też w takim okresie, jak jesteśmy w zmartwychwstaniu, to jest w ogóle coś istotnego. Proszę posłuchajcie, św. Augustyn mówi następujące zdanie. Ziemia jest twoim okrętem, a nie siedzibą. Moi drodzy, to jest w ogóle takie stare powiedzenie, bardzo związane z chrześcijaństwem, aczkolwiek nie tylko, bo to chyba wszyscy, którzy doświadczają śmierci, czyli tego, że życie kiedyś się kończy, to wiedzą, że to nie jest nasza siedziba. Ale okręt to akurat jest, że tak powiem, bardzo chrześcijańska rzecz, dlatego że chrześcijanie często traktowali jakby Kościół i bycie w Kościele jako właśnie bycie w łodzi, jako bycie w okręcie, płynięcie statkiem przez życie, aż kiedyś dotrzemy tam, gdzie mamy dotrzeć. Kochani, to jest, myślę, w ogóle bardzo ważna perspektywa życiowa. Ona nie oznacza, że nie kochamy tego świata. Ona nie oznacza, że się nie cieszymy tym światem, nie cieszymy się życiem, nie cieszymy się ludźmi, miłością itd. Tylko ona oznacza, że nie wariujemy na punkcie tego świata. Kochani, patrząc na perspektywę wieczności, to to, co przeżywamy tutaj, w sensie ten świat, w którym jesteśmy, ten czas, który mamy tutaj, to jest naprawdę jakaś po prostu żenująca, no po prostu cząsteczka względem tego, co będzie w ogóle kiedyś. I mówię, to nie chodzi o to, żeby jej odebrać wartość. Nie chodzi o to, żeby zabrać jej piękność i cudowność. Tylko, kochani, naprawdę nasze życie tutaj się nie kończy. Dlaczego to jest ważne? Dlatego, że taka perspektywa pozwala przechodzić chociażby na przykład trudne jakieś momenty i trudne chwile. Wtedy, kiedy się różne rzeczy totalnie sypią, wtedy, kiedy człowiek ma takie poczucie po prostu moje życie to jest jakieś piekło, po prostu ile można znieść. To oczywiście, ja wiem, że to może bezpośrednim doświadczeniu cierpienia niewiele pomaga, ale warto sobie pomyśleć, to się naprawdę wszystko kiedyś skończy. I nawet, jeżeli masz takie doświadczenia, takie cierpienia, takie sytuacje, które może trwają już naprawdę bardzo długo i może w ogóle tak się zdarzy, no nie daj Boże, ale tak się zdarzy, że niektóre będą trwały może do końca twojego życia, to pomyśl sobie, to jest naprawdę tylko do końca mojego życia. I, kochani, ta perspektywa, że tutaj jesteśmy tylko na rozbiegówce, że tu jesteśmy tylko na wstępie, że to jest tylko początek, że to jest tylko jakiś kawałeczek, bardzo ważny w ogóle, bardzo istotny i musimy do niego podejść też z ogromną odpowiedzialnością, to to jest jednak tylko początek. Kochani, mówię to o tym też dlatego, że te odcinki oglądacie teraz, kiedy jest okres Wielkanocny, niekiedy Pan Jezus w smart fix stał i On nam pokazuje dokładnie tą perspektywę, że jakby to dopiero, kiedy umrzemy i na nowo powstaniemy wolni od tego całego syfu i badziewia tego świata, to się zacznie prawdziwe życie i Chrystus nas do tego jakby zaprosił. Jak mówił św. Paweł bardzo pięknie, jeżeli tylko w tym życiu pokładamy nadzieję w Chrystusie, jesteśmy najbardziej godni pożałowania na świecie, bo to nie chodzi tylko o to życie. I tak jak mówię, to nie jest takie chrześcijańskie, czasem mam wrażenie wśród chrześcijan, takie rozpanoszone myślenie, że tutaj wszystko jest takie marne i takie do niczego. Nie. Pan Bóg to stworzył. Mamy się z tego cieszyć, mamy żyć w radości, mamy żyć w pięknie, w szczęściu, no w ogóle w samym najlepszym w tym świecie. Ale tu chodzi o coś dalej, o to, że prawdziwe życie dopiero nas czeka. Prawdziwe życie się zacznie, wtedy, kiedy stąd odejdziemy. Kochani, to szczególnie taka właśnie wiadomość dla tych, którzy może mają jakiś trud, mają jakiś taki ciężar w sobie i sobie myślą no ja nie wiem, czy to się kiedykolwiek skończy, czy ja będę miał w życiu zawsze tak ciężko. Mam nadzieję, że nie i módl się o to i rób wszystko, żeby tak nie było, ale nawet jeżeli tak będzie, to to się wszystko kiedyś naprawdę kiedyś skończy. To taka perspektywa pewnej wolności, to i tak będzie miało swój koniec. To jest bardzo wyzwalająca i ożywcza perspektywa. Więc, kochani, jesteśmy tutaj na okręcie, jesteśmy w Łodzi i płyniemy do Pana Jezusa, ale najważniejsze jest to, gdzie dopłyniemy, chociaż ta droga też bardzo ważna i bardzo piękna, ale myśl o tym, dokąd płyniesz, bo to jest tak naprawdę cel i istota tego naszego życia tutaj. Więc taka dzisiaj perspektywa eschatologiczna, do której was św. Augustynem zapraszam. Jak zawsze mi coś po prostu nogi zdrętwiały, bo nie wiem, czy wiecie, mam taki statyw, który jest troszeczkę niższy ode mnie i żeby nagrywać, muszę tak stać na rozstawionych nogach i po prostu jak za dużo odcinków na raz nagrywam, za dużo stoję, no to potem mi oczywiście wszystko cierpnie. No... no taka miłość do was, no... Ściskam, pozdrawiam, błogosławię i widzimy się pewnie jutro w kolejnych wstawakach. Miejcie się, proszę, najlepiej na świecie. Z Bogiem, paaa...