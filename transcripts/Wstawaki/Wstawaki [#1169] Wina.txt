 Dzień dobry, dzień dobry! Moi drodzy, mamy dzisiaj piątek, mamy dzisiaj 12 dzień sierpnia, są dzisiaj dosyć fajne dni. Pierwszy taki dosyć oczywisty i taki trochę nie dla mnie, ale jest Międzynarodowy Dzień Młodzieży. Jak tu młodzież mnie jakaś słucha, pozdrowienia świętujcie. Dzień pracoholików. To nie jest mój dzień, bo jestem... jak byłby dzień lenia, to ja wtedy miałbym swój dzień, ale trzeci dzień bardzo lubię. Światowy Dzień Słonia. Ja bardzo lubię słonie. Słonie są super, nie? Chyba nie ma ludzi, którzy nie lubią słonie. Znaczy pewnie ktoś nie lubi, ale większość chyba nas lubi. Słonie są fajnie. Jak macie jakiegoś słonia w domu, to go pozdrówcie. Pewnie nie macie, no ale jakbyście mieli. Czołóweczka, lecimy, zapraszam. Moi drodzy, moi mili, moi kochani, moi ulubieni, bardzo was serdeczny witam. Tak się czasem zastanawiam, tak mnie teraz wzięła właśnie taka chwila refleksji, jak była ta czołówka, bo wiecie, że ja tu zawsze przez chwilę tam coś myślę, zanim ta czołówka poleci. W sensie nie to, że mi leci czołówka, jak nagrywam, tylko wiem, że to będzie taka przerwa. Nieważne. Chodziło o to, że czasem się zastanawiam, dlaczego ja mam w głowie takie dziwne rzeczy. Czemu powiedziałem ludziom jak macie słonia, to go pozdrówcie? Kto ma kurde słonia? Jeszcze jakbym to nagrywał, nie wiem, gdzieś w Indiach, chociaż tam też ludzie nie mają słoni w domu, mają w takich rezerwatach dziwnych i w ogóle bardzo je męczą. Ale może są takie kraje na świecie, gdzie ktoś ma w domu słonia. Ale że ktoś ma w Polsce słonia w domu, jak ktoś ma w Polsce słonia w domu, niech to napisze. To ja go w ogóle pojadę odwiedzić. Słuchajcie, piątek, cytat, Biblia, już lecimy, zróbmy coś mądrego, a nie tę głupotę, co ja tu gadam cały czas. Przysłów Księga, w sensie, że z Pisma Świętego, 16, 6, werset A, czyli pierwsza połówka wersetu. Miłość i wierność gładzą winę. Och, jakie piękne zdanie, jakie potężne zdanie. Kochani, jeżeli coś żeśmy zawalili, jeżeli coś zrobiliśmy złego, szczególnie jeżeli kogoś zraniliśmy, są tylko dwie rzeczy, które mogą naprawić tą winę, zgładzić tą winę i naprawić tą krzywdę. To jest miłość i wierność. Zobaczcie, kochani, my bardzo często, kiedy na przykład, nie wiem, pójdę przez taki przykład najbardziej, że tak powiem, sztampowy, no bo to jest miłość i wierność, tak? Czyli na przykład ktoś kogoś zdradzi. Mamy małżeństwo i dojdzie do zdrady. W ogóle okropna rzecz, tak? Byłoby cudownie, gdyby się nie wydarzyło. Ale się zdarzyła, tak? Znaczy nie zdarzyła się, no, ktoś ją zrobił. Oczywiście, kochani, wiem, może być tysiąc powodów, tysiąc sytuacji rodzinnych itd. Ale zdarzyło się, że ktoś kogoś zdradził. Kochani, lekarstwem na to nie jest wcale potępianie siebie. Znaczy są tacy ludzie, którzy nieustannie żyją w takim poczuciu winy i mówią sobie, jak jestem okropny, moja żona mnie nienawidzi, ja siebie też nienawidzę, że to zrobiłem. Oczywiście ja rozumiem to uczucie. Uwaga, one nie zgładzą twojej winy. To, co może zgładzić tą winę, to, co może naprawić tą krzywdę, to jest miłość i wierność. Czyli po czymś takim powinieneś jak najwięcej, powinnaś jak najwięcej zbudować w życiu, szczególnie dla tej osoby, która tej krzywdy doznała, po prostu maksymalną miłość i maksymalną wierność. I nie w takim służalczym, mówię, takim znaczeniu, nie? Że teraz ja tu pełen poczucia winy będę budował miłości. Nie, chodzi o to, że naprawdę kochaj i bądź wierny. Ta wierność i ta miłość zgładzi te winy. Kochani, czasem słyszę od ludzi i ja mówię, ja naprawdę rozumiem oczywiście niektóre sytuacje, kiedy na przykład, jak robiłem jakieś takie odcinki o małżeństwach i mówiłem o zdradach i tak dalej, to zdarza się dosyć często, że ludzie piszą ja to bym zdrady nigdy nie wybaczył. Ja oczywiście, kochani, ja rozumiem powagę tego, co się wydarza, kiedy jest zdrada, ale ja tego zdania nie lubię. Jeżeli ktoś po zdradzie zdobędzie się na maksymalną wierność, taką prawdziwą, nie tam, że na pustą obietnicę, nie? tylko na prawdziwą wierność i zdobędzie się na prawdziwą miłość względem mnie, to właśnie to ma sprawić, że będę mu w stanie przebaczyć. I oczywiście, jeżeli ktoś mnie nie kocha i nie jest mi wierny po tej zdradzie, jasne, że nie ma jak przebaczyć, w sensie to się nie da tego zrobić w ogóle, ale to właśnie to gładzi winę. Kochani, bardzo mocne zdanie miłość i wierność gładzą winę. Tylko one, tylko one mogą naprawić. Jeżeli ktoś z was nie najbożej jest w tej sytuacji, pomyślcie, posłuchajcie, pójdźcie za tym zdaniem. Moi drodzy, moi mili, moi kochani, moi ulubieni, bardzo wam dziękuję za kolejne spotkanie. Skoro dzisiaj piątek, Dzień Biblijny, to wam też może przypomnę taką rzecz dosyć ważną, czyli książkę, jak się modlić. Jak ktoś nie ma pojęcia, jak z Panem Bogiem się zabrać za modlenie, jak się modlić Biblią, bo o tym tam również jest, to książka, jak się modlić. Strona Langusta na Palmie, zakładka, jak się modlić, trzy wersje, audiobook, e-book, książka pisana. Można zajrzeć, jeżeli ktoś potrzebuje pomocy w budowaniu relacji z Panem Bogiem. A jestem przekonany, że to jest najważniejsza rzecz w naszym życiu, tę relację zbudować. Jak ktoś nie wie, jak, ta książka pomaga, mam nadzieję i tłumaczy. Ściskam, pozdrawiam, błogosławię i widzimy się jutro w ostatnim w tym tygodniu odcinku. Z Bogiem, pa, pa!