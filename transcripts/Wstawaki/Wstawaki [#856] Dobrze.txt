 Dzień dobry, dzień dobry, moi drodzy, mamy dzisiaj piątek, to jest szósty dzień sierpnia, czyli bardzo piękny dzień w Kościele, bardzo piękna uroczystość. Mam nadzieję, że to już wiecie, w sensie święta dzisiejsze i o tym będzie dzisiejszy odcinek. Ale to się oczywiście wszystko okaże po czołówce, którą teraz właśnie zrobimy, czyli lecimy! Moi drodzy, moi mili, moi kochani, moi ulubieni, witam was bardzo serdecznie w odcinku piątkowym, w odcinku biblijnym, w odcinku świątecznym. Mamy dzisiaj święto przemienienia Pana Jezusa na górze Tabor, jedno z najpiękniejszych świąt, bardzo je lubię. Prawdziwe piękno oblicza Pana Jezusa. Zobaczyć jaśniające, spotkać Go, spojrzeć Mu w twarz, wtedy się dzieje to, co powiedział Piotr. Posłuchajcie, bo dzisiaj oczywiście piątek, czyli zdanie z Biblii. Mateusz, 17, rozdział 6, werset. Tak tam mówi św. Piotr. Wtedy Piotr rzekł do Jezusa Panie, dobrze, że tu jesteśmy. Kochani, mam dzisiaj takie jakby... w dwa kierunki idą mi myśli w związku z tym zdaniem, które chciałem wam dzisiaj zostawić. Po pierwsze takie Czy rzeczywiście mógłbyś, mogłabyś powiedzieć tak zupełnie szczerze, że kiedy jesteś z Bogiem, to ci dobrze? Zobaczcie, jak często my mówimy, że nie wiem... modlitwa z męczarnią, że się nudzimy, że bycie na mszy jest męczące itd. Kochani, ja to rozumiem, bo są oczywiście ludzkie takie rzeczy, które są męczące, nie? Może być ksiądz odpowiadający o odprawiający mszę świętą albo nie wiem... jakiś tam organista itd. i to naprawdę utrudnia i to jest męczące, tak? Kiedy ksiądz gada głupotę albo kiedy zachowuje się nie tak, jak trzeba, to może być bardzo trudne i to po ludzku to rozumiem. Może być tak, że rzeczywiście, że kiedy się modlimy, nie chce nam się, rozpraszamy się, jesteśmy zmęczeni, śpiący albo się rzeczywiście nudzimy, nie rozumiemy słowa, które czytamy itd. I to może być po ludzku oczywiście męczące. Ale kochani, czy potrafimy powiedzieć tak szczerze, że naprawdę szukamy Boga, bo ma nam dobrze z Nim? Że to jest ktoś, przy kim się czujemy najlepiej? To się bierze tylko z jednego, kochani. Z relacji z Nim. To, że się nudzimy i to, że jest nam źle, wynika z braku relacji. Kochani, ja oczywiście też miewam trudności na modlitwie, czy miewam trudności w kościele, kiedy widzę różne zachowania księży itd. Ale jakoś tam potrafię zazwyczaj, mimo że to mnie boli, to mnie dotyka, przejść nad tym, bo zbytnio kocham Pana Jezusa. Kiedy pojawia mi się taka myśl, że nie jest mi tu dobrze, to u mnie to jest od razu taki prosty wniosek Adam, coś się dzieje w twojej relacji z Panem Bogiem, że inne rzeczy stają się ważniejsze, że te inne utrudnienia są tak wielkie, że przestajesz się koncentrować na Panu Jezusie. Czyli znaczy, że to nie chodzi o Niego, tylko chodzi ci o ciebie. A druga rzecz jeszcze taka. Jestem przekonany, że to zdanie również Pan Bóg chciałby nam powiedzieć, że Adam, dobrze mi tu być. Bóg ma takie pragnienie. Jemu jest bardzo dobrze z tobą. On cię stworzył i On cię kocha, On cię uwielbia, On z tobą chce być. Jemu jest bardzo dobrze z tobą. Nawet, jeżeli ty jesteś przekonany, że Panu Bogu nie jest dobrze z tobą, bo jesteś, nie wiem... grzeszny, nijaki, nieudany itd. i myślisz sobie Pan Bóg na pewno nie lubi ze mną być, to jest nieprawda, lubi. Dajesz Mu taką przestrzeń, żeby Pan Bóg mógł powiedzieć Dobrze mi z tobą? Albo raczej, bo On to mówi, tylko żeby mógł to zrealizować. Sprawdź, żeby Panu Bogu było dzisiaj dobrze. Żeby Pan Bóg miał dzisiaj jak najwięcej przestrzeni, jak najwięcej czasu na to, żeby być z tobą. Jestem przekonany, że On, tak jak św. Piotr, chciałby wybudować namiot. Zresztą robi to, zrobił to. Wiecie, że tam, gdzie jest napisane w Biblii, że On zamieszkał między nami, to dosłownie po grecku jest Rozbił między nami swój namiot. Naprawdę, takie jest tam wyrażenie greckie. Że Słowo stało się ciałem i zamieszkało między nami. Dosłownie jest tam Słowo stało się mięsem i rozbiło sobie namiot pośród ludzi. Bóg chciałby namiot sobie rozbić w twoim życiu. Pozwolisz Mu? Czy go wypędzisz? Powiesz... tutaj nie wolno ten namiot rozbijać. Daj Mu taki dzisiaj czas, daj Mu taką przestrzeń, bądź z Nim tak blisko i niech tobie będzie dobrze z Nim, a Jemu będzie dobrze z tobą. Moi drodzy, moi mili, moi kochani, moi ulubieni, bardzo wam dziękuję za kolejne spotkanie w to piękne święto. Świętujcie dzisiaj i patrzcie dzisiaj dużo na Pana Jezusa, najlepiej w Najświętszym Sakramencie. Dzisiaj jest bardzo dobry dzień, żeby pójść na adorację, naprawdę, żeby na tego Pana Jezusa bielą świecącego w Monstrancji, w Najświętszym Sakramencie, żeby na Niego popatrzeć. Znajdźcie dzisiaj na to czas. Ściskam was, pozdrawiam, błogosławię i widzimy się już jutro. Z Bogiem, paaa...