 Dzień dobry, dzień dobry, dzień dobry, moi drodzy, sobota, 13 dzień sierpnia, ostatni wstawak tego tygodniowy. Dzisiaj jest Światowy Dzień Osób Leworęcznych. Ja jestem akurat praworęcznym, więc nie świętuję, ale wszystkich leworęcznych bardzo serdecznie pozdrawiam i życzę wam dzisiaj najpiękniejszego dnia. Czołóweczka, robimy to, lecimy i robimy weekend. Dajemy! Moi drodzy, moi mili, moi kochani, moi ulubieni, serdecznie was witam w tym naszym dzisiejszym, ostatnim tego tygodniowym spotkaniu i zapraszam dzisiaj na bardzo piękne, bardzo oczywiste, bardzo ważne, bardzo potrzebne zdanie. Abigail van Buren, następująca rzecz. Jeśli chcesz dobrze dla swoich dzieci, to spędzaj z nimi dwa razy więcej czasu i wydawaj na nie dwa razy mniej pieniędzy. Bardzo piękne zdanie. Kochani, chciałbym to zdanie dzisiaj rozszerzyć jakby nie tylko na dzieci. To nie chodzi tylko o rodziców i dzieci. Ja uważam, że to zdanie jest prawdziwe w każdej relacji. W jakim kluczu? Każdemu człowiekowi, z którym jesteś w relacji, z którym chcesz budować coś ważnego, coś bliskiego, coś, co przetrwa, coś, co będzie przyjaźnią, miłością, co będzie dla ciebie karmiącą relacją, dla niego też będzie karmiącą relacją, dawaj mu dwa razy więcej czasu, a dwa razy mniej czegoś, co możesz dla niego zrobić, czegoś mu dać. Więc zobaczcie, my bardzo często myślimy, że zbudujemy relację przez, nie wiem... przez wyjątkowe chwile, przez to, że kogoś zabierzemy na ekstra super wycieczkę, że damy mu prezent, albo że nasze dzieci będą miały wszystko, czego potrzebują. Kochani, to są oczywiście ważne rzeczy. Ja bym bardzo nie chciał powiedzieć, że to nie jest ważne, że nie jest ważne, że dziecko ma co jeść, że nie jest ważne, że, nie wiem... twoja żona dostanie kwiaty i prezent na urodziny i na rocznicę waszego ślubu. Jasne, że to są ważne rzeczy. Ale jeżeli chcesz, żeby naprawdę ta osoba, z którą jesteś, miała to, czego potrzebuje i żebyś ty miał to, czego potrzebujesz, to daj jej dwa razy więcej czasu. Kochani, zawsze, mam takie jakieś przekonanie już od dawna, zawsze dajemy za mało czasu ludziom, z którymi jesteśmy. Nie wiem... może ja myślę przez siebie. Możliwe, że słuchają mnie osoby, które mają inaczej i jesteście w ogóle tak cudowni, że dajecie sobie tyle czasu, ile potrzeba. Ja mam wrażenie, jak patrzę na wszystkich moich bliskich, naprawdę, chyba na wszystkich moich bliskich, no głupio trochę to powiedzieć i tak mi w ogóle wstyd się trochę przyznać, że ja powinienem naprawdę dwa razy więcej czasu dawać wszystkim moim bliskim, których znam. Nie chodzi mi tylko o moją rodzinę, tylko w ogóle o moich braci, o moich przyjaciół, o tych ludzi, z którymi pracuję. To są moi przyjaciele. Wiem, że daję im za mało czasu. To oczywiście jest trochę związane z moją naturą, to jasne i mogę sobie tłumaczyć, że część tak, mam takie prawo, bo mam taki, a nie inny charakter, ale wiem, że stać mnie na więcej. Wiem, że mógłbym dać więcej dostępu do siebie, więcej czasu, więcej bycia ze sobą, nie tylko w pracy, nie tylko, bo robimy coś wspólnie, nie tylko, bo działamy, bo ewangelizujemy, bo głosimy, bo coś tam... Nie, tylko po prostu. Ja widzę w sobie, jak każda z tych rzeczy, mówię, to jest też moja natura, więc one mnie kosztują, ale wiem, że stać mnie na większy koszt. Że byłbym w stanie ponieść większe koszty, tylko że mi się nie chce. Jeżeli chcesz dobrze, da ludzi obok ciebie, da im dwa razy więcej czasu, a dwa razy mniej rzeczy, które możesz im dać. Wyjątkowych chwil, które możesz im zapewnić. Czasu, bycie z tobą. To jest najistotniejsza sprawa. Moi drodzy, moi mili, moi kochani, to by było na tyle w tym tygodniu. Wy kiedy to oglądacie? Co to dzisiaj jest? Sobota. To ja prawdopodobnie jestem gdzieś w drodze do Stanów teraz, bo mam rekolekcje od niedzieli, od jutra w Stanach, więc pewnie już tam gdzieś lecę. Będziemy się pewnie widzieć w następnych tygodniach, w sensie no... oczywiście wstawaki będą trochę wcześniej nagrane, ale potem będziemy się widzieć ze Stanów pewnie w różnych vlogach i wstawakach i tak dalej. Więc w ogóle to fajnie. W sensie przynajmniej dla mnie. Nie wiem jak dla was, ale dla mnie fajnie. Tyle. Ściskam was, pozdrawiam was, błogosławię i widzimy się w poniedziałek, w kolejnym odcinku. Z Bogiem, papa!