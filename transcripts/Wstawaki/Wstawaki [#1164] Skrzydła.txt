 Dzień dobry, dzień dobry, moi drodzy, szósty dzień miesiąca sierpnia, jest to sobota, dzień świeżego oddechu, przydałoby się, międzynarodowy dzień cabrio, czyli wiecie, tych samochodów takich otwartych i dzień musztardy dzisiaj w ogóle jest. To całkiem w ogóle fajna sprawa, lubię musztardę. Jest to po co dzień, jak co dzień. Kończymy ten tydzień, zapraszam, czołóweczka, lecimy! Moi drodzy, moi mili, moi kochani, na koniec tego tygodnia taki cytat, który, mam wrażenie, chyba trochę taką klamrą domyka to, co wam mówiłem. Mówiłem wam to już wielokrotnie, nie? że zawsze jakoś układam sobie te różne cytaty i ciekawostki itd. Ja nigdy nie patrzę, co będzie w którym tygodniu, tylko tak tam zazwyczaj układam na cały miesiąc, a potem zawsze wychodzi, że jakoś w jednym tygodniu tematy się zbiegają. To w ogóle ciekawe jest. I tak samo, mam wrażenie, jest w tym tygodniu, bo ta końcówka będzie trochę takim podsumowaniem tego, co było od początku tygodnia. Posłuchajcie, proszę, cytatu z Wiktora Igó, który mówi tak, bardzo ładne zdanie Bądź jak ptak, który, spocząwszy w locie swym na gałązce, chociaż ona ugina się pod jego ciężarem, nie przestaje śpiewać, bo wie, że ma skrzydła, którego ustrzegą od zagłady. Bardzo piękne zdanie. Czyli w swoim życiu lecisz, lecisz, lecisz i nagle czujesz, że jesteś zmęczony, że nie masz sił, że coś nie wychodzi, że musisz po prostu osiąść. Mało tego, osiadasz na gałązce i czujesz, że ona się jeszcze ugina pod tobą. Czyli masz takie wrażenie życiowe trochę mi się świat załamuje, trochę lecę w dół, trochę po prostu będzie wszystko chyba niedobrze, bo zaraz ten momenciek będzie gleba. Normalnie człowiek wtedy zawsze myśli no właśnie... jest źle, jest niedobrze, zaraz się zglebie, będzie dramat, będzie kaplica, nic się w ogóle nie uda. Nie. Ptak wtedy śpiewa, bo mimo że się ugina w dół, to wie, że ma skrzydła i wie, że się podniesie. Masz skrzydła. Pan Bóg cię stworzył. A to znaczy, że są w tobie wszystkie potrzebne dary, talenty i pomoce do tego, żeby nawet z dołka, nawet z lecenia z gałęzią w dół, żeby się podnieść do góry. Tak, bardzo możliwe, że nieraz w życiu wyglebisz, bardzo możliwe, że nieraz będzie gorzej, że będziesz spadać w dół, ale uwaga, masz skrzydła. I nie ma, kochani, żadnego z nas, który by nie miał skrzydła. Wszyscy, kochani, mamy skrzydła, bo jesteśmy na obraz i podobieństwo Pana Boga. Mamy skrzydła nawrócenia, mamy skrzydła światła, mamy skrzydła Pana Boga, najważniejsze, mamy skrzydła tego, że jesteśmy Jego dziećmi. A to znaczy, że nawet jakbyśmy my nie umieli się podnieść, to On nas podniesie. Kochani, bądźmy jak te ptaki. Czyli ptaki, które nawet, kiedy są zmęczone i siadają, i lecą w dół na tej gałęzi, to nie przestają śpiewać, bo wiedzą mam skrzydła, podniosę się z tego. To jest w ogóle chrześcijanin, który cały czas ma nadzieję dam radę. I to nie znaczy, że nie zglebi, tylko wie, nawet gdybym upadł, nawet jeżeli pójdę w dół, dam radę, podniosę się. Tak jak powiedział nam Kochani we wtorek Jan Paweł II wyprostuj się, wstań i idź. Tak, bardzo możliwe, że się w życiu zgarbiłeś. Może teraz, jak tego słuchasz, że jesteś zgarbiony, zgarbiona życiowo, oczywiście nie chodzi mi tylko o postawę ciała, tylko tak duchowo. Jesteś przygarbiony, przygnieciony różnymi rzeczami. Masz skrzydła. Możesz się podnieść, możesz polecieć i możesz na nowo zacząć. Nigdy, nigdy w to nie zwątp. 🎵 Moi drodzy, moi kochani, moi ulubieni, bardzo wam dziękuję za kolejny tydzień wstawakowy. Dzisiaj sobota, my jesteśmy już chyba czwarty dzień na pielgrzymce, czyli już raczej bliżej niż dalej, ale ciągle pewnie idziemy. Modlimy się za was, wy również się módlcie za nas w tym czasie pielgrzymkowym. Dochodzimy do Jasnej Góry we wtorek, bodajże chyba. Tak, we wtorek i jakoś tam pewnie koło godziny... nie wiem... pewnie 13 albo 12 jakoś tak będziemy mieli pewnie mszę na Jasnej Górze. Zdaje się, że chyba nawet kazanie będę gadał we wtorek na Jasnej Górze, na koniec pielgrzymki. Więc w ogóle, jeżeli ktoś w okolicach, to zapraszam. Kochani, ściskam, pozdrawiam, błogosławię i miejcie się, proszę, najlepiej na świecie. Z Bogiem, pa, pa!