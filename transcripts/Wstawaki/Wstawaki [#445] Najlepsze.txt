 Dzień dobry, dzień dobry! Moi drodzy, wtorek, 3 marca, kolejny wstawak wielkopostny, mistyczno-nadreńsko-fantastyczny. Taki jest przynajmniej plan. Bardzo serdecznie was na dzisiejsze spotkanie zapraszam. Jedziemy! Moi drodzy, moi mili, witam was najserdeczniej w tym odcinku dzisiejszym z naszymi mądrościami mistycznymi z Nadrenu i zapraszam na kolejny cytat. Dzisiaj będzie mistrz Eckhart. Proszę posłuchajcie, jakie mamy zdanie od naszego mistrza Eckharta. Mówi tak, bardzo proste, bardzo w punkt, bardzo jasno. Pragnienie tego, co najlepsze, należy do istoty Boga. Kochani, o co tu chodzi? Chodzi o to, żeby nie zaniżać poziomu. Nie chodzi mi tu, kochani, o żadną nerwicowość. Nie chodzi mi tu o żaden perfekcjonizm. To nie w tym rzecz, kochani. Te nasze czasem takie dążenia do tego, że muszę być idealny, muszę być po prostu nieskazitelny, muszę być absolutnie bez wady, one są często pomylone. One są często tak naprawdę budowaniem swojej własnej wartości, są budowaniem tego, że mamy małe poczucie tego, kim jesteśmy, jakby niewystarczająco wysokie akceptujące siebie, że chcemy się innym pokazać, że próbujemy coś tam nadrobić albo po prostu mamy nerwicę. Nie o to chodzi. Chodzi o to, że u Pana Boga rzeczy muszą być najlepsze, że jeżeli robimy coś z Panem Bogiem, to On ma po prostu najlepsze rzeczy do dania. Ojciec Joachim Badeni, kolejny mistyk, myślę, że mógłby być mistykiem nadwiślańskim, mówił zawsze, że Pan Bóg nie wysłuchuje za małych próśb. Że kiedy się nawet latami modlisz o coś, co jest za małą prośbą, co jest niegodne Bożego majestatu, bo Pan Bóg chce dać ci więcej, to Pan Bóg nie wysłuchuje tej prośby. W sensie... czeka, aż ci się poszerzy serce. Czeka, aż się odważysz. Czeka, aż będziesz miał więcej śmiałości. Aż będziesz trochę takim szaleńcem, który prosi o rzeczy największe, niemożliwe itd. Kochani, to jest dokładnie to. Pan Bóg ma względem nas najwyższe standardy. I mówię, to nie chodzi o to, że On jest jakimś takim trenerem, który postawił bardzo wysoko poprzeczkę i mówi skacz tam. Nie, to nie o to chodzi. Tylko chodzi o to, że Pan Bóg cię chce sam wprowadzić na tą najwyższą poprzeczkę i nie zgodzi się na to, żeby cię wprowadzić na niższą poprzeczkę. On nie mówi sam tam wskocz. On nie mówi, że sam masz to zrobić, bo On wie, że to jest niemożliwe. Kochani, tylko to, co jest najlepsze, jest zgodne z istotą Boga. Tylko najlepsza wersja ciebie jest zgodna z Bożym pragnieniem. Tylko najlepsza wersja twojego małżeństwa, twojej pracy, twoich talentów, twojego zaangażowania, twojego wszystkiego jest godna Pana Boga. Kochani, zadajmy sobie takie pytanie dzisiaj. Proste, krótkie, jasne pytanie. Gdzie sobie obniżamy standardy? Gdzie sobie mówimy No dobra, no to jestem beznadziejny i taki będę. I mówię, kochani, mnie to naprawdę nie chodzi o takie nerwicowe życie niezgody na siebie. Pewnie, że trzeba się czasem zgodzić na to, kim jesteśmy, bo w danym momencie wyżej nie podskoczę. Uwaga! Ale to nie znaczy, że nie może się otworzyć opcja i ja nie mogę szukać otworzenia tej opcji, żeby za jakiś czas próbować osiągnąć coś dalej. Czyli to, że w pewnym momencie na przykład też odnosimy jakieś tam porażki, że zgadzamy się na jakąś coś nieudanego w nas, jasna sprawa, kochani. Jasna sprawa. Ale to nie znaczy, że Pan Bóg nie chce nas poprowadzić dalej. A my czasem już tak po prostu osiadamy i mówimy No jest jak jest, lepiej nie będzie. Rzeczywiście, może w tym momencie jest jak jest i w tym momencie lepiej nie będzie. Ale jutro jest jutro. I możliwe, że jutro się uda, jeżeli tylko będziesz chciał i Pana Boga zaprosisz i za Nim pójdziesz, żeby Pan Bóg cię do czegoś lepszego poprowadził. Nie obniżaj bez sensu standardów. Po prostu. Stać cię na lepsze. Inaczej powiem. Pana Boga w tobie stać na lepsze. I Pan Bóg chce w tobie zrobić znacznie, znacznie, znacznie więcej, żeby było najlepsze. Moi drodzy, moi mili, to by było na tyle chyba w tym odcinku już, tak mi się przynajmniej wydaje. Bardzo was serdecznie zapraszam na odcinek pewnie jutrzejszy, który będzie pewnie jutro. Tak by się składało. No to jak macie chęć i czas, to bądźcie już jutro. W kolejnym odcinku ze mną. Ściskam was, pozdrawiam, błogosławię i widzimy się całkiem niedługo. Z Bogiem, miejcie się dobrze, pa!