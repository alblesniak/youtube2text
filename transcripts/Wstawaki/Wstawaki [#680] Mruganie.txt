 Dzień dobry, dzień dobry, moi drodzy, mamy dzisiaj sobotę, to jest dziewiąty dzień stycznia i to jest oczywiście ostatni wstawak w tym tygodniu, jeszcze na dobitkę krótka ciekawostka, która, mam nadzieję, dzisiaj was uruchomi do większej miłości. Mówiąc najkrócej, jedziemy! Moi drodzy, moi mili, moi kochani, moi ulubieni, witam was bardzo serdecznie w ten sobotni dzień i zapraszam na jeszcze małe rozważanko, w sensie rozkminkę sobotnią, żeby dzisiaj was uruchomić do miłości. Moi drodzy, może pamiętacie, już dawno, dawno temu, nie pamiętam, czy to było we wstawakach, czy to było w 6 rano, czy to było w jeszcze 5 minutek, ale na pewno w którymś z tych porannych spotkań, była ciekawostka o mruganiu. W sensie o tym, jak często mrugamy, o tym, ile można czasu jakby przespać mrugając, bo niektórzy mówią, że mruganie to jest taka mikrodrzemka, nie? I gdyby połączyć wszystkie te sekundy mrugania, no to wychodzi jakiś tam strasznie długi w ogóle czas w życiu, kiedy mamy zamknięte oczy. Ale chciałbym do tego dołożyć jeszcze jedną ciekawostkę, która będzie nas potem prowadziła do otwarcia serca. Mianowicie, nie wiem, czy wiecie, ja się o tym ostatnio dowiedziałem, szukając właśnie kolejnych ciekawostek o tym, że kobiety mrugają tak statystycznie dwa razy rzadziej niż mężczyźni. Czyli kiedy kobieta mrugnie raz, to facet zdąży mrugnąć dwa razy. Co to znaczy? Po pierwsze, to znaczy, że one znacznie mniej śpią niż my, bo my przesypiamy dwa razy więcej, niż one mrugając. Po drugie, jak to mówią, one znacznie lepiej opiekują się dziećmi, dlatego że rzadziej tracą je z oczu. My, mężczyźni, bardzo szybko, kiedy mrugamy często, tracimy w trakcie tego mrugnięcia dzieci z oczu, dlatego trudniej się nam opiekuje. Kobiety znacznie lepiej opiekują się dziećmi, bo po prostu rzadziej mrugają. To oczywiście, kochani, tylko takie żarty, ale tak sobie pomyślałem, że to jest w ogóle bardzo fajna ciekawostka, bo co to znaczy nie mrugać albo mrugać rzadziej? To znaczy nie tracić z oczu rzeczywistości, a szczególnie nie tracić z oczu, tak jak mówiłem o tym pomaganiu czy opiekowaniu się, tych, których mamy kochać. Kochani, bardzo bym chciał wam życzyć, żebyście jak najmniej w życiu mrugali. Oczywiście, jeżeli chodzi o oczy, to mrugajcie, bo wam wyschną i wam się w ogóle oczęta popsują, kiedy będziecie nie mrugać. Nie, koniecznie mrugajcie oczętami waszymi, ale jeżeli chodzi, kochani, o oczy duszy, a o takich tu mówię, o oczy serca, to mrugajcie proszę jak najrzadziej. Czasem oczywiście trzeba, bo odpoczynek jest potrzebny i również w miłości trzeba mieć taki moment pewnego dystansu, pewnego oddechu, pewnego... czasem trzeba odpocząć od jakiejś pracy miłości, bo nie da się ciągle jechać na najwyższym napięciu, więc jakby mrugać w ogóle trzeba. Ale myślę, że bardzo warto, żebyśmy mrugali rzadziej niż częściej. Co to znaczy? Każdy oczywiście ma swoją miarę, to jasne, ale żebyśmy się łatwo nie usprawiedliwiali i nie wycofywali i nie po prostu dawali sobie, że tak powiem, luzu w miłości, bo mówimy sobie to się nie da, to jest za ciężko itd. Tak jak mówię, czasem potrzeba odpoczynku, czasem potrzeba przerwy, czasem potrzeba regeneracji sił. To jest oczywista sprawa i każdy musi być na tyle mądry, żeby też się nie dać zakręcić właśnie w nie mruganie, co nie? że ja tylko kocham, tylko pomagam, tylko nieustannie, bo człowiek się wykończy. Człowiek zwyczajnie po prostu nie da rady, nie będzie miał skąd wziąć sił. Ale generalnie chodzi o to, żebyśmy mieli serca i oczy otwarte. Kochani, taka prosta rzecz. Pomyślcie dzisiaj, czy jest jakieś miejsce, jakaś osoba, jakaś sytuacja, jakaś relacja w waszym życiu, gdzie po prostu się już zamrugaliście na śmierć prawie że. Czyli macie tak naprawdę już zamknięte w ogóle oczy i nie widzicie, że ktoś tam bardzo potrzebuje miłości, bardzo potrzebuje kochania, bardzo potrzebuje uwagi, bo wam jest łatwiej, wygodniej, lepiej wam jest w życiu bez tego starania, bez tej miłości. Nie mrugajcie, otwórzcie oczy i kochajcie. Moi drodzy, moi mili, w ten sposób zakończyliśmy pierwszy wstawakowy tydzień w 2021 roku i mam nadzieję, że będziemy się dalej oczywiście od poniedziałku spotykać. Życzę wam najlepszego możliwego weekendu. Widzimy się w poniedziałek, w sensie kiedy wy będziecie w poniedziałek oglądać wstawaki, to ja już będę prawdopodobnie w drodze do Afryki. Ale oczywiście wcześniej ponagrywam wam wstawaki, żebyście mogli sobie wszystko oglądać, a też się pewnie potem spotkamy w różnych afrykańskich vlogach, jak Pan Bóg pozwoli. Kochani, życzę wam najlepszego możliwego dnia i miejcie się, proszę, najlepiej na świecie. Z Bogiem ściskam, pa, pa...