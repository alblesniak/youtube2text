 Dzień dobry, dzień dobry, moi drodzy, 13-ty dzień stycznia, piątek, 13-go w piątek, co nas to obchodzi, oczywiście, katolików, taki dzień jak codzień. Dzień wzajemnej adoracji, ok, międzynarodowy dzień koszuli, ok, dzień polskiej wódki, nie ok, dzień gumowej kaczuszki, ok. Nie rozumiem tych dni w ogóle, ale Boże, ktoś z was się znajdzie jakiś powód do świętowania. Błagam, nie świętujcie dzisiaj dnia polskiej wódki, absolutnie nie. Dzień wzajemnej adoracji, jeżeli ona ma polegać oczywiście na miłości, ja wiem, że to źle kojarzę, bo mówimy o towarzystwie wzajemnej adoracji, nie? Ale jeżeli ma polegać po prostu na tym, że nawzajem się kochamy, to w ogóle super. Zróbmy ten dzień. Piąteczek, czołóweczka. Jedziemy! Moi drodzy, moi mili, moi kochani, mamy dzisiaj piątek, czyli oczywiście dzień biblijny. Będzie dzisiaj bardzo piękne zdanie z Habakuka, posłuchajcie. Długie zdanie, ale bardzo, bardzo śliczne. No jak to każdy z Biblii. Tak pisze Drzewo figowe wprawdzie nie rozwija pąków, nie dają plonu winnice, zawiódł owoc oliwek, a pola nie dają żywności. Choć trzody owiec znikają z owczarni i nie ma wołów w zagrodach, ja mimo to w Panu będę się radować. Weselić się będę w Bogu, moim Zbawicielu. Pan Bóg, moja siła, uczyni nogi moje podobne jelenim, wprowadzi mnie na wyżyny. Kochani, no co tu więcej tłumaczyć? W tym zdaniu wszystko jest wytłumaczone. Może być tak w życiu, że jesteś tak, jak... przepraszam... jak na początku tego zdania. Jakiekolwiek tam uprawiasz rzeczy, czyli coś próbujesz robić w życiu, nie przynosi owocu. Coś próbujesz mieć, po prostu coś posiadać, coś rozwinąć, mieć jakieś po prostu pożywienie życiowe, nie? Czyli taką po prostu radość i szczęście i sens życia, no po prostu nie idzie, jakby się tylko nie dało, nie? Uwaga, jak mówił psalmista, mimo to ja się będę radować i weselić w Panu, bo i tak mnie On wyprowadzi kiedyś na wyżyny. Kochani, ja chcę wam dzisiaj zostawić taki bardzo prosty przekaż. Jeżeli jesteście w czymś takim, nie pogrążajcie się w smutku. Wiem, łatwo ci powiedzieć. Nie, nie, prawda. Znam te stany, wiem, jak to jest trudne, ale wiem, że to jest jedyna recepta. Pomyśl sobie o Panu Bogu, który cię wyprowadzi z tego. Nie wiem kiedy. Nie mam pojęcia, ile to będzie trwało. Nie wiem, czy szybko, czy nie. Nie wiem, ile się będziesz jeszcze męczyć. Nie wiem, czy to będzie długie, czy to będzie krótkie, czy to będzie... nie mam pojęcia. Ale wiem, tego jestem pewny, bo tego doświadczyłem już tysiące razy i o tym mówi cała Biblia i cała historia Kościoła i cała historia ludzkości. On cię wyprowadzi na wyżyny. Tak, bardzo możliwe, że na razie nawet po prostu nie widzisz progu pierwszego, a dopiero co wyżyn. To zdanie, kochani, jest bardzo piękne. Może być tak, że masz doświadczenie, nic nie idzie, wszystko jest bezowocne, wszystko nie daje rady, to wszystko po prostu się rozsypuje w pył. Nie poddawaj się temu, nie trać nadziei, Pan ci da nogi jelenia i wyprowadzi cię na wyżyny. Kiedy? Nie wiem, ale wiem, że wyprowadzi. Posłuchajcie po prostu dzisiaj tego zdania. Spróbujcie w nie uwierzyć. Kochani, czasem zdania Pana Boga trzeba po prostu uwierzyć. Wiara nie polega na tym, że wiemy, że mamy pewność, to nie byłaby wiara. Tylko uwierzyć. Wierzę, że tak będzie. Wierzę, że to się tak nie kończy, jak jest teraz. Wierzę, że kiedyś stąd wyjdę i On mnie wyprowadzi. O to by właśnie chodziło. Uwierzcie w to zdanie Pana Boga. Moi drodzy, moi mili, moi kochani, moi ulubieni, dziękuję wam bardzo serdecznie za kolejne spotkanie. Zapraszam na jeszcze jedno, oczywiście jutrzejsze, sobotnie kończące, ten tydzień, drugi tydzień tego stycznia. Pięknego dnia wam życzę, pełnego nadziei, nie pełnego smutku, ale pełnego nadziei. Miejcie się, proszę, najlepiej na świecie. Z Bogiem, do zobaczenia, pa, pa