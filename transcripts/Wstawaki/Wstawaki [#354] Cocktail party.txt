 Dzień dobry, dzień dobry, moi drodzy, dzisiaj 23 października, to jest środa i to jest kolejny, tegotygodniowy wstawak, na który was bardzo, bardzo serdecznie zapraszam. Jedziemy! Moi drodzy, moi kochani, witam was najserdeczniej w środę i zapraszam na dzisiejsze rozkręcenie dniowe. Będzie dzisiaj ciekawostka z natury anatomicznej albo raczej naukowo-anatomiczno-słuchowo-akustyczno jakaś tam. Czyli, jak to zawsze u mnie, nie wiadomo, o co chodzi, a miejmy nadzieję, wyjdzie z tego bezbrzeżna mądrość, tak jak to zazwyczaj u mnie bezbrzeżna mądrość wychodzi niektórym bokiem. Już mówię, w czym rzecz. Dużo czytałem ostatnio o różnego rodzaju zmysłach, już wam mówiłem w zeszłym tygodniu, tak? o zmyśle słuchu i w sumie o tym dzisiaj też będzie, tylko wtedy mówiłem o śmierci, a teraz będzie trochę o czymś innym i to będzie w sumie dopełnienie wczorajszego odcinka. Dobra, przestaję się tłumaczyć, tylko gadam o co chodzi. Otóż istnieje takie zjawisko, które naukowcy nazywają dosyć fajnym określeniem, bo nazywają je tak zwanym cocktail party. Że nasz słuch działa właśnie w taki sposób. Na czym to polega? Otóż mamy taką zdolność słuchową, że mimo, że do naszych uszu dochodzi bardzo wiele dźwięków, to potrafimy, że tak powiem, wyodrębniać niektóre dźwięki jako szczególnie ważne dla nas, i mimo, że one są w takim szumie dźwiękowym, to właśnie one do nas docierają. Ta nazwa się wzięła, cocktail party, właśnie stąd, że jesteś na cocktail party, gdzie jest dużo ludzi, dużo dźwięków itd., ale jeżeli usłyszysz gdzieś swoje nazwisko, nawet jeżeli jest gdzieś daleko, to to nazwisko ci wybrzmi, dlatego że ono jest dla ciebie ważne. Czyli chodzi o to, że rzeczy, które są istotne dla człowieka, które mają z nim związek, są wychwytywalne. To jest pewne jakieś połączenie słuchu też z działaniem mózgu, nie? Że wychwytujemy takie rzeczy istotne dla nas. Stąd się podobno też na przykład wzięło to, że mama, jak śpi w nocy i na przykład dziecko zacznie płakać, to się budzi, nie? Mimo, że są też inne dźwięki w nocy i tam te dźwięki mogą matki nie budzić, ale płacz dziecka ją obudzi, dlatego że ten dźwięk się wyodrębnia. Uważam, że to jest w ogóle bardzo ciekawa rzecz w naszym słuchu, że tak to funkcjonuje, ale też to jest bardzo ważna prawda duchowa. Dlatego że trzeba się nauczyć z szumu życia i też z własnego kształtowania życia nauczyć się trzeba takiego odróżniania, oddzielania, wyodrębniania rzeczy ważnych, istotnych. Mówiłem wam o tym wczoraj, kiedy was pytałem o to, co jest twoim szczęściem, co jest twoją radością, czy potrafisz jakby nie iść za rzeczami głupimi. Chciałbym, żebyście do dzisiaj, że tak powiem, pociągnęli krok dalej. Może dzisiaj jest taki dzień, kiedy trzeba się przyjrzeć różnym swoim zaangażowaniom, nie? Przyjrzyj się temu, co robisz w tygodniu. Jest środa, połowa tygodnia, zobacz, co zrobiłeś do tej pory w tym tygodniu, czym się zajmowałeś, jakie są twoje zajęcia, zainteresowania, na co spędzasz czas i tak dalej. Może trzeba by się przyjrzeć wszystkim tym zaangażowaniom i wyróżnić z nich te, które są najważniejsze, te, które są najbardziej istotne. Dlatego, że jeżeli mówisz, że na przykład masz mało czasu albo nie starcza ci w ogóle, jesteś zbyt zabiegany, jak to mówią, latasz z taczkami pustymi, bo nie ma kiedy ich napełnić, nie? bo tyle mamy różnych zaangażowań, zajęć i tysiąca innych rzeczy, może trzeba po prostu wyodrębnić właśnie płacz dziecka, twoje nazwisko, czyli te rzeczy, które są najważniejsze, a resztę po prostu odsunąć na bok. Kochani, ja, kiedy swoje rzeczy naprawiam, raz na jakiś czas robię takie podsumowanie, raz na jakiś czas próbuję sobie przemyśleć, jak wygląda mój aktualny stan. Zawsze robię taki przegląd różnych zaangażowań, nie? że z niektórych rzeczy rezygnuję. Na przykład ostatnio, jak zauważyliście, już od paru miesięcy, zrezygnowałem z niektórych serii na YouTubie. Jest ich mniej. I czasem oczywiście mam takie poczucie -"Boże, chciałbym więcej", ale wiem, że nie, bo przez to mam czas też na inne rzeczy, przez które kiedyś nie miałem czasu właśnie na to, żeby się więcej pomodlić albo żeby więcej spotkać się z ludźmi, którzy potrzebują spowiedzi itd. I przez to, że nagrywam mniej filmów, mam więcej czasu na tamto. I robię takie przeglądy raz na jakiś czas. Kochani, trzeba się tego nauczyć, wyodrębniać rzeczy ważne, wyodrębniać rzeczy najistotniejsze. Nasz słuch wie, jak to robić. Myślę, że warto się od własnego słuchu tego nauczyć. Zrób dzisiaj albo jakoś w najbliższym czasie taki przegląd, co jest ważne, co jest istotne i może z niektórych rzeczy trzeba po prostu zrezygnować. Moi drodzy, to tyle tych moich wielkich, wielgachnych mądrości na dzisiaj. Bardzo wam dziękuję za kolejne spotkanie. Widzimy się jutro, w czwartek, no bo czemu mielibyśmy się nie widzieć? No chyba, że też nie będzie trzeba się widzieć, no to się nie widzimy, to się trochę obrazimy, ale co zrobić? Miejmy nadzieję, że nie. Ściskam, pozdrawiam, błogosławię, jak nie wiem co, jak ja lubię te spotkania z wami. I do zobaczenia już jutro. Z Bogiem, pa!