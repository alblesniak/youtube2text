 Dzień dobry, dzień dobry, moi drodzy, 24 kwietnia, to jest dzisiaj sobota i to jest wstawak kończący ten tydzień, ostatni sobotni, krótka jeszcze piłka. Mam nadzieję, że wam będzie pomocna dzisiaj do jakiegoś rozbudzenia się, bo taki jest dzisiejszy cel tego wstawaka. Jedziemy! Moi drodzy, moi mili, serdecznie was witam w sobotę i zapraszam na jeszcze jedną myśl, na jeszcze jedną dobitkę w tym tygodniu. Będzie dzisiaj zdanie, mądre zdanie od pewnego pana, który jest maratończykiem i w ogóle pisze książki o bieganiu. W sensie uczy, jak biegać, żeby dobrze biegać, żeby się nie męczyć i żeby to było w ogóle takie rozwijające. Posłuchajcie, pan się nazywa John Bingham i następujące zdanie wypowiedział Cudem nie jest to, że skończyłem. Cudem jest to, że miałem odwagę, aby rozpocząć. Bardzo ładne zdanie, kochani. My bardzo często myślimy, jak sobie poradzimy z różnymi rzeczami, nie? Czy zdołamy je doprowadzić do końca? Czy będziemy w stanie, czy mamy siłę i damy radę, żeby jakiegoś czegoś się podjąć, co potem będzie długo trwało, a my czy sobie poradzimy? Kochani, i to w ogóle nie jest złe myślenie. Trzeba też stosować tę zasadę Pana Jezusa z Ewangelii, gdzie Pan Jezus mówi, że zanim rozpoczniesz budowę, no to przemyśl, czy masz czym wybudować, nie? Zanim pójdziesz na wojnę, to przemyśl, czy masz czym zwyciężyć. To jasne, nie chodzi mi o to, kochani, że mamy nie myśleć o tym, jakie nas czeka zadanie, jakie są trudności i tak dalej. Ale, kochani, bardzo często mam takie wrażenie, że najważniejszą decyzją jest po prostu to, żeby zacząć. I tak jak mówi ten człowiek Cudem nie jest to, czy skończę, bo to już Pan Bóg tam będzie prowadził, mówi... to jakby to, że jak już zacznę, to już jakoś pójdzie. A jak najwyżej nie skończę, to nie skończę. Ale mówi Cudem jest to, że w ogóle mam odwagę, żeby zacząć. I, kochani, do bardzo wielu rzeczy, oczywiście, co do takich, gdzie macie, że tak powiem, zrobiliście rozkminę i sobie powiedzieliście Nie, ja tego na pewno nie ukończę. No to nie, nie rób tego. No chyba, że to wynika z jakiegoś totalnego strachu, co nie? Ale jeżeli wiesz rozumowo i wiesz w ogóle tak na chłodno, że to jest coś, co ci absolutnie przerasta, to tak, nie zaczynaj tego. To jasna sprawa. Ale, kochani, takich rzeczy jest niewiele. Albo takich, co do takich, których mamy jasność, no to właśnie, no to mamy jasność, to w ogóle nie ma się co spinać, żeby to zaczynać. Ale, kochani, do większości innych rzeczy, gdzie się po prostu obawiamy, czy damy radę, czy pociągniemy, to te nasze obawy nas bardzo często po prostu dniami, miesiącami, latami odwodzą od tego, żeby zrobić coś sensownego. Ja bardzo kocham to zdanie z Pisma Świętego, gdzie jest napisane, że Bóg jest w nas sprawcą ich chcenia i działania. Czyli zobaczcie, ta odwaga, żeby zacząć, to też nawet nie jest z nas, tylko jest z Pana Boga. Tylko pytanie, czy do Niego po nią chodzimy, czy o to prosimy. Kochani, pomyślcie teraz o jakichś takich sprawach, które od dawna powinniście podjąć. Od dawna już wiecie, że kurde, mógłbym się za to zabrać, a ciągle są jakieś obawy, jakieś lęki itd. I mówię, oprócz tych, o których wiecie, to jest po prostu złe. Ale takie, o których wiecie, kurde, to jest dobre i w ogóle to bym chciał, tylko się boję, bo nie wiem, czy sobie poradzę, ale w ogóle to bardzo bym chciał spróbować, tylko że właśnie się boję. Zrób to! Odwagą jest zrobić ten pierwszy krok. Odwagą, brawurą czasem, jest w ogóle podjąć początek czegoś. Kochani, wszystkie rzeczy zaczynają się od jakiegoś początku. Każde dzieło, z jakiejkolwiek dziedziny, zaczyna się nawet od małych kroków i nawet ci się nie wydaje, że to przybierze jakieś duże rozmiary. Kochani, jak patrzę dzisiaj na naszą działalność, nie? taką langustową, youtubową, wielbienie wam. Czy wy naprawdę myślicie, że ja, nie wiem, dziesięć lat temu myślałem, że będziemy robić, nie wiem, wielbienie na Tauro na arenie, gdzie przyjdzie kilkanaście tysięcy ludzi? Nie. Czy myślałem, że jakieś filmy, które nagrywam, będzie oglądało kilka milionów ludzi? Nie. I kochani, tu nie chodzi oczywiście o liczby, tylko chodzi o to, że wszystkie rzeczy zaczynają się od małych rzeczy. A zaczęły się od tego, że nagrałem pierwsze i drugie kazanie z niedzielnej mszy. I to było takie nic. Na YouTubie. Teraz jest takie trochę więcej nic. Ale właśnie, jest więcej. Kochani, wszystko ma jakiś swój początek. I on jest zazwyczaj bardzo mały, tylko trzeba mieć odwagę, żeby go podjąć. A co będzie dalej, to niech się jutrzejszy dzień martwi sam o siebie, jak mówi Pan Jezus. Teraz to zostawmy Panu Bogu. Więc, mój drogi słuchaczu i słuchaczko, mój widzu i moja widzko, odwagi, ruszaj! Moi drodzy, moi kochani, no więc tak na koniec tego tygodnia jeszcze wam powiem, że jestem strasznie zmięty. Mówiłem wam w środę, nie? że ten tydzień jakoś taki mi ciężko idzie i po tej środzie, kochani, nic się nie zmieniło. Odcinek czwartkowy, piątkowy i dzisiejszy też są ciężkie. W sensie... jakoś taką czuję niemocno. Ale to tak czasem ma być. To nie szkodzi w ogóle. To żaden w ogóle... Broń Boże, nie chcę, żeby ktoś się nade mną litował, nie? Nie, tylko właśnie, kochani, róbmy, róbmy to, co trzeba robić, ze względu na to, co czujemy. Bo my się oczywiście widzimy w poniedziałek i cokolwiek będzie mi się działo w głowie, czy może będzie wreszcie flow, a może nie będzie i będę miał smuty w głowie, to jedziemy w poniedziałek i będziemy się spotykać. Dlaczego mielibyśmy tego nie robić? Wy czekacie, ja czekam, kochajmy i róbmy. O to chodzi. Ściskam was bardzo, bardzo was pozdrawiam, bardzo was błogosławię i najlepszego dnia wam życzę. A może chodzi po prostu o to, że jest piętnasta i jest po obiedzie i chce mi się spać. Może po prostu zły wybrałem czas na nagrywanie. Taka też jest opcja. Do poniedziałku. Z Bogiem, papa...