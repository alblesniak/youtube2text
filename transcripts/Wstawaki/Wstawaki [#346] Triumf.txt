 Dzień dobry, dzień dobry, moi drodzy, to jest poniedziałek, jest 14 października, zaczynamy nowy tydzień, z czego ja się bardzo cieszę, więc mam nadzieję, że wy też się cieszycie, czyli po prostu zacznijmy. Jedziemy! Moi drodzy, moi kochani, witam was najserdeczniej w poniedziałkowym odcinku, który będzie dzisiaj takim kopem do całego tygodnia i to będzie bardzo krótki, konkretny i bardzo celny kop. A w ogóle, zanim go zaczniemy, to chciałem wyrazić swoją satysfakcję, zadowolenie, bo jest ciepło, nagrywam to w sobotę, przed poniedziałkiem i w ogóle, jak widzicie, można być bez kurtki, siedzieć w słońce i podobno w ogóle za tydzień ma być 25 stopni. To rozumiem. Taką jesień to ja rozumiem. Moi drodzy, do rzeczy. Zawsze w poniedziałki mamy takie cytaty głupio, filmowo, literacko, fikcyjno, bohatersko, superowo, marvelowo, jakieś tam i takiego dzisiaj nie będzie. Dzisiaj w poniedziałek będzie bardzo poważnie i będzie bardzo poważny Pan z bardzo poważnym cytatem, ale myślę, że bardzo nam potrzebnym i bardzo pięknym. Pan się nazywa Platon. Myślę, że kojarzą państwo, o kogo chodzi i jego zdanie brzmi następująco na dzisiaj. Najważniejszym i największym triumfem człowieka jest zwycięstwo nad samym sobą. No kochani, można powiedzieć tak Ameryki to Pan Platon nie odkrył, tylko że to jest taka Ameryka, która, mimo że odkryta, to nikt nie ma pojęcia, jak to zrobić, nie? Moi drodzy, jeżeli chcecie w tym tygodniu dokonać czegoś niezwykłego, jeżeli chcecie, żeby ten tydzień był naprawdę początkiem czegoś niezwykłego, jeżeli ten tydzień ma być zmianą, ma być tym momentem, który będziesz wspominać potem przez lata, będziesz sobie mówić tak... właśnie w ten poniedziałek, w ten październikowy poniedziałek, 14 października, wszystko się zaczęło, bo wysłuchałem, wysłuchałam Szustaka, a on cytował Platona i powiedział, że największym triumfem i zwycięstwem człowieka jest zwycięstwo nad samym sobą. Bardzo proste pytanie, kochani, na dzisiaj i bardzo proste pytanie na cały ten tydzień. Jakie jest najważniejsze zwycięstwo, które w końcu powinieneś odnieść? W sensie... z czym w końcu powinieneś w sobie wygrać? Powinnaś w sobie wygrać? Tutaj jest sobie pytanie, co jest tym miejscem, co jest tą przestrzenią, gdzie po prostu leżysz, jak długi leżysz, jak długa, i gdzie po prostu przegrywasz i jesteś absolutnie przegrywem. I uwaga, nie potem masz sobie to powiedzieć, żeby się sobą załamać, żeby sobie powiedzieć matku, jaki jestem beznadziejny do niczego i mówię, że to nie ma sensu. Nie. Tylko masz w tym tygodniu ruszyć do pracy właśnie w tej dziedzinie. Nie odniesiesz nigdy większego zwycięstwa, jak właśnie wtedy, kiedy pokonasz samego siebie. I kochani, to niekoniecznie oczywiście od razu oznacza złe rzeczy, chociaż czasem tak. Czasem to oznacza, że jest jakieś zło, które w tobie wygrywa, gdzie jesteś po prostu przegrywem, który z tym złem przegrywa i trzeba się wreszcie temu przeciwstawić, trzeba się wreszcie wziąć za to, żeby z tym złem nie dać... jakby nie dać się temu złu pokonywać. Ale to może być też coś takiego, że masz odnieść swoje zwycięstwo, że się po prostu zmobilizujesz wreszcie do zrobienia czegoś, co od dawna powinieneś zrobić. I kochani, ja wiem, jesteśmy w różnych sytuacjach, mamy różne choroby, mamy różne... i tak dalej, i tak dalej, i tak dalej. Ja to wszystko wiem. Jakby naprawdę bierzmy to pod uwagę, ale nie bierzmy. W takim sensie pomyśl, gdzie jest to zwycięstwo, które wreszcie trzeba odnieść. Ja wiem, że może dzisiaj będzie tego pierwszy krok, a w tym tygodniu będzie w ogóle pierwsze dwa kroki będą, a do tego zwycięstwa jeszcze jest po prostu 28 tysięcy lat. Ale jeżeli nie zaczniesz dzisiaj, to nie zaczniesz nigdy. Znaczy wiem, no możesz jutro, ale jutro sobie powiesz to samo. Dzisiaj, w ten poniedziałek, zadaj sobie proste pytanie. Gdzie jest to przestrzeń? Gdzie jest to miejsce? Gdzie jest to coś, gdzie wreszcie trzeba odnieść zwycięstwo? Gdzie wreszcie trzeba... o, cześć ptaki... Gdzie wreszcie trzeba zacząć zwyciężać? No bo ile można przegrywać? Więc bierzmy się dzisiaj za ten triumf. Moi drodzy, moi mili, moi kochani, dziękuję za kolejne spotkanie. Skoro mamy poniedziałek, jest 14, to ja jestem prawdopodobnie w Olsztynie. Mamy rekolekcje w Olsztynie od wczoraj, od niedzieli, do środy najbliższej. Akademickie, na dobry początek. Na Kortowie, tak się zdaje. Jak ktoś ma czas, zapraszam wieczorami do Olsztyna na rekolekcje akademickie. Będą super, bo czemu miałaby nie być super? To bądźcie. Ściskam, pozdrawiam, błogosławię, jak nie wiem co i do zobaczenia już jutro we wstawakach. Z Bogiem, pa!