 Dzień dobry, dzień dobry, moi drodzy, to jest piątek, jest 9 listopada, czyli jesteśmy już prawie w 1 i 3 tego naszego miesiąca, 11, a to znaczy, że po prostu was zapraszam na kolejny odcinek Wstawaków. Jedziemy! Moi drodzy, moi mili, bardzo serdecznie was witam w ten piątkowy dzień, w piątkowy poranek, w piątkowym spotkaniu. Dzisiaj oczywiście o tyle szczególnym, bo mamy piątek, czyli będzie Biblia, czyli będą najlepsze zdania świata. A dzisiaj będzie bardzo piękne zdanie. Wiem, no, jak zawsze z Biblii, jakby zdanie z Biblii mogło nie być wspaniałe. Takie dzisiaj będzie. Posłuchajcie, co to jest za cytat. Będzie to bardzo starodawny cytat, bo to będzie Księga Rodzaju. Czwarty rozdział. Brzmi to następująco Gdybyś postępował dobrze, miałbyś twarz pogodną. Kochani, niesamowite jest to zdanie. To jest zdanie, którym poświęciłem kiedyś bardzo dużo czasów w rekolekcjach o Kainie i o Ablu, bo to jest zdanie oczywiście z historii Kaina i Abla. Jest to zdanie, które mówi Pan Bóg do Kaina w związku z tą zbrodnią, która się dokonała, czyli z tym morderstwem, którego dopuścił się Kain, zabijając swojego brata. Mówi Gdybyś postępował dobrze, miałbyś twarz pogodną, a tak to masz twarz ponurą. Tam dalej jest w tym cytacie. Kochani, to jest bardzo, bardzo, bardzo, myślę, proste, bardzo ciekawe, bardzo piękne, bardzo takie zdanie, myślę, strasznie ważne. Kochani, zobaczcie, ile spotykamy ludzi, którzy mają smutne twarze. Ile spotykamy ludzi, którzy mają twarze zapadnięte. Tam w Księdze Rodzaju, gdzie jest w ogóle mowa o tym, że Kain miał właśnie twarz niepogodną, ale smutną, że był smutek na jego obliczu, dosłownie jest napisane, że on miał twarz wklęsłą. Ja myślę, że to jest bardzo piękne określenie. To jest taka twarz zapadnięta, tak jakby się komuś serce, życie, dusza, nadzieja, światło jakby mu się zapadły, w sensie jego twarz się schowała pod ziemię. I, kochani, oczywiście smutek może być wtedy, kiedy człowiekowi się dzieje coś tam z zewnątrz, co nie ma z nim nic wspólnego, w takim sensie on tego nie spowodował, tylko mu się dzieje jakieś takie nieszczęście, jakieś tragedie. Jasne... jakaś taka część pewnie zapadłych twarzy jest. Ale myślę, że znacznie częściej, znacznie częściej jest dokładnie tak, jak mówi to zdanie. Zapadłe i smutne twarze mamy wtedy, kiedy nie postępujemy słusznie, w sensie kiedy nie postępujemy dobrze. Kochani, jednym z głównych celów złego jest nas doprowadzić do wiecznego nieszczęścia, do wiecznego smutku, do wiecznej beznadziei. Mówimy, że piekło polega na tym, że człowiek nie ma nadziei i to rzeczywiście jest chyba najstraszliwsza rzecz, jaka może tylko być. Bo nawet, kiedy jest bardzo źle człowiekowi, nawet, kiedy coś się totalnie po prostu rozsypuje, ale jest jakaś tam nadzieja się jeszcze tli, jest jakieś światełko w tunelu, no to można, że tak powiem, ciągnąć dalej na tej nadziei. Ale kiedy nadzieja się kończy, no to w ogóle jak żyć? I zauważcie, kochani, że grzechy, jakby postępowanie wbrew temu, co Pan Bóg nazywa dobrem i złem, wbrew temu, co Pan Bóg nazywa prowadzącym do szczęścia, no to jest coś, co budzi absolutnie smutek w człowieku, budzi takie poczucie wklęsłości. Ja, jak sobie myślę o moich stanach grzechowych, w sensie o tym wszystkim, co się we mnie działo w związku z grzechami, które popełniałem w życiu, które popełniam i też pewnie mam nadzieję, że nie, ale no pewnie, które niestety jeszcze jakoś tam popełnię, no to zawsze stan pogrzechowy to jest stan właśnie zapadnięcia. Ja pamiętam wtedy, kiedy byłem najbardziej w grzechach pogrążony, to to był taki stan totalnego takiego... no jakby cię wciągnęli pod wodę i po prostu już nie oddychasz, tylko tam... no już ledwo żyjesz w ogóle, po prostu tylko na dno cię ciągnie i to jest taki wielki, ciężki kloc, którego już nic nie uratuje. Po prostu totalne wklęśnięcie. Ten werset mówi bardzo wyraźnie Masz ponurą twarz, a nie masz twarzy pogodnej, dlatego że nie postępujesz słusznie. Gdybyś postępował, twoja twarz byłaby pogodna. I kolejnie, jeżeli sobie znajdujecie smutek, to tak, czasem trzeba po prostu jakby zobaczyć pewne sytuacje, które są smutne w naszym życiu, ale mam wrażenie, ich naprawdę jest mniejszość. A większość tego smutku bierze się stąd, że postępujemy niewłaściwie, niesłusznie. Chcemy, żeby nie było smutku, postępujmy tak, jak mówi Pan Bóg, postępujmy słusznie i właściwie. To jest wszystko oczywiście w teorii takie strasznie proste. Ja wiem, że trudno to w życiu zaprowadzić, ale to zdanie nas bardzo jasno kieruje, co zrobić, żeby twarz mieć pogodną. Moi drodzy, moi kochani, dziękuję wam za kolejne spotkanie wstawakowe. Widzimy się jeszcze pewnie jutro, jeżeli tylko będziecie mieli czas, w sobotę w kolejnych wstawakach w tym tygodniu, a ja się na dzisiaj z wami żegnam. Ściskam, pozdrawiam, błogosławię i do zobaczenia w następnym odcinku. Z Bogiem, paaa...