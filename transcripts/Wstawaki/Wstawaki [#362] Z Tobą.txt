 Dzień dobry, dzień dobry, moi drodzy, dzisiaj pierwszy listopada, czyli bardzo ważna data, prawdopodobnie wam wszystkim znana, dlatego że dzisiaj wielkie święto, wielka uroczystość. Bardzo was serdecznie zapraszam na odcinek pierwszolistopadowy. Jedziemy! Moi drodzy, rozpoczynamy nowy miesiąc, rozpoczynamy miesiąc listopad, miesiąc, który się rozpoczyna fantastycznym dniem, dlatego że mamy dzisiaj oczywiście uroczystość wszystkich świętych. Mamy dzisiaj piątek, więc jednocześnie cytat biblijny. Pomyślałem sobie o jakimś cytacie, który by dzisiejszemu świętu odpowiadał i znalazłem taki cytat. Może nieoczywisty, ale on dla mnie wyraża pewną istotę tego dnia, więc chciałbym, żebyście posłuchali. Kochani, to jest fragment z Księgi Wyjścia, trzeci rozdział, dwunasty werset i jest tam następujące bardzo krótkie zdanie. A On, chodzi o Pana Boga, a On powiedział Ja będę z Tobą. Moi drodzy, to jest oczywiście zdanie wypowiedziane w kontekście Mojżesza, wyjście z Egiptu do ziemi obiecanej, kiedy Mojżesz się boi i tak dalej, Pan Bóg mu obiecuje, że będzie mu towarzyszył, że będzie go prowadził, żeby się nie bał, że to po ludzku mu się wydaje niemożliwe, ale Pan Bóg chce go poprowadzić. Kochani, na czym polega święto? Dlaczego wziąłem to zdanie? Akurat, mimo że nie mamy dzisiaj nic wspólnego z Mojżeszem, może o tyle, że Mojżesz był święty, ale nie mamy dzisiaj żadnej opowieści o Egipcie i tak dalej. Dlaczego to zdanie? Kochani, dla mnie świętość polega na tym, że człowiek dopuszcza Pana Boga, żeby Pan Bóg z nim był. Święci ludzie dla mnie, to nie są ludzie, którzy osiągnęli niewiarygodne rzeczy, w sensie... bo się strasznie ponawracali, bo zrobili niewiarygodną robotę w swoim nawróceniu, bo się pozbyli wszystkich grzechów, nauczyli się wszelkich możliwych cnót, jakie istnieją i zdobyli po prostu szczyty świętości. Znaczy, część z nich w ogóle to zrobiła, ale jak zadaje sobie pytanie dlaczego i jak, to moja odpowiedź jest bardzo prosta. Oni dopuścili do siebie Pana Boga tak bardzo, że Pan Bóg w nich to wszystko zrobił. Kochani, zadanie człowieka, ja wam to już mówiłem wielokrotnie, bo to jest coś, co w kółko powtarzam, bo to jest dla mnie jedna z najważniejszych zasad duchowego życia. Zadanie człowieka jest tylko jedno. Dopuścić Pana Boga do siebie, pozwolić, żeby Pan Bóg był z nami jak najwięcej, czyli nie mieć takich rejonów w życiu, nie mieć takich przestrzeni w sercu, takich poziomów rzeczywistości, takich dziedzin życia, które by nie podlegały Panu Bogu. Że nawet jeżeli one są niepoukładane i grzeszne, albo słabe, albo jakieś po prostu do niczego, albo wręcz Panu Bogu sprzeciwiające, to dopuścić tam wszędzie Pana Boga, dlatego że On jedyny może naprostować. On jedyny może odmienić. On jedyny może nawrócić. On jedyny może uświęcić. On może oczyścić. On jedyny może podnieść do góry to, czego my podnieść nie potrafimy. Kochani, świętość dla mnie polega na przyjęciu tych słów Pana Boga. Ja będę z Tobą. I możesz być tak nieudolny, jak mojżesz, że może kiedy sobie myślisz o świętości, o tym, że masz być święty, sobie mówisz -"Boże, to jest tak, jak miałbym wyjść z Egiptu, przejść 40 lat przez pustynię i przeżyć, nie?" bo wtedy może będę święty. Co mówi Pan Bóg? Dobra, ja będę z Tobą. W sensie ja to z Tobą zrobię. Kochani, dla mnie dzisiejsze przesłanie na ten dzisiejszy 1 listopad, na ten przepiękny dzień, bo dzisiaj, moi drodzy, mam nadzieję, że o tym pamiętacie, dzisiaj nie jest święto wszystkich zmarłych, nie? Dzisiaj jest święto wszystkich świętych. Czyli chodzi o tych, którzy osiągnęli niewiarygodne rzeczy z Bogiem. A osiągnęli je dlatego, że pozwolili Panu Bogu za sobą być. Pozwolili Panu Bogu, żeby Pan Bóg w nich działał. Pozwolili Panu Bogu, żeby im towarzyszył na każdym kroku. I to ich odmieniło, to ich zmieniło, to ich nawróciło, to ich doprowadziło do czegoś niezwykłego. Kochani, popatrzmy dzisiaj na wszystkich świętych. I nade wszystko popatrzmy nie nawet na ich cnoty, na ich wielkie dzieła, czyny, osiągnięcia, wielkie wyzwania, których podjęli. To oczywiście wszystko prawda o nich. Ale przede wszystkim popatrzmy na to, jaką mieli relację z Panem Bogiem. Bo to ta relacja zrobiła z nich świętych. Jeżeli chcesz, żeby coś cię zrobiło świętym, to zrobi cię tylko jedno. Relacja z Panem Bogiem. No to zapraszamy. Moi drodzy, to tyle w tym dzisiejszym odcinku wstawakowym, piątkowym, pierwszolistopadowym. Widzimy się oczywiście również jutro, w dzień wszystkich zmarłych, w sensie we wspomnienie wszystkich zmarłych, drugiego listopada. Mam nadzieję, że się spotkamy rano. Dzisiaj was ściskam, pozdrawiam, błogosławię i do zobaczenia już niedługo. Z Bogiem, pa!