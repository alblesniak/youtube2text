 Moi kochani, to jest czwartek, jest 23 sierpnia, właśnie mi zaczął padać deszcz, kiedy nagrywam dla was te odcinki, ale to nie ma żadnego znaczenia, dlatego że czy deszcz, czy słońce, jak to w pewnym słynnym indyjskim filmie, zaczynamy kolejny dzień. Więc wstawaki się uruchamiają, a my lecimy! 🎵 Moi drodzy, moi kochani, witam was bardzo serdecznie do tego kolejnego poranka we wstawakach, tego kolejnego poranka waszego życia i zamierzam zrobić wam po prostu super sprawę. Aczkolwiek dzisiaj... w sensie w waszym życiu, tym odcinkiem. Aczkolwiek dzisiaj będzie bardzo trudne zadanie i takie w ogóle bardzo poważne, więc nie będzie dzisiaj jakoś tak u-hu-hu-hu-ha-ha-ha, tylko będzie po prostu, że wam powiem coś bardzo w ogóle istotnego. Skąd to wziąłem? Znowu z jakiejś głupoty i tak trochę idąc rozpędem wczorajszym, znowu będzie coś science fiction, ale to zupełnie nie jestem związany. Otóż drugi serial, który oglądałem, a to już naprawdę bardzo dawno temu, tylko mi się przypomniał, kiedy wam mówiłem wczoraj o tamtym... o Expanse. Jest taki serial, to jest w ogóle kultowy serial wszystkich science fictionowców, czy jak ich tam nazywał, dlatego że trwał tylko jeden sezon i go skasowali po jednym sezonie, wszyscy strasznie płakali, były tam pisane petycje i tak dalej, nazywał się Firefly, czyli to jest ten... chyba ta... to jest ważka? Nie wiem, co to jest Firefly. Chyba tak. Czy świetlik? No nie wiem, nieistotne. W tym serialu jest taka scena, to jest w ogóle taki śmieszny serial, bo to jest takie science fiction połączone z westernem. W sensie science fiction, który się dzieje w takich klimatach westernowych, więc w ogóle bardzo, bardzo, bardzo ciekawe. I tam jest taka scena, gdzie kapitan Malcholm, no jest taka bitwa, jest jakaś taka potyczka, ktoś tam ginie, umiera i on towarzyszył przy tej śmierci i przyjaciółka tej osoby, która zginęła, mówi do tego Malcholma Dobrze, że z nią byłeś, dlatego że dzięki temu nie była sama, kiedy umierała. I wtedy on z taką bardzo poważną miną mówi Wiesz co? Tak, dobrze, że przy niej byłem, ale każdy i tak umiera w samotności. I to zabrzmiało w ogóle tak strasznie, tak pompatycznie, ale to jest w ogóle strasznie mądre i piękne zdanie. I kochani, chciałbym, żebyśmy w związku z tym zdaniem dzisiaj dwie rzeczy sobie jakby pomyśleli. Pierwsza jest taka czy przypadkiem nie uciekasz nieustannie przed samotnością? Kochani, zauważcie, ile mamy takich wypełniaczy, nie? Takich rzeczy, które nam zapełniają pustkę, żeby tylko nie być samymi. Nawet, jeżeli nie ma ludzi dookoła, to żeśmy pomyślali właśnie te wszystkie seriale science fiction, te wszystkie wstawaki, youtuby i tak dalej, żeby tylko zapełnić sobie pustkę. Ja nie mówię, że oczywiście w ogóle tego nie można robić, że te rzeczy nie są potrzebne, ale czy masz w swoim życiu, czy masz w swoim byciu każdego dnia też jakiś czas na samotność? Też jakiś czas na taką samotność? Oczywiście nie w takim kluczu tak, proszę Ojca, bo ja to zawsze jestem samotny. Nie o to mi chodzi. Tylko czy szukasz jej jako czegoś pozytywnego, jako czegoś, co ci może pozwolić spotkać się samemu ze sobą? Tak. Kochani, każdy z nas umrze w samotności. Nawet jeżeli będą nas otaczali ludzie, którzy nas kochają i to będzie w ogóle bardzo ważne i bardzo potrzebne, to i tak każdy tam wewnętrznie umiera sam, umiera jakby przechodzi przez śmierć sam. Nikt ci nie może tam towarzyszyć. Ale druga rzecz jeszcze, która mi się skojarzyła i ona będzie pewnego rodzaju zadaniem, bo to jest pierwsza, o której chciałbym, żebyście pomyśleli. Czy nie uciekacie przez samotnością? Jeżeli tak, może dzisiaj warto, w ten dzień, w czwartek, trochę takiej samotności, takiej osobności poszukać, po prostu. A druga rzecz, tak jak ten Malkolm, czy zapełniacie też samotność innych? Kochani, nie chodzi mi tylko o związki itd. Wydaje mi się, że jedną z cech chrześcijan jest to, że też ludziom, którzy właśnie są sami, nie mają może związków, są może nieszczęśliwi, może chorzy albo w jakikolwiek inny sposób jakby opuszczeni, pozostawieni, to my wiadomo, że nie zastąpimy im jakby całkowicie tej samotności, że to nie jest też nasza rola, ale jakąś tam jej część wypełniamy, jakąś tam jej część staramy się zapełnić. Kochani, muszę wam się przyznać, że jednym z powodów, dla których ja nagrywam te wszystkie odcinki, to, że zawsze jest odcinek rano i wieczorem, to jest, kochani, w ogóle dużo, nie? Większość youtuberów nagrywa góra jeden odcinek dziennie, takich normalnych, bo tam te wszystkie gry i te inne, to wiadomo, nagrywają tam miliardy tego, ale nie o to chodzi. Chodzi o takie normalne gadanie. No to rzadko się zdarza, żeby ktoś gadał rano i wieczorem, nie? Ja jakoś mam takiego fioła po prostu w głowie, że nagrywam wam i macie odcinek prawie zawsze rano i wieczorem. Kochani, jednym z powodów, poza tym, że nie mam co robić, nie no, żartuję, ale jednym z powodów jest to, że ja wiem też, że części z was jakoś tam towarzyszę i też w taki sposób, chociażby wirtualny, bo wirtualny, ale jakoś wam tam zapełniam trochę tą samotność i traktuję to zupełnie poważnie. Może wtedy, kiedy mi się nie chce czegoś nagrywać, może sobie Adaś, ale nagraj, bo ktoś tam siedzi sam też i może te pięć minut... Ja wiem, że to mu nie zapełni samotności, też nie chcę być takim substytutem, ale może to mu da chwilę radości, chwilę takiego oddechu, pomyśli sobie kurczę, fajnie, pobyłem trochę z ojcem Adamem. Ja wiem, takie to bycia tam przez ekran, nie? Ale zawsze. I kochani, chciałbym, żebyście pomyśleli, czy wy możecie gdzieś, może trzeba by trochę bardziej ruszyć, pomyślcie o jakiejś osobie wokół was, która jest samotna, o jakiejś osobie wokół was, której doskwiera ta samotność i może ją trochę zapełnijcie. I błagam, nie myślcie tego w takim kluczu niektórzy, stary Adas, pomyślcie ale to ja potrzebuję, żeby mi zapełnić samotność. Ja wiem, kochani, ale ja nie o tym dzisiaj mówię. Bardzo lubię taką modlitwę św. Matki Teresy, kiedyś ją pewnie w ogóle wezmę jako temat tego odcinka, bo to jest super, gdzie ona modliła się w taki sposób Kiedy jestem głodna, pokaż mi, Panie Jezu, kogoś, kto jest bardziej głodny ode mnie. Kiedy jestem spragniona, pokaż mi kogoś, komu chcę się pić. Kiedy jestem samotna, pokaż mi kogoś, komu mogę zapełnić samotność. Więc to nie jest, kochani, tak, że jeżeli doświadczamy tego, to właśnie powinniśmy tylko szukać, kto mi to wypełni. Tylko jeżeli jesteś samotny, to idź do kogoś innego zapełnić mu samotność. Uwaga, co się z tym stanie? Przestaniesz być samotny. Więc w ogóle przestając myśleć o tym, że niech mi ktoś zapełni samotność, tylko ja ją komuś zapełnię, tak naprawdę wypełniasz sobie tą samotność. Kochani, taki dzisiaj dzień w związku z tym serialem Firefly. Komu możesz dzisiaj dać trochę swojego czasu, trochę swojej obecności, jakieś zupełnie proste rzeczy, proste gesty. Czyli komu możesz dać trochę, no właśnie, zapełnienia samotności. Byłoby super, jakbyśmy tak zrobili. Więc, moi kochani, deszczyk, jak słyszycie, mam chyba, nie wiem, co słyszycie w mikrofonie, że deszcz pada, ale tak se tu siedzę pod takim ganeczkiem i w ogóle jest tak fajnie. To wam może pokażę, jak tego wyglądają okoliczności przyrody. To jest taki rower, tam jest taki ogród i w ogóle jest tak fajowo. To chyba tyle na dzisiaj. Bardzo was ściskam, bardzo was pozdrawiam, no i w ogóle miejcie się najlepiej na świecie, niech wam Pan Bóg nieustannie zapełnia waszą samotność, bo On to robi najbardziej, najlepiej to potrafi. Z Bogiem, paaa...