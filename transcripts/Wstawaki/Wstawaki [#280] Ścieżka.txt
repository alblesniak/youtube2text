 Dzień dobry, dzień dobry, moi drodzy, dzisiaj jest poniedziałek, jest 29 lipca, to jest początek nowego tygodnia, to jest początek wstawaków w tym nowym tygodniu i bardzo was serdecznie oczywiście zapraszam na nowy odcinek wstawaków. No to jedziemy! Moi drodzy, moi kochani, witajcie bardzo serdecznie w ten poranek poniedziałkowy. To jest już jeden z naszych ostatnich tygodni wstawakowych, w sensie tych, które do was przygotowuję miesiące wcześniej na zaś, bo mam nadzieję, że gdzieś już pewnie w tych dniach albo doszedłem, albo dochodzę, albo zaraz dojdę do Jerozolimy i może się niedługo zobaczymy bardziej na żywo. Ale ciągle jeszcze oczywiście musicie oglądać odcinki nagrane wcześniej. Mamy dzisiaj poniedziałek, więc jak już bywało w niektóre poniedziałki w ostatnich czasach, dzisiaj cytat z filmów bohatersko, super, heroiczno, kostiumowo, ja nie wiem jakich tam... płaszczowych. Będzie dzisiaj zdanie z Avengersów. Takie zdanie, które wydaje mi się w ogóle kiedyś się chyba już pojawiło. Ale nawet jeżeli tak było, to będzie jeszcze raz i mam nadzieję, że nam zrobi dzisiaj dzień. Takie zdanie. Nie mam w sumie prawego pojęcia, kto je powiedział z Avengersów, ale takie mam zapisane. W wolnym tłumaczeniu. Bohaterem zostaje się przez ścieżkę, którą się wybiera, a nie przez moce, którymi jest się obdarowanym. Kochani, myślę, że strasznie ważne zdanie, szczególnie ważne zdanie wypowiedziane jakby przez usta kogoś, kto posiada różne fantastyczne moce. Ja wiem, że nikt ich nie posiada. W takim sensie, jak tam u superbohaterów, bo to wszystko fikcja. Ale właśnie... To jest zdanie ważne dlatego, że my ciągle czasem, myślę, oczekujemy... ciągle czasem... że my oczekujemy w życiu, że będziemy posiadać jakieś nadzwyczajne talenty, możliwości, jakieś zdolności, jakieś rzeczy, które nam pozwolą, żebyśmy wreszcie mogli coś sensownego, coś porządnego, coś takiego zrobić właśnie. Gdybyśmy tylko mieli coś, czego nie mamy, to na pewno byśmy zrobili coś super. I byłbym bohaterem w moim życiu, tylko że nie mam potrzebnych mi rzeczy i narzędzi itd. I moi drodzy, tak jak zawsze, to, że niektórych rzeczy oczywiście trzeba się nauczyć, to, że talent się przydaje, ale w ogóle talent to jest mniej więcej 10%, a 90% to jest jego rozwinięcie, to, że oczywiście trzeba pracować nad różnymi zdolnościami, to jest jasna sprawa. Ale dokładnie tak, jak w tym cytacie jest mowa, najważniejsza jest ścieżka, którą wybierasz. Czyli to, jakie podejmujesz wybory w życiu, to czy próbujesz osiągnąć coś dobrego, coś, co jest związane z wytrwałością, z pięknem, z dobrem, ze świętością, z męstwem, z odwagą, z poświęceniem, z oddaniem swojego życia itd. Cała ta reszta, czyli czy będziesz miał te nadzwyczajności, do tego ci potrzebne, czy nie, nie ma znaczenia. Jak zawsze coś oczywiście leci. To jest niewiarygodne po prostu. Czy to jakoś blisko, jakiś helikopter? Może leci jakiś super bohater? Moi drodzy, więc nieważne, co posiadasz, czego nie posiadasz, nieważne jakby w co jesteś wyposażony, a w co nie. Moi drodzy, ja, jak patrzę na siebie, mam oczywiście pewne talenty, ale po pierwsze nie widzę, żebym miał jakieś zupełnie niewiarygodne talenty, a w ogóle to mam wrażenie, że większość tych najlepszych rzeczy, które robię, to właśnie nie wynikają z moich talentów, tylko jakby z innych rzeczy, które po prostu wziąłem, podjąłem taką decyzję i zacząłem je robić. I w związku z tym, że zacząłem je robić, to wydarzają się w związku z tym fantastyczne rzeczy i osiągam jakieś super sprawy. Kochani, najważniejsze jest to, jaką wybierasz ścieżkę. Czyli kiedy stoją przed tobą otworem dwie drogi, dobra i zła, święta i grzeszna, szlachetna i nieszlachetna, uczciwa i nieuczciwa, poświęcająca się i niepoświęcająca się. To chodzi o to, co wybierasz. Chodzi o to, którą ścieżkę, którą ścieżką podążysz. Nawet jeżeli będziesz miał wszystkie... O właśnie, zobaczcie. Nawet jeżeli będziesz miał super moce, to możesz zostać złym bohaterem. Zobaczcie, w filmach o bohaterach jest zawsze bardzo dużo złych postaci i one zazwyczaj też mają super moce, nie? Taki Thanos na przykład. No, ten to posiadł wszystkie moce, wszystkie kamienie nieskończoności, nie? Jak się okazało, nic mu to nie dało. Był tylko i wyłącznie... no właśnie... zszedł na złą ścieżkę. Więc nie chodzi o to, co masz. Nie chodzi o to, w co jesteś wyposażony, tylko jaką ścieżkę wybierzesz. Dzisiaj masz poniedziałek, żeby wybrać dobrą, świętą, fantastyczną, piękną, kochającą ścieżkę. Taką wybierz, a cała reszta będzie ci dodana. Moi drodzy, to by było na tyle w tym dzisiejszym odcinku. Bardzo, bardzo wam dziękuję za kolejne spotkanie. Będziemy się pewnie w tym tygodniu spotykać, to widzicie, w takich okolicznościach drzewowo, ogrodowo, murowo i jakichś takich krakowskich, bo jestem w klasztorze u dominikanów. W sensie to jest jakiś tam kwiecień, nie? Kiedy ja to nagrywam. Ale tutaj będzie pewnie w najbliższym tygodniu. Więc zapraszam. Jutro widzimy się oczywiście we wtorek na kolejnym wstawakowym spotkaniu. Ściskam, pozdrawiam, błogosławię i do zobaczenia już niedługo. Z Bogiem, paaa...