 Dzień dobry, dzień dobry, moi drodzy, dzisiaj poniedziałek, 23 marca, a to jest kolejny wstawak wielkopostny, epidemiologiczny, trzeba by chyba teraz powiedzieć, niestety, chociaż w sumie. Kolejny wstawak serdecznie na początku tego tygodnia. Zapraszam! Moi drodzy, moi mili, bardzo was serdecznie witam w ten poniedziałek zupełnie inny od poprzednich dni. Wiem, że oczywiście oglądaliście już wstawaki w zeszłym tygodniu, które były już wstawakami epidemiologicznymi w Polsce, ale nagrywałem tamte poprzednie wstawaki jeszcze dużo wcześniej, zanim wyjechałem do Stanów itd. więc dopiero teraz ten jest taki bardziej aktualny, kiedy wszyscy jesteśmy w tej sytuacji, w której jesteśmy. Ale jak się w sumie okazało, zauważcie, bardzo wiele tych tekstów nie nagranych wcześniej po prostu doskonale odpowiadało temu, co się dzieje. Po prostu Duch Święty zawsze przygotowuje tak, jak trzeba. Mówiłem wam też w sobotę, że prawdopodobnie jestem teraz w Wilnie i że jeżeli ktoś jest w Wilnie, to zapraszam na rekolekcje. No wiadomo, że nie jestem, tak kochani? Wszystko się oczywiście odwołało. Moi drodzy, nic się nie zmienia w naszych porannych spotkaniach, bo codziennie porankami ładujemy się mądrością mistyków nadreńskich. Moi drodzy, dzisiaj cytat z Mistrza Eckharta bardzo długi, ale myślę, że bardzo fajny, bardzo potrzebny no i bardzo piękny w ogóle. Posłuchajcie tego zdania. Kto by mnie pytał, dlaczego się modlimy, pościmy i pełnimy wszystkie uczynki, dlaczego jesteśmy ochrzczeni oraz wydarzenie najwznoślejsze, dlaczego Bóg stał się człowiekiem, temu bym odpowiedział. Po to, by Bóg narodził się w duszy, a ona w Nim. W tym samym celu zostało napisane całe Pismo Święte. Bóg stworzył świat i całą anielską naturę, ażeby On się narodził w duszy, a dusza w Nim. Co tu więcej, moi drodzy, tłumaczyć? Myślę, że w ogóle wszystko jest jasne, ale oczywiście krótki komentarz musi być. Kochani, myślę, że wobec tej sytuacji można by te pytania Mistrza Eckharta rozszerzyć jeszcze bardziej, nie? Po co to wszystko? Czemu się dzieją na świecie rzeczy, które się dzieją? Czemu jesteśmy w takiej sytuacji, w jakiej jesteśmy? Po co to wszystko? Kochani, na pewno bardzo wielu z nas takie pytania sobie zadaje. Takie pytania siedzą gdzieś tam w naszych sercach, głowach, w naszych obawach, w naszych lękach, no tam się kołaczą, nie? Po co to wszystko? Panie Boże, po co to wszystko? I kochani, jedyna odpowiedź, jaka naprawdę ma sens, jaka jest na pewno prawdziwa, to jest właśnie odpowiedź Mistrza Eckharta. Po to, żeby się Bóg narodził w duszy, a dusza narodziła w Bóg. Kochani, wszystko, co się dzieje, bez względu na to, czy to jest błogosławione, czy wręcz odwrotnie, czy jest szczęśliwe, czy jest nieszczęśliwe, czy jest piękne, czy jest niepiękne, czy jest święte, czy jest beznadziejne, nawet ośmielam się powiedzieć, że jest wszystko to, co jest grzeszne, mimo że są rzeczy, których Pan Bóg oczywiście nie chce, ale wszystkie Pan Bóg chce wykorzystać do tego, żeby się w nas narodzić i żeby nasza dusza mogła się narodzić w Nim. Kochani, zobaczcie, ile się dobrych rzeczy z powodu tej całej sytuacji, w której jesteśmy, dzieje. Ile się uruchamia miłości w ludziach, ile się uruchamia naszego bycia z Panem Bogiem. Zobaczcie na nasze wieczorne spotkania, kiedy się spotykamy na tych live'ach na żywo, kiedy się wspólnie modlimy, kiedy słuchamy Słowa, kiedy naprawdę w dziesiątki tysięcy ludzi zjednoczyliśmy się wokół modlitwy. Mam nadzieję też, że bardzo wielu z nas doznaje jakiegoś zupełnie szczególnego, bliskiego, mocnego bycia z Panem Bogiem. Po co to wszystko? Po to, żeby się Bóg narodził w duszy, a dusza w Bogu. Kochani, każdy moment, każdą chwilę, każde wydarzenie, wszystko, co się dzieje, nawet to, co mamy teraz, mamy wykorzystać właśnie do tego. Proste pytanie jest na dzisiaj, w ten poniedziałek. Co dzisiaj zrobisz? W jaki sposób wykorzystasz ten dzień? Bez względu na to, co będziesz dzisiaj robić? Czy jesteś dzisiaj w pracy, czy pracujesz, czy siedzisz w domu, czy będziesz się zajmować chorymi, czy będziesz się zajmować dziećmi? Cokolwiek będziesz robił, to co zrobisz, żeby dzisiaj Bóg narodził się w twojej duszy? Czy dasz Mu taką szansę? Czy dasz Mu taką przestrzeń, taką okazję? Jeżeli tak, to będziesz wiedzieć, po co się dzieje to, co się dzieje na świecie. A dzieje się po to, żeby Bóg się narodził w twojej duszy. Moi drodzy, moi mili, to by było na tyle z tym naszym dzisiejszym, pierwszym tego tygodniowym, poniedziałkowym spotkaniu. Bardzo wam dziękuję za to spotkanie i zapraszam oczywiście na jutrzejsze. Oczywiście wieczorem też zapraszam, tak jak zawsze o 20.15 spotykamy się na live, więc jeżeli tylko macie chęć się wspólnie pomodlić z różańcem, macie ochotę posłuchać trochę komentarza do Słowa Bożego, to zapraszam na nasze dzisiejsze wieczorne spotkanie Miłość w czasach zarazy. Kochani, jeżeli chcecie dostać powiadomienia o tych transmisjach, niekiedy one się zaczynają, to trzeba po prostu subskrybować kanał. Każdy, kto ma subskrybowany kanał, powinien dostawać powiadomienie przed live'em i potem, kiedy live się zaczyna, że on już jest i można dołączyć. To tyle. Mam nadzieję. Do zobaczenia wieczorem i jutro rano. Ściskam, pozdrawiam, błogosławię i do zobaczenia. Miejcie się proszę najlepiej na świecie. Z Bogiem, paaa...