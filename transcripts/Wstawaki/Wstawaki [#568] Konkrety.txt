 Dzień dobry, dzień dobry, moi drodzy, dzisiaj 28 lipca, dzisiaj jest wtorek, tak się wydaje i to jest początek wstawaków wtorkowych, w których, mam nadzieję, zrobimy coś dzisiaj dobrego, a raczej zrobimy, bo będzie dzisiaj cytat ze świętej, bardzo świętej, bardzo fajnej, wielokrotnie już się pojawiającej u nas, ale myślę, że warto ją gościć jak najczęściej. Zapraszam na nowe wstawaki. Moi drodzy, moi kochani, witam was serdecznie w ten wtorkowy dzień, w ten wtorkowy poranek i tak jak już zapowiadałem, będzie dzisiaj święta nam dobrze znana, bo będzie dzisiaj święta Matka Teresa z Kalkuty, czyli po prostu samo złoto, samo, samo, samo życie. Posłuchajcie jej absolutnie pięknego zdania. Ona miała takie strasznie proste zdania, nie była jakimś wielkim teologiem, mówiła po prostu najprostsze, najoczywistsze rzeczy na świecie, ale one po prostu wszystko zmieniają. One tak ustawiają życie, że to w ogóle głowa mała. Na tym chyba polega świętość. Posłuchajcie, mówi tak Matka Teresa Nie martw się tak bardzo problemami, jakimi żyje świat, ale po prostu odpowiadaj na potrzeby konkretnych ludzi. Jezu, kochani, jakie to zdanie jest strasznie ważne. Zobaczcie, ile jest takiego u nas myślenia i też u nas, mam na myśli katolików, nie? Kiedy widzimy różne złe rzeczy, które dzieją się w świecie. I uwaga, rzeczywiście się dzieją, tak? Kiedy widzimy różne ideologie, różne prądy, różne zmiany myślenia, gdzie się próbuje temu światu wciskać i to z powodzeniem, niestety, różnego rodzaju po prostu kłamstwa, bzdury, zmienianie światopoglądu, zmienianie w ogóle myślenia o tym, co jest ważne, co jest piękne, co jest dobre, co jest z miłością, co nie jest i tak dalej. I nie chodzi mi o to, że mamy się tym w ogóle nie zajmować. Ale uważam, że to powinno być jednak, mimo wszystko, drugie w naszym myśleniu, a nie pierwsze. Jakie powinno być pierwsze? Pierwsze powinny być konkretne sytuacje, konkretni ludzie, konkretny człowiek, który stoi przed tobą. I ja wiem, że bardzo często, żeby się jakimś konkretem zająć, to trzeba też mieć pewne myślenie o pewnej całości. To jasne. Dlatego mówię, tego drugiego nie wolno zostawiać. Nie wolno myśleć o ogólnych rzeczach, które się dzieją na świecie i o naszej ogólnej, chrześcijańskiej odpowiedzi. Ale, kochani, mam takie wrażenie, że jednak my się dużo bardziej lubimy zajmować tym, co ogólne, niż tym, co konkretne. Bo to, co konkretne, wymaga czasu, wymaga pieniędzy, wymaga poświęcenia, wymaga straty, wymaga miłości, wymaga cierpliwości, wymaga zaangażowania się, wymaga po prostu normalnego, codziennego życia, które jest męczące, które jest trudne, które jest po prostu wyzwaniem. Znacznie łatwiej siedzieć przed telewizorem, widzieć, co się dzieje gdzieś tam na sieci i mówić sobie ale ten świat jest popsuty. Ten świat po prostu idzie w bardzo złą stronę. I to w ogóle zasadniczo prawda. Tylko co od takiego gadania się zmieni? Zmieni się tylko to, w sensie może zmienić się tylko to, że spojrzysz dzisiaj na człowieka, którego spotkasz w ten wtorek, który może będzie od ciebie różny, może właśnie będzie myślał według tych różnych kategorii ogólnoświatowych, które idą zupełnie w poprzek temu, co myślimy. A ty spróbujesz z nim porozmawiać, ty spróbujesz go pokochać przede wszystkim, ty spróbujesz mu usłużyć, spróbujesz z nim być, spróbujesz żyć z nim tak, jak to jest możliwe, spróbujesz mu powiedzieć oczywiście prawdę, gdzie to jest możliwe, jednocześnie go nie krzywdząc, po prostu zajmiesz się konkretem, konkretnym człowiekiem, konkretną sytuacją, konkretnym kimś. Kochani, naprawdę. Mówię, nie chodzi mi o to, że mamy nie myśleć o tym, co się dzieje w świecie. Oczywiście, że tak. Że mamy nie podejmować refleksji. I że nie mamy też próbować czasem wojować z tym, co się dzieje w świecie. To jest jasne w ogóle. Ale to nie może być pierwsze nasze zadanie, albo inaczej, bo to jest bez sensu mówienie pierwsze, drugie. Chodzi o to, że to nie może być pozbawione tego konkretnego. Bo kiedy jest tego konkretnego pozbawione, to jest do niczego. Tak samo to konkretne, jeżeli nie jesteś myśleniem ogólnym, też jest do niczego. Jak zawsze w chrześcijaństwie, tak? I, i. Czyli nie to, albo to, tylko i to, i to. A mam wrażenie, że nam jest jednak łatwiej z tym, co ogólne, a nie z tym, co konkretne. Spotkaj dzisiaj ludzi. Bądź z nimi. Kochaj ich. Ucz się z nimi być. Szanuj ich. Tam, gdzie trzeba mów prawdę. Ale tą prawdę masz mówić z miłością. Traktuj konkretnego człowieka jako Jezusa, którego spotkałeś dzisiaj, spotkasz dzisiaj na drodze. Wtedy będzie, będzie ok. Tak zróbmy. Moi drodzy, moi mili, bardzo wam dziękuję za kolejne spotkanie wtorkowe. Jedno z ostatnich lipcowych. Zostały nam jeszcze trzy dni lipca. Więc jeszcze się przez trzy dni lipcowe spotykamy, a potem się spotkamy sierpniowo i prawdopodobnie to nic nie zmieni, bo będzie po prostu dzień jak co dzień. No, ale lipiec się kończy. Ściskam was, pozdrawiam, błogosławię, jak nie wiem co i mam nadzieję do zobaczenia już jutro. Miejcie się, proszę, najlepiej na świecie. Z Bogiem, paaa...