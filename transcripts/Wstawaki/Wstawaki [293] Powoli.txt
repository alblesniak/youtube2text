 No dzień dobry, dzień dobry, moi drodzy, z niezwykłą radością, bo kiedy się na nowo zaczyna wszystko, to zawsze jest to niezwykła radość. Witam was bardzo serdecznie we wtorek w kolejnym wstałaku w tym tygodniu. Naprawdę niepomiernie się cieszę, że znowu spotykamy się, tak już prawie, prawie że na żywo. Bardzo zapraszam na kolejny odcinek. Moi drodzy, moi kochani, dzisiaj wtorek, więc oczywiście nasza wtorkowa tradycja cytowania różnych świętych. Będzie dzisiaj święty fantastyczny, bardzo go lubię, był już wielokrotnie we wstawakach, będzie też dzisiaj. Proszę, posłuchajcie jego zdania. Święty Filip z Neri, jakby się ktoś zastanawiał. Takie zdanie, proste, mądre, genialne i chyba potrzebne. Nie trzeba chcieć zostać świętym w ciągu dwóch dni, ponieważ doskonałość zdobywa się z trudem i powoli. Kochani, niby wszyscy to wiemy, przecież każdy wie, że nie da się siebie, nie da się świata, nie da się ludzi, nie da się w ogóle wszystkiego zmienić w piętnaście sekund. Każdy doskonale wie, że potrzeba czasu, żeby pewne rzeczy naprawdę się pozmieniały. A nawet, kiedy się dzieje jakiś taki radykalny, gwałtowny, natychmiastowy przełom, miałem też takie kilka w życiu, to on i tak potem wymaga mozolnego jakby przerabiania tego przełomu przez miesiące i lata. Kochani, spróbujmy wreszcie, z tego, że to wiemy, przełożyć to na to, że tak jest rzeczywiście w nas. Dlatego, że większość z nas żyje w takim zniechęceniu i zniecierpliwieniu. Nie wiem, czy większość, użyłem takiego słowa, ale myślę, że bardzo wielu z nas żyje w ciągu takim zniechęceniu i zniecierpliwieniu. Dlaczego to się wszystko nie zmienia? Dlaczego nie mogę raz na zawsze czegoś tam wyprostować? Dlaczego Pan Bóg nie wkroczy, nie zrobi porządku, nie nauczy mnie albo nie nauczy kogoś innego, albo nie zmieni tej rzeczywistości? Albo da mi takiej siły, żebym ja to zrobił i tak dalej. Powoli, krok po kroku nie da się osiągnąć doskonałości, świętości, miłości, wyrozumiałości, czegokolwiek tam sobie tu jeszcze podłożycie w ciągu dwóch dni. W takim razie co? Mam po prostu czekać? Nie. Znaczy w sensie tak. Czekać trzeba, ale... Konkretne kroki, kochani, tak jak wam to już mówiłem tysiące razy, konkretne, konkretne kroki. Mam takie doświadczenie, będę się z wami oczywiście dzielił tym jeszcze w różnych tam vlogach, przez trzy miesiące podążania do celu. Też miałem takie dni, kiedy sobie myślałem Boże, dlaczego ja jestem dopiero tutaj? Chcę dalej. Może bym podjechał, może bym podleciał, może bym, nie wiem, konia znalazł. Nie. Krok po kroku, dzisiaj do godziny 11 muszę zrobić 11 km, żeby dojść do tej i do tej miejscowości. Tam legnę, tam będę leżał, tam będę zdychał, tam będę coś jadł, tam próbuję znaleźć cień, tam się może prześpię, potem wstanę i będę musiał pójść dalej. O matko, jak już o tym myślę, to już mi się nie chce. Ale na ten moment mam do zrobienia tylko 11 km do najbliższej miejscowości. Pomyśl, jaki jest pierwszy krok, który masz zrobić do tego, co chcesz osiągnąć. Do tego, o czym od tak dawna może, nie wiem, myślisz, marzysz, próbujesz coś zrobić, coś przedsięwziąć. Pomyśl o jakiejś konkretnej rzeczy. Ona może być oczywiście z każdej dziedziny. Pierwszy krok, nie wszystko naraz. Dzisiaj, we wtorek, za świętym Filipem z Neri, zrób, proszę cię, pierwszy krok, który cię do tego podprowadzi. Zrobisz ten pierwszy krok, to potem trzeba będzie zrobić następny, czyli po zjeście po obiedzie pójść kolejne 11, 12, 13 km. Kochani, o to chodzi. Tego mi m.in. nauczyła też pielgrzymka, muszę wam powiedzieć, to jakiś taki nowy sposób. Bo oczywiście wiem to też od zawsze, ale na pielgrzymce przez trzy miesiące uczysz się tego bardzo konkretnie. Krok za krokiem, krok za krokiem, wioska za wioską, miejscowość za miejscowością. Dzisiejszy nocleg, który nie będzie jeszcze tym, o którym marzysz, ale będzie. I to jest ten dzień, który trzeba dzisiaj wykonać. Chyba tak. Kochani, to jest naprawdę ważne i potrzebne. Koniecznie dzisiaj nie tylko wysłuchajcie, proszę, tego wstawaka, tylko pomyślcie o tym pierwszym kroku, o tych waszych dzisiejszych 11 km, a może o tych waszych dzisiejszych 200 metrach, albo trzech krokach, które trzeba zrobić, żeby zacząć iść tam, gdzie chcecie coś osiągnąć. Tyle. Moi drodzy, moi kochani, to tyle w tym dzisiejszym wstawaku. Będziemy to wszystko mało oczywiście rozkręcać, będziemy coraz bardziej się tutaj spotykać i tak dalej. Taka tylko przypominajka, ja jeszcze zrobię o tym osobny film. Zostało jeszcze sporo całkiem miejsc, chociaż tam jest w ogóle bardzo dużo, mamy tam chyba z 18 tysięcy. Większość poszło, ale zostało jeszcze sporo miejsc. W Tauronie, na naszym Wielbieniu w październiku. Umiłowani. Tauron, Kraków, Wielka Hala, będziemy wielbić. Będzie głoszenie, będzie w ogóle super ekstra. To będzie najlepsze głoszenie, jakie zrobiliśmy, w sensie najlepsze wielbienie, jakie zrobiliśmy do tej pory. Tak myślę. W sensie każde, jakie jest. Gdybyście chcieli, to zapraszam do Krakowa. Są jeszcze bilety, możecie zajrzeć. Pewnie będą jakieś linki pod tym filmem, taką mam nadzieję. Więc tam luknijcie. A my się widzimy jutro, oczywiście w środę. Ściskam, pozdrawiam, błogosławię i do zobaczenia już niedługo. Z Bogiem, pięknego dnia, paaa...