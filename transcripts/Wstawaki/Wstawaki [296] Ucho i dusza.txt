 Dzień dobry, dzień dobry, moi drodzy, dzisiaj piątek, dzisiaj jest ostatni dzień, nie ostatni, jeszcze mamy sobotę, stawaki. Dzisiaj jest prawie ostatni dzień stawaków w tym tygodniu, więc was bardzo serdecznie na to spotkanie zapraszam. Jedziemy! Moi drodzy, moi kochani, bądźcie serdecznie przywitani w ten piątkowy poranek i zapraszam na dzisiejszy start w ten dzień. Mamy piątek, więc oczywiście cytat z Biblii i będzie taki trochę cytat dzisiaj, że tak powiem, z duchowości dnia wczorajszego, aczkolwiek dla mnie to jest duchowość na dzisiejszego, bo nagrywam to dzień wcześniej, czyli dzisiaj w czwartek, 15 sierpnia, a mamy dzisiaj na świętej Marii Panny uroczystość. I mam taki cytat, jakby nie o niej, ale bardzo o niej. Proszę posłuchajcie, to jest Izajasz, 55 rozdział, 3 werset. Jest tam napisane coś takiego NAKŁAŃCIE WASZE UCHO I PRZYJDŹCIE DO MNIE, POSŁUCHAJCIE MNIE, A WASZA DUSZA ŻYĆ BĘDZIE. Dlaczego mówię, że to jest cytat maryjny, chociaż on z pozoru nie ma nic wspólnego z naświętszą Maryją Panną? Dla mnie Maryja, zawsze jak sobie wyobrażam jakby taki symboliczny znak tego, kim ona jest, to zawsze ona mi się kojarzy z uchem. Dlatego, że chyba nikt, tak jak ona, nie był tak wsłuchany jakby w Pana Boga. Ona była nieustannym, ciągłym nasłuchiwaniem tego, co On do niej mówił, tego, co On chciał jej przekazać, w takim sensie, jak jej kształtował wnętrze. I zauważcie, ten cytat mówi coś bardzo pięknego. Pan Bóg obiecuje, że jak się nakłoni ku Niemu ucho... Ja lubię to słowem nakłonić, czyli nie tylko takie, że no dobra, słucham, tylko takie... to jest takie wyczekujące, takie, że tam to ucho wyciągam do Niego, czyli jakby bardzo aktywnie nasłuchuję tego, co On mówi, to kiedy nakłonisz ucho do Pana Boga, On mówi Wasza dusza żyć będzie. Czyli całe twoje wnętrze będzie ożywać. Kochani, na pewno macie takie doświadczenie małości życia, tego, że chciałoby się żyć bardziej, że w sensie to jest nam tak sucho wewnętrznie, tak jest martwo w środku, że aż nie wiadomo po prostu, co robić. Jest bardzo prosta metoda. To słowo o tym mówi Maria, to zrozumiała i dlatego tę metodę, myślę, jakby genialnie zastosowała w swoim życiu. Nasłuchiwać, nieustannie nasłuchiwać. Tylko, kochani, tu nie chodzi o to, o czym ja myślę, my czasem myślimy i to jest w ogóle coś, co w Kościele dla mnie jest drogą taką dosyć złudną. Czyli takie nasłuchiwanie w takim sensie, żeby usłyszeć coś nadzwyczajnego, żeby usłyszeć, nie wiem, no właśnie, dosłownie, że Bóg do mnie mówi. Jakieś objawień, jakieś natchnień, jakichś obrazów jakiegoś takiego... Nie, tu chodzi o nasłuchiwanie, czyli nieustanne trwanie na modlitwie, takiej modlitwie pełnej świadomości jestem z tobą, Panie Boże. Chcę trwać w Twojej obecności. Nic tam nie musisz słyszeć. W takim sensie, to nie jest tak, że to ma polegać na tym, że zadajesz pytania i Pan Bóg ci od razu odpowie. Czasem oczywiście odpowie, ale nie o to chodzi w tym słuchaniu. To słuchanie jest niczym innym, jak takim przylgnięciem uchem, czyli tak naprawdę sercem, bo serce to jest ucho, takie mądre zdanie. Serce w człowieku to jest ucho. Czyli jeżeli człowiek przylgnie sercem, czyli uchem do Pana Boga i cały czas trwa jakby w Jego obecności, trwa w takim nasłuchiwaniu tego, że Pan Bóg z Nim jest, to dusza ożyje. Kochani, to jest doświadczenie moje absolutnie. Kiedy tylko trwam w bliskości z Bogiem, to się nasłuchuję Go. Mam takie dnie, które wypełniam sobie całe chodzeniem z Nim, modlitwą, rozważaniem Jego słowa, myśleniem o Nim itd. Czyli On mi towarzyszy w ciągu dnia, dusza mi żyje. I to nie oznacza od razu fajerwerków, to nie oznacza od razu nie wiadomo czego, tylko dusza mi żyje. Przez trzy miesiące, jak szedłem z pielgrzymką, nasłuchiwałem Go, bardzo mi dusza jakby ożywała. Były też momenty pewnego zastoju, one były przygotowaniem do tego życia, które będzie później, ale kiedy się w tym trwa, to On daje to życie. Jeżeli brakuje wam życia, jeżeli wasza dusza mało żyje, to dzisiaj jest dzień, tak jak oczywiście każdego dnia, ale dzisiaj jest dzień nasłuchiwania tego momentu przylgnięcia uchem do Pana Boga, tak jak Maryja. Ona to robiła w najdoskonalszy sposób. Zróbcie to tego dzisiejszego dnia. Moi drodzy, bardzo wam dziękuję za kolejne spotkanie. Zapraszam oczywiście na jutrzejsze, jeszcze sobotnie, w którym to zakończymy ten nasz pierwszy, nowy, na żywo nagrywany Tydzień Wstałaków, a potem jedziemy dalej aż do po prostu końca świata. To już będzie w sumie tyle. Ściskam, pozdrawiam, błogosławię. Miejcie dzisiaj najpiękniejszy dzień. Bardzo, bardzo się o to modlę dla was. Do zobaczenia już jutro. Z Bogiem, paaa...