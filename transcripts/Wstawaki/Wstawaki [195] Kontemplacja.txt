 Dzień dobry, dzień dobry, moi drodzy, dzisiaj jest środa, jest 17 kwietnia, to jest przedostatni odcinek Wstawaku w Wielkim Poście, a ja was po prostu najserdeczniej na niego zapraszam. 🎵 Muzyka 🎵 Moi drodzy, moi kochani, najserdeczniej, najcieplej i w ogóle najgoręcej was witam w tym mroźnym moim klimacie tutaj dookoła mnie będącym i zapraszam na kolejne zdanie Ojca Jachima. Takie jeszcze jedno podbicie tematu, które już się pojawia wiele razy u Ojca Jachima, ale myślę, że to jest takie coś, do czego warto ciągle wracać. Proszę posłuchajcie, co to jest za zdanie. Ważny jest kontekst. To jest zdanie, które ojciec Joachim powiedział kiedyś na żywo, na takim spotkaniu. Zapytano go Ojciec, jak się czujesz dzisiaj? W sensie... jak się masz? I ojciec odpowiedział tak Mam się świetnie, lepiej niż kiedykolwiek, bo Pan Jezus jest blisko. Nic nie widzę, nic nie słyszę, pełna kontemplacja. Moi drodzy, to pokazuje kilka fantastycznych cech Ojca Jachima. Najbardziej oczywiście jego miłość do Pana Jezusa, ale też jego fantastyczny dystans do siebie. To był taki czas, ojciec Joachim miał wtedy już dziewięćdziesiąt parę lat, kiedy zupełnie prawie nic nie słyszał. Miał aparat, oczywiście, słuchowy i tam czasem go podgłaśniał, no i trochę słyszał, ale jak go tylko ktoś denerwował, to zawsze go ściszał tak, żeby nic nie słyszeć i zawsze mówił, że to jest fantastyczny wynalazek, że można się po prostu odciąć od wszystkich głupich słów, które mówią. Więc nic prawie nie słyszał i nic prawie nie widział, dlatego, że tracił wzrok już pomału. Więc był odcięty od rzeczywistości zewnętrznej przez słuch i przez wzrok i w związku z tym mówił pełna kontemplacja. Czyli miał czas, żeby się zagłębić w siebie, zagłębić w to, co Pan Jezus mu mówi w nim, a wiedział, że to już blisko, bo to już była końcówka jego życia. Kochani, już wam mówiłem o tym, chyba w poniedziałek, zdaje się, nie? Kiedy wam mówiłem o Eucharystii, o tym, żeby się wsłuchać w głos Pana Boga w nas. Moi drodzy, w Wielkim Tygodniu, a to są nasze odcinki wielkotygodniowe, to jest coś, czego najbardziej potrzebujemy. Ja was już, mówiąc krótko, trochę tak przygotowuję na te dni Triduum Paschalnego, wtedy nie będzie wstawaków, więc chciałbym, żebyście jakby jak najwięcej czasów w te dni wykorzystali na słuchanie i na zajmowanie się Bożą obecnością w was. Kochani, Triduum Paschalne, które rozpocznie się w czwartek wieczorem, powinno być takim czasem, że od czwartku wieczorem aż do niedzieli nie robimy już nic innego. Ja wiem, że część z was będzie musiała pójść do pracy, będziecie musieli różnymi rzeczami się zająć, to jasne, no bo jest życie. Ale trzeba w tych dniach od czwartku wieczorem do niedzielnego poranka jak najwięcej czasu przeznaczyć na to, żeby się odciąć od tego, co słychać, od tego, co widać i zagłębić się we własne serce. Oczywiście nie w poszukiwaniu siebie, tylko w poszukiwaniu Pana Boga w głębi tego serca. On tam w twoim sercu będzie chciał dokonać przejścia. Będzie chciał dokonać tego przejścia, czyli paschy, którego sam dokonał, czyli przejścia przez cierpienie, przez mękę, przez śmierć, przez grób, przez ciemność, przez beznadzieję, do życia. I doświadczysz tego nie w zewnętrznych sprawach, nie w czymś, co będzie na zewnątrz ciebie. To cię oczywiście może poprowadzić, na przykład tak jak liturgia. Liturgia może cię przez pewne znaki, obrazy, słowa poprowadzić do tego doświadczenia, ale ono i tak się potem musi dokonać w tobie. Kochani, nasz problem często polega na tym, że jak przeżywamy te różne dni, na przykład święte, właśnie w Triduum Paschalnym, no to się koncentrujemy na tych nabożeństwach, Eucharystiach, adoracjach, pieśniach itd. i mówimy No ja tam trochę nie za bardzo nic tak przeżywam, no. Bo to nie o to chodzi. To nie chodzi o to, że masz przeżyć dobrze tę liturgię, tylko ona ma cię poprowadzić do pewnego doświadczenia w tobie, które się potem w tobie ma dokonać albo w trakcie tej liturgii, albo potem. I chodzi o to, żeby się w siebie zagłębić, w kontemplację. I oczywiście bez takiego nadęcia i takiego, że matko, nie wiadomo, co się musi stać. Z takim dystansem, jak miał ojciec Joachim. Nic nie słyszę, nic nie widzę. Pełna kontemplacja. Tak mówił. Kochani, no jest coś przeuroczego w tym jego podejściu, że jednocześnie był tak głęboko, blisko z Panem Bogiem, a jednocześnie miał ten tak fantastyczny dystans do siebie, do tego świata, do wszystkiego, co się dzieje dookoła. No bardzo nam tego wszystkim potrzeba. Kochani, spędźcie najbliższe dni, te, które się zaczną już jutro, do Triduum Paschalne, właśnie na poszukiwaniu, zagłębianiu się w spotkanie z Bogiem w waszych sercach, tam głęboko, na samym dnie waszych serc. Moi drodzy, to tyle w tym dzisiejszym odcinku przedostatnim. Jutro się widzimy po raz ostatni we wstawakach w tym tygodniu i w ogóle w Wielkim Poście, więc najserdecznie ten ostatni odcinek was zapraszam. A tymczasem was oczywiście ściskam, pozdrawiam, błogosławię, jak nie wiem co i do zobaczenia już jutro. Z Bogiem, paaa...