 Dzień dobry, dzień dobry Moi drodzy, dzisiaj piątek 11, tak? 11 chyba... chyba tak, 11 dzisiaj października a ja was najserdeczniej zapraszam na piątkowy odcinek wstawakowy. Jedziemy! Moi drodzy, moi kochani, witam was najserdeczniej w ten piątkowy poranek. Jak zawsze w piątki we wstawakach zapraszam na biblijny cytat i poprowadzi nas dzisiaj Słowo Boże. Bez głupich wstępów, jedźmy do sprawy. Psalm 6, werset 5, takie tam jest zdanie Zwróć się o Panie, ocal moją duszę, wybaw mnie przez Twoje miłosierdzie. Kochani, co z tego zdania dzisiaj? Dlaczego to zdanie wybrałem? Moi drodzy, lubię początek tego wersetu, gdzie jest mowa Zwróć się o Panie. Co to znaczy? Jest takie doświadczenie duszy, które ma takie poczucie, że Pan Bóg się odwrócił plecami, że Pan Bóg jest gdzieś daleko, jest jakby niewidoczny, niedostrzegalny, że Pan Bóg patrzy na innych ludzi, na inne rzeczy w tym świecie, a mnie nie zauważa. Czyli jakby mam takie poczucie, Bóg odwrócił ode mnie swoje oblicze. Zwróć się ku mnie, Panie. Proszę Cię, zwróć się. I o co prosi psalmista? Że kiedy ma takie doświadczenie takiego opuszczenia takiej po prostu biedy, swojej własnej biedy, to prosi ocal moją duszę. I dlaczego to jest ważne? Zobaczcie, on nie prosi o żaden inny poziom swojego jestestwa, o pomoc w żadnym innym poziomie swojego jestestwa, tylko prosi o pomoc w duszy, o ocalenie duszy. Kochani, zauważcie, że my bardzo często jakby zwracamy większą uwagę na inne rzeczy, nie? Na ciało, na przykład kiedy prosimy o zdrowie, na nasze życie takie w sensie, nie wiem... materialne, zawodowe, gdzie potrzebujemy pomocy, na rodzinę, czyli nasze takie życie społeczne, relacyjne, gdzie prosimy za, nie wiem... nasze związki małżeńskie, przyjaźnie, jakieś trudne relacje i tak dalej, gdzie prosimy też o tysiąc innych rzeczy. I uwaga... nie to, żeby tam to wszystko było czymś złym i że nie wolno Pana Boga o to prosić. Jasna sprawa. Ale zobaczcie, psalmista, i dlatego ten wersus, który wam dzisiaj czytam, mówi przede wszystkim OCAL MOJĄ DUSZĘ. Czyli Panie Boże, przede wszystkim chodzi mi o to, żebym z moją duszą jakby szedł do ciebie. Reszta, nawet jeżeli się rozsypie, no to się może nawet rozsypie, ale żebym ja duszą swoją był ocalony. Kochani, to jest to, co mówił Pan Jezus, nie? Że jakby najważniejsze to, żeby ocalić duszę, że nawet jeżeli stracisz, nie wiem... rękę, nogę, głowę, tak? to najważniejsze, żebyś serce ocalił. Że nawet możesz bez ręki, bez... nie wiem... nogi wejść do Królestwa Bożego, ale żebyś duszę swoją ocalił. Kochani, zobaczcie, że my bardzo często potrzebujemy jakby przede wszystkim innych rzeczy. I nie chodzi mi o to, że mamy ich nie potrzebować, tylko że nie przede wszystkim. Myślę, że bardzo piękną jest taka modlitwa, kiedy człowiek prosi Pana Boga Panie Boże, mam różne sprawy, mam różne rzeczy, o które Cię proszę i oczywiście bardzo potrzebuję Twojej pomocy, to jest jasne, ale najważniejsze, żebyś mi duszę prostował, żebyś mi duszę prowadził do nieba, nawet jeżeli tam te wszystkie inne rzeczy, nawet jeżeli ich nie dostanę, nawet jeżeli do końca życia będę się z nimi, nie wiem... męczył, zmagał i będą trudne we mnie i nie poradzę sobie i tak dalej, to duszę moją ocalę. Czyli ocalę mojej najgłębszej ja, o co, o co, o kim jestem. Kochani, bo może być tak, że zyskasz cały świat, a duszę stracisz, jak mówi Pan Jezus. Co ci z tego, że cały świat zyskasz, że w ogóle będziesz miał wszystko już naprawione i wszystko w ogóle gotowe i idealne w twoim życiu, ale szkodę na duszy poniesiesz? Czy myślimy o swojej duszy, czyli o tym, co jest najgłębsze w nas? My zazwyczaj myślimy o tym, co trochę wyżej, nie? bo to najbardziej boli. Często zapominamy właśnie o tym, co najgłębiej. Kochani, pomyślcie dzisiaj o waszej duszy i kiedy się będziecie dzisiaj modlić, to modlcie się przede wszystkim o to, żeby Pan ocalił waszą duszę, żeby okazał miłosierdzie waszej duszy. Nie ma nic ważniejszego, więc zróbmy to dzisiaj. Moi drodzy, moi kochani, to tyle w dzisiejszym piątkowym spotkaniu i zapraszam oczywiście na jutrzejsze sobotnie, ostatnie w tym tygodniu. Ściskam was bardzo mocno, bardzo was błogosławię, bardzo was pozdrawiam, dziękuję za prawie już cały tydzień kolejny wstawakowy i zapraszam na jutro. Z Bogiem, paaa...