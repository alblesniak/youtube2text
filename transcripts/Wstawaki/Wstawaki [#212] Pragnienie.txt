 Dzień dobry, dzień dobry, moi drodzy, dzisiaj jest piątek, jest 10 maja, a to jest kolejny odcinek Wstawaków, w tym tygodniu już przedostatni, na który ja was bardzo, ale to bardzo serdecznie zapraszam. Jedziemy z tym koksem, bo trzeba go jakoś uciągnąć. Moi drodzy, moi kochani, witajcie serdecznie w ten piątkowy odcinek. Jak zawsze taki troszeczkę spokojniejszy, poważniejszy i z ważniejszym tematem, bo oczywiście będzie cytat biblijny. Tak jak wam powiedziałem tydzień temu, chciałem, żebyśmy przez kilka tych tygodni piątkowych, w sensie dni piątkowych w tygodniu, zrobili te takie zdania Pana Jezusa z tego słynnego spotkania, które będzie kiedyś na końcu świata, gdzie Pan Jezus będzie zadawał bardzo ważne pytania. Tydzień temu było o głodzie, dzisiaj następujące zdanie z 25 rozdziału Mateusza Bo byłem spragniony, a daliście mi pić. Kochani, dlaczego Pan Jezus odróżnił picie od jedzenia? To są tak naprawdę dwie bardzo podobne potrzeby, nie? Ja myślę, że to odróżnienie ma też bardzo głęboki taki wyraz, taki symboliczny. Zobaczcie, że bez picia można dużo krócej przeżyć, niż bez jedzenia. W takim sensie dłużej człowiek wytrzyma, będąc głodnym, a krócej będąc spragnionym. W związku z tym mam takie wrażenie, że ten cytat możemy potraktować w taki sposób, że ta odpowiedź na pragnienia człowieka to jest odpowiedź na te rzeczy, które są w nim najniezbędniejsze. Takie rzeczy, bez których naprawdę nie da się w żaden sposób jakby żyć. Człowiek może być głodny na różne sposoby i są takie głody jakby pierwotne i najbardziej potrzebne i są takie mniej potrzebne. Mam wrażenie, że te najbardziej potrzebne to są właśnie te związane z pragnieniem, czyli te, gdzie nie ma wody i człowiek po prostu umrze, jak nie będzie tej wody. I kochani, dzisiaj znowu chciałbym, żebyśmy w kilku sobie kluczach o tym pomyśleli. Po pierwsze, pomyśl sobie o swoich największych głodach, jakie masz. Zadaj sobie proste pytanie gdzie szukasz napełnienia, zaspokojenia tych głodów? Kochani, największe głody, jakie mamy, a już taki zupełnie ten największy, nie? taki głód sensu, istoty w ogóle, tego, kim jesteśmy, tego, po co to wszystko, no to wypełnić to i jakby odpowiedzieć na ten głód, na to pragnienie może tylko jeden. I nim oczywiście jest Pan Bóg. Dzisiaj proste pytanie gdzie latamy nie do Pana Boga, tylko gdzieś indziej? Gdzie są te miejsca, gdzie się po prostu pałętamy po innych studniach, które są wyschłe, gdzie się nie możemy napić, dlatego że tylko u Pana Boga jest woda, która może cię napełnić, która może cię nasycić. Zauważcie, to jest to zdanie, które Pan Jezus powiedział do Samarytanki, nie? gdzie mówi... i ona do Niego mówi daj mi tej wody, żebym już więcej nie pragnęła. I On jej mówi ja jestem tą wodą. Zauważcie, z czym ona do Niego przyszła. Ona do Niego przyszła z ogromnym pragnieniem miłości, dlatego że ona była w iluś tam już związkach nigdzie nie mogła znaleźć prawdziwej miłości, była po prostu śmiertelnie spragniona miłości i tego, żeby ktoś ją kochał. Co jej powiedział Jezus? Chodzisz po studniach, które nie są w stanie dać ci tej wody, tylko Ja ci mogę dać zaspokojenie tego największego, najgłębszego pragnienia, jakie masz, a tym pragnieniem jest właśnie pragnienie miłości. Kochani, taki może dzisiaj rachunek sumienia. Gdzie szukasz zaspokojenia tego pragnienia? Mało tego, jak masz obok siebie też różnych ludzi, którym doradzasz, którzy przychodzą do ciebie po pomoc, gdzie ich kierujesz? Do siebie? Do jakiejś pomocy takiej tylko ludzkiej? Ona czasami oczywiście jest potrzebna, to jest jasna sprawa, ale czy ich kierujesz do tego najważniejszego źródła? Czy ludzie mogą od ciebie się odbić po to, żeby pójść do największego pragnienia? To jest taka moja nieustanna zagwostka, nie? Czy ja was karmię i poję sobą, a często pewnie to niestety robię, czy też umiem was skierować do Pana Jezusa po to, żeby On was nakarmił i napoił? Dlatego, że tylko On was może napoić tak, jak tego potrzebujecie. I to, że czasem oczywiście potrzebujemy kogoś, to przyniesie czerpak, kto poda, nie wiem... kubek, albo kto pokaże, gdzie jest studnia, no tak, właśnie to dzisiaj mówi Pan Jezus, że daliście tym ludziom odpowiedź na ich pragnienie, ale to On jest tak naprawdę Tym, który może to pragnienie do końca wypełnić. Dzisiaj o pragnieniu. Gdzie sami szukamy i gdzie innych prowadzimy. 🎵🎵🎵 Moi drodzy, to tyle w piątek. Oczywiście zapraszam, tak jak zawsze, na jeszcze jeden odcinek sobotni, już jutro. I w ten sposób zakończymy kolejny tydzień. Taki trochę wirtualny. Dziwnie mi się trochę to nagrywa. Ja zawsze oczywiście nagrywam z wyprzedzeniem, to jest jasne. No ale teraz to jest po prostu pół roku do przodu. Tak sobie myślę w ogóle a może będzie koniec świata i wy tego nie zdążycie obejrzeć i nagram te sto odcinków po nic? Nie szkodzi w ogóle, bo ja was w ten sposób już teraz tutaj próbuję kochać i ta miłość będzie przyjęta. O to chodzi. Coś mi takie wątki jakieś osobiste chodzą ostatnio po głowie, no... Ściskam, pozdrawiam, błogosławię, miejcie się, proszę, najlepiej na świecie. Z Bogiem, paaa...