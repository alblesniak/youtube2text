 Dzień dobry, dzień dobry, moi drodzy, dzisiaj jest 13 lipca, to jest poniedziałek, to jest początek nowego tygodnia i ja was bardzo serdecznie zapraszam na spotkanie, to rozpoczynające ten tydzień, żebyśmy mogli zrobić dobry tydzień. Czyli, mówiąc krótko, zapraszam. Jedziemy! Moi drodzy, moi kochani, witam was bardzo serdecznie w tym poniedziałkowym odcinku i nie wiem, czy zauważyliście, nastąpiła pewnego rodzaju przewrotka. Bardzo często nagrywam wstawaki w studio w Warszawie i zazwyczaj je nagrywam z tamtej, z drugiej strony tego regału. Chyba po raz pierwszy nagrywam wstawaki z tej strony regału. Czyli zobaczcie teraz książki, które są z drugiej strony i perspektywę na lodówkę, z którą widzicie, jest cudowna Matka Boża. Przepraszam, że ją tak trochę zasłaniam, ale nie miałem trochę za bardzo inaczej kado zrobić, żeby było dobrze. Więc mam nadzieję, że to nie przeszkodzi. Ona po prostu jest za nami, nieustannie czuwa nad nami i modli się nad nami w tych wstawakach. Kochani, do rzeczy, czyli cytat na dzisiaj. Często w poniedziałki wam cytuję takie różne cytaty, pamiętacie, nie? Filmowo-bohatersko, książkowo-nierealno-fabularne. Taki będzie dzisiaj. Będzie to cytat z filmu Interstellar. Fantastyczne kino, w sensie i fantastyczne, bo świetne kino, i fantastyczne, bo takie o kosmosie, o tym, co się będzie kiedyś działo. Lubię takie filmy. Posłuchajcie, jak brzmi ten cytat. Nie mam pojęcia, kto to mówi w tym filmie, bo znalazłem to już po prostu w internetach potem, ale piszą, że to z tego filmu. I rzeczywiście pasuje, że to z tego filmu. Co tam się dzieje? Kiedyś patrzyliśmy w niebo i zastanawialiśmy się, jakie jest nasze miejsce w kosmosie. Teraz patrzymy pod nogi i gdybamy, czy jest dla nas miejsce pośród piachu. Moi drodzy, proszę wybaczyć, jeżeli to słyszycie, nie wiem, czy to słyszycie, bo coś tutaj remontują, jak to bardzo często, kiedy coś nagrywam i muszę patrzeć jakby w dół, bo jestem na czwartym piętrze i właśnie to się trochę zgadza z tym cytatem, nie? Kiedyś patrzyliśmy w niebo, a teraz patrzyliśmy pod nogi. O co chodzi? Dlaczego wziąłem ten cytat? Kochani, wiecie, że jestem bardzo daleki od tego, żebyśmy nie byli realistami, że jestem bardzo daleki od tego, żeby bujać w jakichś takich realnych obłokach i żeby nie mieć kontaktu z rzeczywistością. Nie, wydaje mi się, że i w tym, co mówię, i też w moim życiu mam bardzo dużo kontaktu z rzeczywistością, ale jednak, kochani, można mieć kontakt z rzeczywistością za duży. Co to znaczy? Czyli tak się przejąć tym, co się dzieje wokół nas, tak się przejąć różnymi sprawami, tak się przejąć trudnościami, problemami, chorobami, tragediami, jakimiś takimi górkami życiowymi, niebezpieczeństwami życiowymi, że człowiek już zupełnie traci perspektywę patrzenia do góry. Co to znaczy patrzenia do góry? Nie chodzi mi bujania w marzeniach, nie. Tylko patrzenia do góry, czyli tam, gdzie jest Pan Bóg, tam, gdzie jest nadzieja, tam, gdzie jest to, że kiedyś to wszystko i tak się skończy. I nie ma być z tego powodu, oczywiście, tak jak mówię, bujanie w obłokach w takim sensie o... kiedyś będzie niebo, więc to wszystko, co tutaj się dzieje, to jest nieważne. Oczywiście, że nie. Kochani, chrześcijanin to jest w ogóle taki ktoś, kto żyje jednocześnie jakby w dwóch wymiarach. Kto jest bardzo mocno osadzony na ziemi, czyli żyje bardzo konkretnie w tym czasie, z tymi ludźmi, w tych sytuacjach, w tych problemach, w tych trudnościach itd. ale jednocześnie ma głowę cały czas w niebie. Czyli jakby patrzy na to wszystko z perspektywy Pana Boga, tego, że Pan Bóg ma wszystko w rękach, tego, że Pan Bóg wszystko prowadzi, tego, że nawet jeżeli tego razem nie widać, bo to jest właśnie gdzieś tam wysoko w chmurach, to wiem, głęboko wierzę, jakby ufam, że to wszystko tutaj się dzieje, że Pan Bóg nas nie zostawił, że Pan Bóg z nami jest. I kochani, chciałem was dzisiaj do czegoś takiego jakby wezwać. Pomyślcie sobie, bo może jest tak, że niektórzy z was pewnie za dużo patrzycie pod ziemię, w sensie w ziemię, za dużo patrzycie pod nogi, za bardzo się przejmujecie tym wszystkim, co jest tu i w ogóle nie macie tamtej perspektywy. Inni pewnie mają odwrotnie. Tutaj trochę ludzie wokół was giną i wasze dzieci z głodu umierają, a wy żyjecie gdzieś tam w jakichś obłokach, marzeniach i w ogóle tylko w planach na to, jak to będzie kiedyś. Nie. Chrześcijanin to jest ktoś, kto żyje jednocześnie w swoich dwóch wymiarach, potrafi je godzić, one jakby jedne na drugie wpływają. W takim sensie uczy się, żeby patrzeć na to, co się tu dzieje przez perspektywę tego, czego Pan Bóg uczy. I też jakby to próbujemy wziąć, żeby do tamtej sfery dostać się. Kochani, myślę, że to jest ważne. Takie połączenie patrzenia w niebo i patrzenia pod nogi. To by nam się, myślę, przydało. Moi drodzy, moi kochani, dziękuję wam za kolejne spotkanie, za kolejne wspólne rozkminianie dnia po to, żeby go zrobić dobrym dniem. Bardzo wam życzę, żebyście mieli dzisiaj najlepszy możliwy dzień, ten poniedziałkowy dzień. Ściskam was, pozdrawiam, bardzo was błogosławię i do zobaczenia już jutro. Z Bogiem, paaa...