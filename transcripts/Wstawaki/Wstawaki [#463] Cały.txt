 Dzień dobry, dzień dobry, moi drodzy, dzisiaj wtorek, 24 marca, to jest drugi wstawak tego tygodniowy dominikańsko-mistyczno-jadreńsko-epidemiologiczny. Czyli moim słodko serdecznie zapraszam na wstawaki w czasach zarazy. Jedziemy! Moi drodzy, moi mili, witam was najserdeczniej tego poranka i mam nadzieję, że macie się wyśmienicie. Ja wiem, że czasy nie są łatwe, tak przynajmniej mówią, chociaż nie wiem dlaczego. Każde czasy z Panem Jezusem są dobre. No rzeczywiście, może nie są łatwe, ale są dobre. Mam nadzieję, że macie się wyśmienicie, dlatego że jest z wami Pan Jezus, Pan Jezus was ogarnia swoją łaską, Pan Jezus chce wam błogosławić, Pan Jezus was nie zostawił ani na sekundę, więc proszę mi, to nie traci nadziei, tylko jedziemy z tym dniem i robimy coś sensownego. Jak zawsze, oczywiście, cytat. Dzisiaj, kochani, błogosławiony Henryk Suzo, drugi z naszych mistycznych nadreńskich dominikanów. Posłuchajcie jego zdania, bardzo krótkie, ale takie w punkt, że w ogóle głowa mała. Henryk Suzo pisze tak Wszędzie, gdzie jest coś z Boga, On jest tam cały. Lubię tę odwagę, lubię tę rozrzutność, lubię tę szczodrość, lubię tę hojność błogosławionego Henryka. No co to znaczy? Kochani, są takie miejsca w świecie, gdzie są tylko skrawki dobra, nie? Gdzie może być w ogóle znacznie więcej zła nawet w jakimś miejscu, w jakimś człowieku, w jakimś życiu, w jakimś wydarzeniu, w jakiejś sytuacji i tak dalej. Jak tak patrzymy, to mówimy No dobra, tutaj jest po prostu 90% zła, no i jest może 10% dobra, albo może nawet jest tylko 1% dobra. Co mówi Henryk Suzo? Że nawet gdzieś, gdzie jest cokolwiek z Boga, nawet najmniejsze, to On jest tam cały. I uwaga, czy to znaczy, że to oczywiście od razu usprawiedliwia i uświęca całą resztę? No nie. Ale to znaczy, że On tam jest, to znaczy, że nie wolno Go zanegować, mało tego, to znaczy, że On się tam będzie rozpychał. Że to nie są jakieś łudy, że to nie są jakieś tylko ochłapy, że to nie są rzeczy nieistotne, tylko Pan Bóg tam jest. Kochani, dla mnie w ogóle Pan Bóg to jest po prostu mistrz w ocalaniu rzeczy najmniejszych. Kiedy Pan Bóg nas będzie zbawiał, to On znajdzie każdą najdrobniejszą rzecz, jeden centymetr, jeden milimetr, jeden nanomilimetr, jedną nanosekundę, gdzie próbowaliśmy okazać dobro. I uwaga, to nie jest żadna zachęta Aha... w takim razie, skoro już gdzieś tam jakieś jedno dobro w życiu zrobiłem, to już mogę resztę robić zła, bo Bóg się tam tego dobra przyczepi. Kochani, no oczywiście, że to nie jest o tym mowa, nie? Tylko chodzi o to, żeby pozwolić Panu Bogu, żeby rozpychać się właśnie w tych miejscach, gdzie jest Go mało. Zobaczcie, kochani, my mamy czasem takie wrażenie, nie? że jak w życiu się coś dzieje i na przykład tam jest dużo zła, a jest tylko odrobinka dobra, to my sobie mówimy to jest takie marne, beznadziejne w ogóle, nie warto się tym zajmować. Nie. Kochani, czasem właśnie chodzi o to, żeby się zająć tymi drobinami, tymi maleństwami, że rzeczywiście na ten moment może nie ma możliwości, może nie ma opcji, żeby było więcej, może nie da się zrobić tak, żeby to rozszerzyć, napełnić, nadmuchać, żeby tam było po prostu dużo więcej dobra. Może są możliwe tylko te skrawki. Uwaga, tam, gdzie jest cokolwiek z Boga, cośkolwiek, tam jest cały Bóg. A to znaczy, że On tam działa, On tam już swoje robi, On tam prowadzi swoją kampanię, On tam wie, dokąd to wszystko poprowadzić, doprowadzić. Kochani, to jest strasznie ważne. Ocalajmy najmniejsze dobro, szukajmy najmniejszych skrawków dobra. Może dzisiaj w ciągu dnia będziecie stać tylko na jakieś drobiny. Może zobaczysz, albo u innych ludzi zobaczysz, tylko drobne rzeczy. Przyczep się ich, przyczep się do nich. Niech one będą czymś, co cię pociągnie do rozszerzenia, do zwiększenia, a nie do takiego poczucia ale beznadzieja jest tak mało. Mało u Boga to jest zazwyczaj bardzo, bardzo dużo. Moi drodzy, moi mili, tośmy wtorek zakończyli. Bardzo wam serdecznie dziękuję za to dzisiejsze spotkanie i oczywiście zapraszam na jutrzejsze, no bo jakżeby inaczej. No mam nadzieję, mam nadzieję, że macie się dobrze, tak wam mówiłem, no. Miejcie się dobrze. Pan Jezus jest z wami, naprawdę. Nie ma się co martwić, nie ma się co bać, nie ma się co panikować. On jest z nami, więc wszystko idzie tam, gdzie ma iść. Ściskam, pozdrawiam, błogosławię, jak nie wiem co i oczywiście zapraszam na wieczorne live'y i na jutrzejsze wstawaki. Z Bogiem, miejcie się dobrze, paaa...