 Dzień dobry, dzień dobry, moi drodzy, mamy dzisiaj środę, to jest trzeci dzień lutego, a to jest oczywiście kolejny wstawak poranny, pobudzający, rozruszający, wystrzeliwujący w dobry dzień. Taki jest jak zawsze plan. No to go zróbmy, lecimy! Moi drodzy, moi kochani, dzisiaj będzie ciekawostka pszczelarsko-miodowo-ruchowo-energetyczno-aktywno-brodowa, cokolwiek to miało znaczyć. Mianowicie, mam dla was na dzisiaj ciekawostkę o pszczołach, albo raczej o tym, co potrafi miód zrobić z pszczołą, ale najpierw będzie inna ciekawostka. Nie wiem, czy wiecie odnośnie pszczół, że w Ohio mają po prostu absolutnie przedziwne zawody, jakieś takie w ogóle stanowe chyba, które polegają na tym, że są tam ludzie posiadający długie brody, wkładają sobie w tą brodę pszczołę matkę, smarują brodę miodem i wygrywa ten, komu się uda na brodzie zgromadzić największą ilość pszczół. Ja nie pojmuję w ogóle tych Amerykanów momentami. Takie zawody mają. Ale nie o tym chciałem. Znaczy chciałem o pszczołach, tylko że to była tylko wstępna ciekawostka. Mianowicie, kochani, gdyby nakarmić pszczołę dwiema łyżeczkami miodu, to ilość energii, jaka jest w tych dwóch łyżeczkach miodu, w przeliczeniu na masę pszczoły i jej potrzeby energetyczne, to gdyby pszczoła mogła, nie może, bo ona tak długo nie żyje, ale gdyby mogła, to na tych dwóch łyżeczkach miodu by obleciała świat. Czujecie? W dwóch łyżeczkach miodu jest taka potęga energetyczna, że można by, będąc pszczołą, oblecieć świat. Kochani, ta ciekawostka mi się po prostu strasznie spodobała, bo myślę, że to jest bardzo ładny obraz tego, co nazywamy łaską Bożą. Tego, co nazywamy działaniem Pana Boga w nas. Raz, że to jest słodkie, dlatego że Pan Bóg, kiedy w nas działa, to robi same słodycze i same cudowne rzeczy, a dwa, że ma to taką siłę, że dwie łyżeczki tego wystarczą na to, żeby oblecieć świat. Kochani, dzisiaj takie dosyć proste, katolickie pytanie. Jak to jest z twoim życiem w łasce Bożej? Kochani, ja wiem, że to jest takie wyświechtane hasło, takie wyświechtane, teologiczne hasło, tak, łaska uświęcająca, łaska Boża. Co to w ogóle znaczy? Kochani, tu nie chodzi o szukanie jakichś, nie wiadomo, tam... nie wiem... głębokich, teologicznych rozważań. Nie mówię, że oni nie mają sensu, tylko, kochani, łaska Boża to jest po prostu niczym nieprzeszkodzone przebywanie z Panem Bogiem. Czyli takie zrywanie z grzechem, takie zrywanie z różnymi rzeczami, które w nas zamykają tą naszą łączność z Panem Bogiem, tak, żeby być z Nim w kontakcie. I takie robienie rzeczy, bo nie chodzi tylko o zaniechanie czegoś, ale takie robienie rzeczy na zasadzie modlitwy, bycia z Panem Bogiem, szukania Go, myślenia o Nim, gadania z Nim itd. które dają nam z Nim łączność. Kochani, jeżeli jesteśmy w łasce Bożej, to jesteśmy w stanie świat oblecieć. Jeżeli wam brakuje siły, jeżeli wam brakuje mocy, jeżeli wam brakuje, nie wiem... takich życiowych zdolności, nie? żeby sobie radzić z tym wszystkim, co się dzieje. Kochani, to znaczy, że za mało jest łaski Bożej, czyli innym językiem, za mało obecności Bożej. Za mało Pana Boga w naszym życiu. Jakoś do mnie to bardzo dotarło, te dwie łyżeczki miodu, że wystarczy po prostu liznąć adoracji każdego dnia, tylko tak naprawdę, tak na serio. Nie to, że tam pójdę i po prostu posiedzę, po prostu nie wiadomo po co, nie? i tam przebimbam czas. Tylko naprawdę, że tak powiem, polizać adorację, nie? Przyjąć te dwie łyżeczki miodu, świat by się obleciał. Dałabyś radę dookoła świata polecieć po prostu na tych dwóch łyżeczkach. Kochani, do mnie to jakoś bardzo przemawia, bo wiem, że to prawda. Pomyślcie, jak to jest z waszą łaską Bożą, bo ona jest nam po prostu niezbędnie do życia potrzebna. Moi drodzy, moi kochani, to by było na tyle w tym naszym dzisiejszym spotkaniu, za które wam bardzo dziękuję i zapraszam oczywiście na kolejne Jutrzejsze Czwartkowe. Na dzisiaj tyle o miodzie i o pszczołach. Najlepszego, słodkiego, pełnego mocy dnia wam życzę. Ściskam, pozdrawiam, błogosławię i do zobaczenia. Z Bogiem, papa!