 Dzień dobry, dzień dobry, moi drodzy, piątek, 24 września. Jest to odcinek fantastyczny, bo piątkowy, bo taki jak każdy, bo zwykły, najzwyczajniejszy na świecie, czyli będzie najniezwyklejszy dzień, jaki tylko może być, jeżeli takim go zrobimy. A jest szansa, bo pomoże nam dzisiaj w tym coś superowego. No to jedziemy! Moi drodzy, moi mili, moi kochani, moi ulubieni, witam was bardzo serdecznie w odcinku piątkowym i zapraszam dzisiaj na oczywiście mądrość biblijną, no bo jakżeby inną, zawsze w piątki mamy Biblię, a będzie dzisiaj kolejny fragment z kazania na górze Pana Jezusa od św. Mateusza. 5 rozdział 46 werset, następujące zdanie Wszyscy je znamy, ale czy nim żyjemy? Jeśli bowiem miłujecie tych, którzy was miłują, cóż za nagrodę mieć będziecie? Moi drodzy, bardzo ważne zdanie, bardzo ważne zdanie. Moi drodzy, mamy wszyscy takie poczucie pewnej sprawiedliwości i pewnej równości w świecie, nie? że kiedy nam ktoś robi coś dobrego, to oczywiście czasem może nam to przychodzić z trudem, ale jednak czujemy się w pewnym obowiązku, żeby mu również dobro dać. Że jeżeli ktoś jest na nas życzliwy, ktoś jest na nas miły, ktoś nam czymś pomaga, no to kiedy nas poprosi o coś, że tak powiem, wzajem, jeżeli też u nas szuka pomocy, czy jakiegoś wsparcia, no to jesteśmy bardzo skłonni przez to doświadczenie, że wcześniej zostaliśmy dobrze obdarowani, mu pomóc. I to jakoś oczywiste, tak? Jakby dobro rodzi dobro, dobro chce odpowiadać na dobro, dobro, który... znaczy człowiek, który zaznał dobra, sam ma ochotę być dobry. I to w ogóle oczywiste. Tylko uwaga, Pan Jezus mówi to za mało. To jeszcze jest za mało, żeby być moim uczniem. To jeszcze jest za mało, żeby przyjąć to, co ja ci chcę dać do twojego serca. Kochani, dawać dobro tam, gdzie nam go nie dają, odpowiadać dobrem tam, gdzie nam dają coś przeciwnego dobru, miłować tych, którzy nas nie miłują, darować tym, którzy nam nie chcą darować, wybaczyć tym, którzy nam nie chcą przebaczyć albo nam czynią jakieś zło. To jest dopiero jakby serce chrześcijaństwa. Kochani, chciałbym dzisiaj w związku z tym dwie rzeczy. Po pierwsze, chciałbym wam to po prostu przypomnieć. Moi drodzy, pomyślcie dzisiaj może o tym, że gdzieś dzisiaj będziecie mieli kontakt, albo po prostu może to się wydarzy w ciągu dnia, z kimś, kto nie będzie wam przychylny. I może już macie z góry takie jakieś nastawienie OK, no to go unikam, no to uciekam, to nic mu nie chcę dać, to mu ewentualnie odpowiem właśnie O, zobaczę, jak mu pójdzie w pięty. Nie tak nas uczył Pan Jezus. Nie tak nas uczył. Uczył nas, że mamy miłować naszych nieprzyjaciół i tam, gdzie nam nie dają, my mamy dawać. Ale uwaga, druga rzecz. Kochani, to nie jest takie proste wezwanie. Zrób to. Taka miłość, taki sposób kochania, to jest, kochani, dar. Nie wolno w Kościele mówić po prostu KOCHAJ TAK. Nie można po prostu mówić WEŚ SIĘ I KOCHAJ SWOICH NIEPRZYJACIÓŁ. Nie, kochani, bo to przekracza bardzo często możliwości naszego serca. Do tego jest potrzebna łaska Boża. Do tego jest potrzebny specjalny dar Chrystusowy, uwaga, który On chce dawać. Więc pytanie nie jest takie, czy ja to zrobię, tylko pytanie, czy ja znajdę czas, czy ja szukam nieustannie takiego sposobu bycia z Panem Bogiem, żeby On mógł mi taki dar dawać. Kochani, bo to nie jest takie proste wezwanie moralne WEŚ SIĘ I KOCHAJ NIEPRZYJACIÓŁ. Tak to możemy zagadać do końca życia, kochani. Możemy sobie stawiać takie wymagania i do nich nie doskoczymy. To nie o to chodzi. Chodzi o to, żeby Panu Jezusowi dać przystęp do własnego serca, żeby On mógł w nas zrobić taką miłość. Jeżeli wam tego brakuje, jeżeli macie doświadczenie takich relacji, widzicie, że nie potraficie tego robić. Nie potraficie kochać swoich nieprzyjaciół, nie potraficie dawać tym, co wam nie dają, nie potraficie przyjąć tego, że ktoś wam zabierze i wam wcale nie chce oddać i tak dalej. Proście Jezusa. Proście Jezusa o łaskę, bo bez Pana Jezusa nie da się tego, kochani, zrobić. Po prostu się nie da. Więc bardzo, bardzo was dzisiaj do tego zachęcam. Moi drodzy, moi mili, moi ulubieni, moi kochani, dziękuję wam za kolejne spotkanie stawakowe, tym razem piątkowe i zapraszam oczywiście na następne, czyli jutrzejsze, ostatnie, sobotnie. Miejcie dzisiaj piękny dzień, pełen Pana Jezusowej miłości. A jak wam brakuje, to go proście. Ściskam, pozdrawiam, błogosławię i do zobaczenia. Z Bogiem, pa!