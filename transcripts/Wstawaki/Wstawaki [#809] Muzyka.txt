 Dzień dobry, dzień dobry, moi drodzy, sobota, 12 czerwca, ostatni wstawak tygotygodniowy, czyli jeszcze jedna zachęta, żeby ten tydzień dobrze zakończyć. Nie marnujmy czasu, tylko lećmy z czołówką. Dajemy! Moi drodzy, moi kochani, ostatni łyk kawy w tych trzech odcinkach, które ostatnio oglądacie, bo już pewnie w poniedziałek będzie kolejna kawa i kolejny dzień i kolejne popłucanko. Natomiast... no dzisiaj, kochani, jedno zdanie, bardzo urocze zdanie, takie, które bardzo mnie tak ujęło pozytywnie. Posłuchajcie, pan się nazywa Benjamin Disraeli, to jest jakiś w ogóle polityk brytyjski tam z dawnych, z dawnych lat. Takie zdanie, trochę takie niepolityczne, ale właśnie dlatego takie też piękne. On mówi tak Większość ludzi umiera, nadal skrywając swą muzykę wewnątrz siebie. Jakie to jest ładne! Zobaczcie, to jest takie zdanie o tym, że gdzieś wewnątrz każdego człowieka jest zupełnie niepowtarzalna muzyka. Co to znaczy? Pewien jego rys, pewien jego charakter, pewien dźwięk, który on daje temu światu, coś niepowtarzalnego, coś bardzo wyjątkowego, bardzo pięknego, bardzo subtelnego, co wymaga... no właśnie... usłyszenia. Muzykę się słyszy. Kochani, czy kiedy spotykamy drugiego człowieka, to czy próbujemy usłyszeć jego muzykę? Czyli to, co, jak to mówimy czasem, co mu w duszy gra, nie? Zobaczcie, wiem, że to temat po prostu rzeka, ale jak nam łatwo osądzać, jak nam łatwo zobaczyć jakieś, nie wiem, wypowiedzi, działania, decyzje, czasem głupie, czasem złe, czasem naprawdę niemądre i już tego człowieka nazywamy, klasyfikujemy itd. W każdym człowieku jest jakaś muzyka. W każdym człowieku... Kochani, teraz mam na myśli bardzo konkretną rzecz. W sensie, konkretną w mojej głowie. Są tacy ludzie, których czasem spotykam, których ni w ząb nie rozumiem, których wrażliwości nie czaję, których, nie wiem, poglądy są dla mnie po prostu jak stąd do kosmosu, z którymi jakby w niczym nie odnajduję nic wspólnego, nie? I kiedy o nich myślę, to nie ma we mnie takiego zachwytu nad nimi. Bo są tak ode mnie inni, tak różni, tak sprzeczni ze mną, że trudno jest mi się zachwycić tym, kim oni są. Ale uwaga... Pan Bóg ich stworzył. Pan Bóg ich stworzył. A to znaczy, że w nich musi być jakaś wyjątkowość. I to, że ja jej nie widzę, to znaczy, że ja jej nie widzę. To nie znaczy, że jej nie ma. Jest mi czasem bardzo wstyd, kiedy takich ludzi widzę, kiedy o takich ludziach sobie myślę i nie umiem znaleźć, no właśnie, tego powodu zachwytu. Nie umiem usłyszeć tej ich wewnętrznej muzyki. Uwaga, to nie chodzi o to, że mam zostać przyjacielem każdego. To nie chodzi o to, że z każdym muszę zbudować jakąś relację. Nie... Są ludzie, z którymi po prostu nie będzie mi po drodze w życiu. To jest jasne. Ale dlaczego ja odbieram im wyjątkowość, szczególność, piękno? No właśnie... Kochani, bardzo potrzebujemy takiego serca, w sensie w nas takiego serca, które by było wyczulone na tą muzykę w drugim człowieku, które by naprawdę chciało zobaczyć i docenić, a jeżeli nawet tego nie potrafi zrobić, to przyznać, że to jest, tylko ja tego nie widzę, a nie potępiać, nie osądzać, nie odrzucać, nie mówieć to są ludzie beznadziejni. No ja mam tak czasem, tak sobie myślę i to jest strasznie słabe we mnie, że myślę sobie Ci to są po prostu matko do niczego. Jak ja mogę tak myśleć? To jest okropne. Każdy człowiek ma wewnętrzną muzykę, którą Pan Bóg tam w nim gra. I nawet jeżeli ja jej nie rozpoznam, to kiedyś, mam nadzieję, po śmierci Pan Jezus da mi taką okazję, żebym mógł ją rozpoznać. Nikogo nie odrzucajcie, nikogo nie kasujcie, nikomu nie odbierajcie wyjątkowości i wartości. Sam bym chciał się bardzo nawrócić względem tych słów, które teraz mówię. Bardzo jest mi to potrzebne, czego i wam serdecznie życzę. Moi drodzy, moi mili, to by było na tyle w tym tygodniu, widzimy się pewnie oczywiście w poniedziałek w kolejnych wstawakach. Dużo już wam nie zabieram czasu, bo mam nadzieję, że macie coś do roboty, że macie swoje życie i idźcie i kochajcie ludzi, nikogo nie odrzucajcie. Ściskam, pozdrawiam, błogosławię z Bogiem, do zobaczenia, papa...