 Dzień dobry, dzień dobry, moi drodzy, mamy dzisiaj poniedziałek 4 kwietnia, to jest początek nowego tygodnia, przedostatniego tygodnia Wielkiego Postu, no czyli go zróbmy. Serdecznie zapraszam, jedziemy! Moi drodzy, moi mili, moi kochani, moi ulubieni, witam was bardzo serdecznie w tym naszym dzisiejszym spotkaniu i bardzo was zapraszam dzisiaj na cytat Świętych Kobiet, będzie to cytat dzisiaj z Biblii, z naprawdę niesamowitej kobiety i z bardzo fantastycznym zdaniem, które koniecznie trzeba sobie wziąć do serca. Jest to fragment z II Machabejskiej, 7 rozdział, 22-23, werset posłuchajcie. Tak mówi matka do swoich synów, którzy byli mordowani na jej oczach. Nie wiem, w jaki sposób znaleźliście się w moim łonie. Nie ja wam dałam tchnienie i życie, a członki każdego z was nie ja ułożyłem. Stwórca świata bowiem, który ukształtował człowieka i wynalazł początek wszechrzeczy, w swojej litości ponownie odda wam tchnienie i życie, dlatego że wy gardzicie sobą teraz dla jego praw. Kochani, to jest sytuacja niewyobrażalnie trudna, sytuacja niewyobrażalnie tragiczna, taka, o której sobie można, że tak powiem, teoretyzować, a co innego, gdyby się człowiek w niej znalazł, nie? Na oczach matki, jej synowie, jej dzieci są mordowani. Są mordowani dlatego, że mają się wyprzeć wiary. I oni tej wiary nie chcą się wyprzeć i też oczekują, albo raczej... no jest taka dyskusja między nimi, a matką, czy powinni to zrobić, czy nie. No bo można by się spowiedzieć, że matka powie no to po prostu przecież wiadomo, że i tak wierzycie w Boga, to tam, co powiecie na głos, to jest nieważne, a tak to ocalicie swoje życie. A ona mówi nie, jestem gotowa patrzeć na śmierć moich dzieci, bylebyście trwali przy Panu Bogu. Kochani, ja nie chcę się odnosić konkretnie do tej sytuacji, bo mówię, ona jest dla mnie niewyobrażalna. Jest dla mnie strasznie trudna, tak? Co by trzeba było zrobić w takiej sytuacji? Ale jedna rzecz jest w tym zdaniu bardzo piękna i ją sobie trzeba, że tak powiem, wyjąć z tej konkretnej sytuacji, z tego konkretnego kontekstu i włożyć w nasze serce. Mianowicie, ta matka jest całkowicie wolna względem swoich dzieci. Ona wie, że nie jest ich stwórcą, nie ona ich ukształtowała, nie ona decyduje o ich życiu. Na pewno by zrobiła wszystko, co się tylko da, kochając ich, żeby ich chronić, bronić, ale wie, że... no właśnie... oni nie są, ci synowie, jej własnością. Kochani, to jest zdanie, które można sobie przełożyć na bardzo wiele poziomowo. Oczywiście pierwszy jest taki rodzicielski, nie? To kieruję do wszystkich ojców i matek, którzy macie dzieci, które często kochacie, jak to mówicie, ponad życie i rozumiem to, to jest prawda, ale właśnie... czy przypadkiem nie zniewalacie tą miłością? Czy przypadkiem w tej miłości nie czynicie sobie z kogoś swojej własności? Nie dajecie sobie prawa do decydowania o wszystkim w życiu tych dzieci? I nie tylko chodzi mi o złe rzeczy, nie? Tylko też o dobre. W takim sensie, że chroniąc je i broniąc, i kochając, tak naprawdę zamykacie je w klatkach. Ta matka miała taką wolność, że wiedziała, że znacznie ważniejsze jest to, że one będą przy Bogu, niż że będą żyć. Wiem, jak to brzmi w ogóle tragicznie, ale kochani, taka jest w ogóle prawda. Ja wam to już kiedyś mówiłem. Czasami mi się zdarza, jak przychodzi do mnie jakaś mama, z której dzieckiem coś tam się dzieje niedobrego. I na przykład przychodzi mama, która ma syna, nie wiem... dorosłego już w małżeństwie i mówi mi -"Proszę Ojca, małżeństwo mojego dziecka jest takie nieudane, ja mu się wszystko sypie, ja ciągle z nim gadam i ciągle go próbuję, bo on do kościoła nie chodzi i tak dalej." I ja zawsze mówię... Ja absolutnie rozumiem Pani miłość i jakby absolutnie rozumiem to, jak bardzo Pani chce dla niego dobra, ale proszę pomyśleć o jedno zawsze, mówię. Czy Pan Bóg kocha Pani dziecko bardziej niż Pani, czy nie? No i takie o sobie głupio odpowiedzieć, nie? że ja kocham bardziej niż Pan Bóg. Więc skoro Pan Bóg kocha bardziej, mówię, no to chyba On się wie, jak zatroszczyć o Twoje dziecko. Uwaga... i to nie znaczy, że mamy się nie martwić, nie troszczyć, że mamy nie próbować robić wszystkiego, żeby naszym dzieciom pomóc i tak dalej. Ale uwaga... nie jesteśmy Panem Bogiem i nie jesteśmy ich stworzycielami. Kochani, to nie dotyczy tylko relacji oczywiście rodzicielskich, to dotyczy też relacji w małżeństwie, w przyjaźniach, w miłości i tak dalej, gdzie my bardzo często drugą osobę miłością również chcemy zagarnąć. Nie róbmy tego. Uczmy się od tej świętej kobiety dzisiaj niesamowitej wolności względem drugiego człowieka. To nie jest obojętność, to nie jest jakby taka nieczułość na to, co się dzieje z drugim człowiekiem. Tylko my nie jesteśmy właścicielami, stworzycielami tych osób. Uczmy się od niej wolności. Moi drodzy, moi mili, moi kochani, to by było na tyle w tym naszym dzisiejszym spotkaniu, za które wam bardzo serdecznie dziękuję. Jutro rozpoczynamy ostatnią turę naszych gości we wstawakach, bo to już jest ostatni tydzień, kiedy będziemy się z nimi spotykać, więc serdecznie was zapraszam. Kochani, jak zawsze się przypomnę w poniedziałki, chociaż nie pamiętam, które dni, o czym przypominam, książka Jak się modlić. Jeżeli ktoś chciałby się uczyć modlić, to jest dostępna w trzech wariantach papierowej, e-bookowej i audiobookowej do słuchania. Jak wejdziecie na Langusta, na tę zakładkę Jak się modlić, to znajdziecie. Bardzo was na nie zapraszam. Kochani, ściskam, pozdrawiam, błogosławię i miejcie się, proszę, najlepiej na świecie. Z Bogiem, papaaa...