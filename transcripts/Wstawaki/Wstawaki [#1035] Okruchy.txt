 Dzień dobry, dzień dobry, moi drodzy, mamy dzisiaj sobotę, mamy dzisiaj piąty dzień marca, to jest ostatni wstawak wielkopostny w tym tygodniu, w tym pierwszym takim niepełnym jeszcze tygodniu wielkopostnym, który oczywiście robimy, żeby sobotę dobrze przeżyć. Czołóweczka, a potem jedziemy. Moi drodzy, moi mili, moi kochani, moi ulubieni, witam was bardzo serdecznie i zapraszam na dzisiejszy cytat, który będzie znowu cytatem z Biblii, bo będziemy sobie święte kobiety cytować. Kobieta, którą wam dzisiaj zacytuję, taka święta, że tak powiem, z urzędu to za bardzo nie była, ale dzięki spotkaniu z Panem Jezusem, myślę, niezwykłej świętości nabrała i też się okazało, że ma niezwykłe serce, a tego się właśnie chcemy uczyć. Mateusz, 15, 27 werset tak mówi, no właśnie Tak, panie, lecz i szczenięta jedzą z okruszyń, które spadają ze stołów ich panów. Pamiętacie to o tej kobiecie, która przyszła prosić o swoją chorą córkę, którą opanowały jakieś tam demony, w związku z tym, że była poganką, nie bardzo na początku, tak się przynajmniej wydawało, Pan Jezus chciał jej pomóc. Tak naprawdę Pan Jezus oczywiście chciał, tylko chciał ją poprowadzić przez pewien proces do tego, żeby pokazała prawdę swojego serca. Jak się okazało, prawda tego serca była niezwykła, bo kiedy mogłoby się wydawać, że została poniżona, oczywiście nigdy nie było intencją Pana Jezusa jej poniżać, ale kiedy chciał sprawdzić jakby jej gotowość na ofiarę, kiedy chciał sprawdzić jej gotowość na posunięcie się w miłości bardzo daleko, to właśnie tym zdaniem pokazała, że jest gotowa na wszystko. Mówi nie potrzebuję wiele, wystarczą mi ochłapy. Mówi wystarczą mi okruszki. Nawet jeżeli dasz mi okruszki, to mi to wystarczy. Kochani, to jest bardzo piękna postawa, bo to jest taka postawa serca, która wcale nie polega na tym, że nie chcemy rzeczy wielkich, bo mamy chcieć, kochani, rzeczy wielkich. Ona nie polega na tym, że mamy nie chcieć osiągnąć dużo, czy mamy się nawracać tylko trochę. Nie, ona nie na tym polega. Ona polega na tym, że pozwalam Panu Bogu się prowadzić i przyjmę wszystko z Jego ręki. Kochani, dlaczego to mówię? Dlaczego dzisiaj, w tę sobotę, taki cytat wam jeszcze zapadałem? Kochani, bardzo możliwe, że w tym Wielkim Poście nie będziecie mieli wielkich owoców. W sensie niektórzy pewnie będziecie mieli. I broń Boże, się tego nie bójcie. Jeżeli będziecie mieli jakieś wielkie owoce, może się wydarzy nawrócenie, w końcu u was jakieś porządne, zazygnujecie z jakichś wielkich grzechów, pójdziecie w jakieś dobro. Tak, kochani, starajcie się i walczcie. Ale gdyby się komuś z was zdarzyło, że się napracujecie i się okaże, że niewiele z tego jest, albo spojrzycie do tyłu po Wielkim Poście i powiecie no chyba nie bardzo się przyłożyłem, mam tylko takie okruszki. Uwaga, przyjmij te okruszki. To jest też pewna szkoła pokory. Kochani, wam już kiedyś mówiłem, że ja mam taki zwyczaj, że kiedy robię jakieś postanowienie, na przykład nie wiem, że tam przez 30 dni czegoś nie będę robił, to nawet nie chodzi tylko o Wielki Post, tylko w ogóle, kiedy próbuję robić jakieś zmaganie ze sobą, tak? To zawsze się staram, żebym przynajmniej jeden dzień zawalił. Poważnie. Tak trochę specjalnie. Z jednego z tego powodu, żebym nie miał takiego poczucia na końcu ale jestem gość. Bo ja znam swoją pychę. Ja znam swoje przypisywanie sobie różnych rzeczy, które robię i kiedy mi się coś uda, tak wiecie, tak doskonale, to wiem, że powinienem do Panu Bogu przypisać i powinienem Jemu chwałę oddać, ale ja zawsze próbuję coś uszcznąć sobie. Dlatego zawsze próbuję, jak mi się uda, zazwyczaj nawet nie muszę próbować, bo i tak mi się po prostu nie uda, nie? Ale jak mi się już uda, to zawsze na przykład ostatniego dnia, czy tam gdzieś pod koniec, to jeden dzień specjalnie odpuszczam po to, żebym nie mógł powiedzieć Wszystko się udało. I kochani, to nie chodzi oczywiście o żadne, wiecie, pogardzanie sobą, o żadną taką dywersję względem siebie, tylko kochani, chodzi o to, żeby przyjąć z ręki Boga wszystko. Jeżeli Bóg da wiele, to niech da wiele i mamy to przyjąć z radością i w ogóle z uśmiechem i z chwałą. Ale jeżeli da niewiele, albo my po prostu niewiele zrobimy, bo nie będziemy mieli więcej siły, to też przyjmijmy. Nauczmy się, kochani, od tej kobiety. Bóg zobaczył jej serce, które było gotowe na przyjęcie okruchów i dał jej wszystko, czego potrzebowała, mimo że ona chciała tylko okruchy. Dostała wszystko. Jak Bóg zobaczy, że masz takie serce gotowe na to, to da ci wszystko, bo On szuka pokornego serca. Uczmy się dzisiaj, kochani, od tej kobiety. Moi drodzy, moi mili, moi kochani, dziękuję wam, dziękuję wam bardzo za dzisiejsze spotkanie. Widzimy się oczywiście w poniedziałek i w przyszłym tygodniu, kochani, znaczy w poniedziałek jeszcze nie, ale w przyszłym tygodniu, cały przyszły tydzień będzie już w pewnej nowej formule wstawakowej. Zobaczycie jakiej. Mam nadzieję, że wam się spodoba. Jestem przekonany, że wam się spodoba, bo będzie po prostu ekstra. Ale to się dowiecie we wtorek tak naprawdę, ale w poniedziałek już zaczynamy ten nowy tryb też. Nieważne, przyjdziecie, zobaczycie i tak wam zapowiadam, żeby was trochę nakręcić. Kochani, tyle na dzisiaj. Ściskam, pozdrawiam, błogosławię, pięknej niedzieli wam życzę i widzimy się w poniedziałek. Pamiętajcie, modlimy się i wspieramy Ukrainę, jak zawsze. Z Bogiem, pa, pa...