 Dzień dobry, dzień dobry, moi drodzy, dzisiaj wtorek, 25 czerwca, a to jest kolejny odcinek Wstawaku, w którym rozpoczyna dzisiejszy dzień i rozpoczyna najlepszy okres twojego życia, bo właśnie o to chodzi we Wstawakach. No to jedźmy z nim. Moi drodzy, moi kochani, ja zupełnie tak na poważnie i na serio powiedziałem, że dzisiaj się rozpoczyna najlepszy okres twojego życia, bo w ogóle taki jest cel Wstawaku, żebyśmy codziennie startowali do najlepszego okresu naszego życia, że nawet jeżeli wczoraj był najlepszy okres naszego życia, to dzisiaj możemy zrobić coś, że będzie kolejny najlepszy, w ogóle najcudowniejszy, najfantastyczniejszy okres naszego życia. Mamy wtorek, więc mamy cytat ze świętego, więc proszę posłuchajcie świętego, a będzie dzisiaj super święty, bo będzie święty uśmiechnięty, czyli Filip Neri, jeden z najzabawniejszych świętych i w ogóle z najbardziej zdystansowanych ludzi w historii Kościoła. Strasznie go kocham. I zdanie jego, myślę, w ogóle bardzo ważne i bardzo piękne, a jak zawsze od niego z takim ładnym dystansem. Posłuchajcie, święty Filip Neri mówi tak Można zgrzeszyć i nosem, kiedy się go wtyka w sprawy innych ludzi. To tylko Filip Neri takie coś potrafi powiedzieć. Żeby można było grzeszyć nosem. Pomyślcie sobie, że ktoś idzie do spowiedzi, na przykład ty przychodzisz do mnie do spowiedzi i mówisz proszę Ojca, zgrzeszyłem nosem. Proste pytanie zadaje spowiednik a gdzieś ten nos wsadził, skoro zgrzeszyłeś nosem. Ano, wsadziłem go w nieswoje sprawy. Moi drodzy, każdy to wie, bo bardzo tego nie lubimy, kiedy ktoś nam to robi, nie? Kiedy ktoś, szczególnie wtedy, kiedy tego nie chcemy, kiedy się czujemy jakoś tam zaatakowani, ktoś wchodzi w naszą prywatność i ktoś się ładuje w nasze sprawy, to bardzo nie lubimy, kiedy ktoś wtyka sprawy, w sensie nos w nasze sprawy. Moi drodzy, zadajcie sobie proste pytanie dzisiaj, czy wy sami tego nie robicie? Czy wy przypadkiem nie wtykacie nosa w nieswoje sprawy i nie próbujecie komuś ustawiać życia? Jeżeli jesteś rodzicem, to jasne, że masz jakieś prawo wychowywać swoje dziecko, masz prawo go pokierować, ale uwaga, nie wolno ci wtykać nosa w jego sprawy, w takim sensie, tam, gdzie to przekracza granice, tam, gdzie on tego nie chce, a im bardziej dorosłe, to już w ogóle. Jeżeli masz dorosłe dzieci, to, mówiąc krótko, odczep się od ich życia. To, że chcesz tam brać oczywiście udział, chcesz doradzić, chcesz pokazać, masz takie prawo, ale zawsze musisz zostawić wolność, zostawić poczucie niezależności, zostawić poczucie tego, że ktoś decyduje o swoim własnym życiu. Kochani, pomyślcie, czy gdzieś nie ma jakichś ludzi, waszych bliskich, rodziców, rodzeństwa, rodziny, męża, żony, gdzie w niedobry sposób wtykacie nos w ich sprawy. Oczywiście zależy, że jest tak, że człowiek jest przekonany, że w dobry sposób wtyka nos w czyjejś sprawy, bo się oczywiście o niego troszczy i zależy mu tylko i wyłącznie na dobru. Trzeba zadać sobie takie proste pytanie. Jak ty byś się czuł, gdyby ktoś ci robił to, co ty robisz komuś? To nie jest oczywiście jakby zasada wszystko tłumacząca, ale myślę, że ona w ogóle pomaga. Czyli nie rób bliźniemu tego, co tobie niemiłe. Czyli pomyśl sobie, jak ty byś się czuł, gdyby ktoś tak cię nagabywał, tak ci mówił, tak się wtrącał w twoje sprawy, jak ty to robisz winne. I oczywiście mówię, to nie jest jakby stuprocentowa zasada, że skoro ty byś się z tym czuł dobrze, to że ktoś się z tym czuje dobrze. Ale to zawsze w jakiś sposób pomaga. Więc, moi drodzy, chciałbym, żebyście dzisiaj sobie pomyśleli tak bardzo prosto, czy gdzieś nie grzeszycie nosem, czy gdzieś nie wtykacie tego nosa tam, gdzie nie trzeba. I oczywiście, na pewno istnieje też jakby grzech odwrotny, nie? Czyli w ogóle się nie interesowanie kimś, jakby w ogóle nas to nie obchodzi, co się z nim dzieje i w ogóle nic nie robimy, żeby mu pomóc. To też niedobra sprawa, nie? Ale przede wszystkim dzisiaj pomyślmy o tym wtykaniu nosa tam, gdzie nie trzeba. No wiecie, jakie to jest wkurzające, nie? Po prostu są tacy ludzie i wiem, że niektórzy teraz o tym myślicie o matko, ja właśnie mam kogoś takiego, jak ja tego nie cierpię. I dobrze w ogóle, myśl tak, ale przede wszystkim pomyśl, czy ty tak gdzieś komuś nie robisz. No i nie rób tego, bo to po prostu złe i niedobre i niepotrzebne. Więc róbmy dzisiaj dzień niewtykania nosa w nie swojej sprawie. Tyle na dzisiaj. Matko gryzie mnie cały czas coś po prostu, nie wiem. Moi drodzy, bardzo was ściskam, bardzo was pozdrawiam, dziękuję za kolejne spotkanie i zapraszam oczywiście na jutrzejsze. Miejcie się proszę najlepiej na świecie, jak się tylko da. Z Bogiem, błogosławię, macham wam serdecznie i do zobaczenia. Z Bogiem, paaa...