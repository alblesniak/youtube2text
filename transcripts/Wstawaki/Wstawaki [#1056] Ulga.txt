 Dzień dobry, dzień dobry, moi drodzy, środa, 30 dzień marca, przedostatni dzień marca i to jest przedostatnie spotkanie z Gomułeczkami, bo jeszcze dzisiaj i za tydzień, bo tak nam to zostało w Wielkim Poście, tak się to składa. Bardzo zapraszam dzisiaj na małżeński komentarz do cytatów świętych kobiet. Zobaczymy, co mądrego nam dzisiaj powiedzą. Koniecznie posłuchajcie, ale to oczywiście będzie po czołówce, więc jedziemy! Cześć kochani, cześć kochani, cześć kochani, to Monia i Marcin Gomułkowie. Cześć kochani. Jesteśmy różni, to jest ok. A, że nie nagrywamy jeszcze raz? Nie nagrywamy, właśnie jedziemy, bo myśmy byśmy chcieli, żeby to wszystko wyszło tak jak ten, a jest właśnie dzisiaj o takim czymś, że fajnie, że nie jest ten. To cytat. Zaczynajmy. Ale już się wyciszmy, bo ten cytat jest trudny, dla nas był trudny. Musimy się nauczyć i to znosić, że ktoś dźwiga swój krzyż, a my nie możemy mu ulżyć. Co jest często trudniejsze, niż cierpieć samemu. Święta Edyta Stein. Teresa Benedykta od krzyża, bo o krzyżu dziś mowa. No właśnie, symptomatyczne, no jak tutaj nie o krzyżu? Słuchajcie, no ale właśnie to jest to, że zastanawiając się nad tym cytatem, doszliśmy do wniosku, że chodzi o to, żeby nie robić czegoś, do czego nie jesteśmy powołani. To znaczy... Chodzi o to, że jesteśmy różni, że się od siebie różnimy, jak już zobaczyliście to na początku. Dokładnie tak. My bardzo chcielibyśmy, mamy taką pokusę sobie, bardzo chcielibyśmy się do kogoś równać. I to jest w ogóle dobre, bo my powinniśmy równać do Pana Jezusa. Niestety, bardzo często chcemy się porównać z drugim. I... A Pan Jezus trochę to wyjaśnia, bo mówi o tym, żeby brać swój krzyż. Dzisiaj Edyta Stein też nam to przypomina. Znaczy, że my byśmy chcieli bardzo często, może nawet nieświadomie, uciekając od własnego krzyża, próbowali zająć się właśnie tym krzyżem drugiego człowieka. Bo jest w nas taka właśnie silna pokusa, żeby zająć się drugim, przestać zajmować się sobą. Ale myślę, że to wynika też z tego, że my chcąc ulżyć drugiemu człowiekowi, widząc jego krzyż, chcemy ostatecznie ulżyć również sobie. Bo nam jest ciężko z tym, że drugi cierpi. Chcemy się ujednolicić. Tak jakbyśmy byli wszyscy do siebie podobni i nie kłócili się ze sobą, tylko właśnie mieli podobne poglądy i w ogóle byli tacy jednakowi. To może byłoby nam łatwiej. Pokusa, tak? Zaznaczamy tutaj, takie światełko zapalamy ostrzegawcze. I jako, że gadamy ciągle o małżeństwie, no to możemy powiedzieć o takiej praktyce nieraz małżonków, naszym zdaniem błędnej, a no wtedy, kiedy jeden modli się o nawrócenie drugiego. I my często powtarzamy małżonkom, żeby tego nie robili, żeby najpierw zbadać serce, czy chcesz właśnie zrobić to, w sensie prosisz Boga o jego nawrócenie, z tego względu, że ty poznałeś miłość Pana i wiesz, że nie ma nic piękniejszego na tym świecie i chcesz dać to temu, którego kochasz, czy może jest tak, że chcesz prosić o to nawrócenie po to, żeby wreszcie jakoś ze sobą żyć, żeby mnie było lżej. To trochę tak odwróciliśmy tą intencję chyba tego całego cytatu. No ale czasem możemy się z tym zmierzyć. My jako rodzice bardzo często i myślę, że rodzice nie tylko małych dzieci są stawiani przed takimi sytuacjami, kiedy my faktycznie, choćbyśmy chcieli, nie możemy ulżyć naszemu dziecku. I jest to dobre i wynika to z miłości. Stawianie granic jest trudne. Stawiamy granice, dziecko się buntuje, dziecko cierpi często, ale my wiemy, że to przecież z miłości i dla miłości, dlatego, że go kochamy. No właśnie, przychodzą nam takie różne przykłady do głowy, bo jesteśmy młodymi rodzicami. Pierwszy przykład z brzegu. Adaś w sklepie, jestem z nimi w markecie, z całą trójką dzieci. Adaś zbija słoiczek. Biegnę po panią, żeby nikt się nie pokaleczył. Adaś stoi przy tym słoiczku, czekamy na panią. Pani szybko załatwia sprawę, jest przesympatyczna w ogóle, żeby było łatwiej. Ale Adaś jest bardzo zastresowany. I wiecie, ta sprawa jest niby załatwiona, a jednak zależy mi na tym, żeby on wziął odpowiedzialność, żeby poniósł jakieś konsekwencje tego, że tak się wydarzyło. Więc biorę go za rękę i idziemy do tej pani, choć on bardzo nie chce, to jest dla niego bardzo trudne, to widać. Wręcz ciągnie mnie za tą rękę, żeby się z tym nie zmierzyć. I wiecie, to co się dzieje, kiedy on mówi to przepraszam, nie chciałem. To jak zmienia się jego twarz, jak rozbłyskają mu oczy. To było trudne. Dla mnie też, tak? Przecież, nie wiem, mogłam odpuścić, dać już święty spokój temu dziecku, zresztą tak ta pani to skomentowała. Co ta mama od ciebie chce? Ale właśnie to było trudne, a wierzę, że rozwinęło, że go rozwinęło w miłości. Tak, także myślę, że to jest bardzo ważne, żebyśmy też jakby spróbowali dzisiaj zmierzyć się z tym, że komu my chcemy ulżyć, czy chcemy ulżyć tej drugiej osobie, a może jest tak, że chcemy ulżyć li tylko sobie. Trzymajcie się, do zobaczenia. Moi drodzy, mili państwo, tak właśnie zakończyliśmy ten odcinek, bardzo dziękuję Gomułkom za kolejny występ we wstawakach i bardzo dziękuję za ich mądrości małżeńskie, które myślę, wszystkim nam się naprawdę przydadzą, bo to nie są tylko mądrości dla małżeństw. Myślę, że możemy się wszyscy z tego bardzo dużo nauczyć. Kochani, tyle na dzisiaj, widzimy się oczywiście jutro we kolejnych wstawakach. Miejcie się proszę najlepiej na świecie i niech to będzie przepiękny dzień. A może taki być, jeżeli będziemy z Panem Jezusem. Ściskam was, pozdrawiam, błogosławię, do jutra, papa...