 Dzień dobry, dzień dobry, moi drodzy, to jest czwartek, jest 25 bodajże października, a ja się niezmiernie i fantastycznie cieszę, że się po raz kolejny w tym tygodniu spotykamy. Zapraszam was najmocniej, najmilej, najserdeczniej na kolejny odcinek Wstawaków. Jedziemy! Moi drodzy, moi kochani, bądźcie serdecznie przywitani. Dzisiaj we Wstawakach wracamy do dawnej, bardzo pięknej tradycji cytatów z filmów, że tak powiem, niezbyt poważnych i niezbyt znaczących, aczkolwiek bardzo ważnych i bardzo znaczących. Dlatego, że będzie dzisiaj cytat z Gwiezdnych Wojen, moi drodzy. Czyli super, absolutnie super serii. Wiem, jak to mówią wszyscy, Gwiezdne Wojny skończyły się na pierwszych trzech odcinkach, w sensie tych czwarty, piąty, szósty. Ja uważam, że nie. Uważam, że najlepsze są te nowe. Naprawdę, a szczególnie odcinek numer siedem. Uważam, że siódemka to jest po prostu, w sensie przebudzenie mocy. To jest najlepsza w ogóle część Gwiezdnych Wojen, ktokolwiek się ze mną zgadza czy nie zgadza. Będzie dzisiaj cytat, aczkolwiek ze starszych części, bo będzie z powrotu Jedi cytat. Cytat z Księżniczki Leji. Absolutnie mega silne zdanie, bardzo ważne zdanie. Proszę posłuchajcie, jak ono brzmi, a brzmi następująco... Znaleźli się w niewłaściwym miejscu o niewłaściwym czasie. Oczywiście zostali bohaterami. Moi drodzy, to zdanie Księżniczki Leji kocham, kocham, bo ono idzie też w poprzek w takim naszym myśleniu. Bardzo często, jak słyszę o różnych ludziach, którzy osiągnęli coś niezwykłego, nie? Udało im się w biznesie albo jakieś tam mają osiągnięcia, nie wiem... takie filmowe, gwiazdorskie, czy takie na przykład w życiu albo finansowej jakieś tam, to często taka odpowiedź pada, no że mnie się udało oczywiście tam, bo praca, bo coś tam, ale generalnie to byłem we właściwym miejscu, o właściwym czasie. Czyli jakby spotkała mnie po prostu pewna okazja i ta okazja mi pozwoliła zrobić coś niezwykłego. Ja się w ogóle z tym zgadzam. Znaczy, jestem przekonany, że bardzo wiele niezwykłych rzeczy dzieje się dlatego, że, że jak powiem, szczęścia nas spotkało. Akurat tak nam się udało, żeśmy się znaleźli we właściwym miejscu, w właściwym czasie i udało nam się to wykorzystać, bo często się znajdujemy we właściwym miejscu, w właściwym czasie, ale tego nie wykorzystujemy. Natomiast to zdanie księżniczki Leji jest jeszcze lepsze, dlatego że to zdanie mówi można być w niewłaściwym miejscu i niewłaściwym czasie i to jest najlepsza przestrzeń do zostania bohaterem. Dlaczego? Dlatego, że być we właściwym miejscu i właściwym czasie, czyli mieć wszystkie sprzyjające okoliczności i je wykorzystać, to też jest oczywiście sztuka, to jasne, bo tak jak mówię, wielu z nas nie wykorzystuje tych sytuacji, ale to jest dużo łatwiejsze niż być w niesprzyjających warunkach, a zrobić coś niezwykłego. Prawdziwym bohaterem nie jest ten, kto wykorzystuje sprzyjające okoliczności. Prawdziwym bohaterem jest ten, kto wykorzystuje niesprzyjające okoliczności. I w tym wypadku, jakby w tym zdaniu, księżniczka Leja to jest po prostu mega, arcymądra kobita świata, nie? Moi drodzy, Pan Jezus jest w takim kluczu największym bohaterem świata, bo On z najbardziej niesprzyjającej sytuacji, jaka istniała, czyli męka i śmierć i grób, no nie ma bardziej niesprzyjających okoliczności. Tak jak cię już do grobu włożą, to już nie może się coś gorszego tobie wydarzyć. To, co się miało najgorszego wydarzyć, to się wydarzyło. I Pan Jezus w takich okolicznościach, w takim właśnie miejscu zrobił najbardziej megalityczną rzecz na świecie, czyli największe dzieło świata, czyli zmartwychwstał i wszystkim dał nam życie i w ogóle radość i piękno i dobro i łaskę i wszystko, co najlepsze. Czyli On jest największym bohaterem, bo wykorzystał... był w niewłaściwym miejscu, w niewłaściwym czasie, bo był na ziemi i był w czasie ziemi, a tutaj na ziemi i w czasie ziemi nie jest za dobrze. I On zrobił z tego okazję do czegoś niezwykłego. Co to znaczy? Moje drogie bąki, moje drogie bączki, to jest śpiewka stara szóstaka, którą wam będzie powtarzał do końca życia i będzie nudno, bo to zawsze będę wam mówił. Tu, gdzie jesteś, w tym, w czym masz, nawet jeżeli to jest totalnie niesprzyjające, nawet jeżeli to jest bardzo trudna dla ciebie rzeczywistość, właśnie w tym możesz zostać bohaterem. Możesz robić rzeczy wielkie, więc przestań mijęczeć, przestań narzekać. To nie znaczy, że masz nie widzieć trudności tej sytuacji i nie chcieć ją zmienić, to jasne, ale przestań mówić, że dopiero, kiedy ona się zmieni, to coś będziesz mógł w życiu zrobić, coś będziesz mógł osiągnąć, coś będzie możliwe. Nie. Możliwe jest nawet wtedy, kiedy są niesprzyjające okoliczności i niesprzyjający czas. To jest czas na bycie bohaterem. Więc, kochani, pomyślcie o tym w takim kluczu, dlatego że to jest, mam wrażenie, jeden z najważniejszych kluczy życiowych. W każdym momencie możesz być bohaterem. Coś mi tu krzyczą dookoła, więc może kończę, żebym nie musiał zaraz zostać bohaterem-męczennikiem. To tyle. Moi drodzy, dziękuję wam za ten kolejny odcinek czwartkowy, zapraszam oczywiście na jeszcze dwa odcinki w tym tygodniu. Jutro Biblia, a w sobotę coś tam jeszcze wymyślimy, więc bądźcie w te poranki razem ze mną. Będę się bardzo, bardzo, bardzo cieszył. Ściskam, pozdrawiam, błogosławię i do zobaczenia już jutro rano. Z Bogiem, paaa...