 Dzień dobry, dzień dobry, moi drodzy, mamy dzisiaj wtorek, to jest siódmy dzień lutego, jest dzisiaj dzień najwyższej izby kontroli. Wszystko we mnie absolutnie się jeży, kiedy słyszę, że jest izba kontroli i to jeszcze najwyższa. Dlaczego ktoś chce mnie kontrolować? Nie będę dawał się kontrolować. Nie dawajcie się nikomu kontrolować. Robimy kolejny dzień, wtorek, zapraszam, czołóweczka, lecimy! Moi drodzy, moi mili, moi kochani, moi ulubieni, witam was bardzo serdecznie, serdecznie, was pozdrawiam z ciepła i serdecznie zapraszam na dzisiejszy odcinek, oczywiście wtorek, czyli odcinek ze świętymi. Będzie dzisiaj święty Ignacy Loyola, posłuchajcie proszę jego zdania. Przezwycięż sam siebie, bo jeśli zwyciężysz sam siebie, osiągniesz w niebie jaśniejszy wieniec chwały, niż ci, co mają łagodniejsze usposobienie. Kochani, to jest ważne zdanie. W sensie nie zdanie ważne z tego powodu, że można, że tak powiem, lepszego stanowiska w niebie się nachapać, bo trochę tak to brzmi, jakby było tak, że można, że tak powiem, trochę lepsze warianty mieszkaniowe, nie wiem... żywieniowe, jakiekolwiek inne w niebie zyskać, jeżeli, że tak powiem, osiągniesz pewien stopień świętości. Nie o to mi chodzi. Kochani, zobaczcie, często zdanie mówimy tak gdybym ja miał lepszy charakter, gdybym ja był trochę łagodniejszy, gdybym ja nie był taki nerwus, gdybym miał, nie wiem... bardziej uspokojone nerwy albo odwrotnie, gdybym był bardziej żywotny, gdybym był bardziej dynamiczny, gdybym był bardziej jakiś taki i taki. Uwaga, kochani, największą robotę, największą świętość, największą zasługę robimy wtedy, kiedy z tym, co mamy, wykonujemy pracę przezwyciężenia. Czyli, kochani, wcale nie byłoby dobrze, gdybyśmy się nie musieli z tym zmagać, bo wtedy byśmy, kochani, w ogóle nic nie osiągnęli specjalnego w życiu. Ja oczywiście bardzo nie mówię, że jeżeli coś nam przychodzi łatwo, to nie ma to wartości, ale chyba dobrze wiecie, że jak człowiek się nad czymś napracuje, na przykład ma jakąś wadę charakteru, tak jak ja mam mnóstwo wad charakteru, jeżeli próbujesz je jakoś opanować, próbujesz je przezwyciężać, próbujesz coś zrobić, żeby sobie z nimi poradzić, żeby... no właśnie... żeby te swoje różne trudne momenty przekształcić w coś dobrego, to zobaczcie, kochani, jaką wtedy czujemy satysfakcję, nie? Ja tak mam na przykład, że wiem, że jestem na przykład nerwus kiedy uda mi się zachować spokój w różnych sytuacjach, sobie mówię o kurcze... ale dużo mnie to kosztowało, ale fajnie, fajnie, że mi się to udało. Kochani, inaczej mówi, znacznie większą zasługę masz wtedy, kiedy masz różne trudności, nie wiem... charakterologiczne albo po prostu twoje osobowościowe, ale nie pozwalasz, żeby one wygrywały w tobie. Kochani, przezwyciężanie samego siebie jest jednym z najważniejszych i najpiękniejszych czynów ludzkich. To właśnie tutaj zdobywamy świętość, że właśnie w tym się wykuwa nasza wartość i nasza dojrzałość jako ludzie. Kochani, nie mówcie sobie byłoby super, jak byłbym inny. Ja mam takie czasem oczywiście myślenie o sobie, kiedy sobie myślę byłoby super, jakbym nie miał tego i tego, jakbym nie miał takich i takich cech charakteru, takich i takich sposobów, nie wiem... bycia, takich i takich sposobów myślenia. Ale po pierwsze to nie byłbym ja, a po drugie dzięki temu, że mam takie, jakie mam, czasem mi się udaje wykochać pracę nad tym, to ja dojrzewam dzięki temu. Nie bójcie się tego. Tak? To jest czasem bardzo trudne. Ale pamiętajcie, lepszy wieniec chwały w niebie nas czeka. Czyli lepsza miejscówka, lepszy apartament, lepsze żarcie, lepsze towarzystwo, chociaż wiadomo, że w niebie wszystko jest najlepsze, więc tu i tak nie ma różnicy. Ale to nie chodzi o to, co zyskamy, tylko chodzi o to, żeby dojrzewać i stawać się kimś lepszym. Więc nie mówcie chciałbym być tak, jak ktoś inny albo chciałbym chociaż trochę mieć łatwiej w tym moim ukonstytuowaniu. Nie. Masz tak, jak masz. Pracuj i przezwyciężaj. Właśnie to. Moi drodzy, moi mili, jak zaczynałem nagrywać, to znaczy nagrywam to oczywiście w pakiecie na cały ten tydzień, to nie było słońca, było za chmurami. Teraz wyszło i też czuję, że mi się zaraz czacha spali, ale takie to są poświęcenia dla was w tych odcinkach, żebyście wiedzieli, jak bardzo się staram. Kochani, przypomnę jeszcze, polecam wam bardzo kartkownik i książkę, jak się modli, czyli książki dostępne na naszej stronie Alangusta na Palmie. Kartkownik jeszcze w bardzo krótki czas będzie dostępny, bo już początek roku się rozkręca, więc kto jeszcze chce ogarniacz na 2023 rok, to serdecznie zapraszam. Zajrzyjcie. Ściskam, pozdrawiam, błogosławię i miejcie się, proszę, najlepiej na świecie. Do jutra, z Bogiem, pa, pa!