 Dzień dobry, dzień dobry, aczkolwiek przypuszczam, że dla niektórych z was trzeba by powiedzieć dobry wieczór, dobry wieczór, bo pewnie późno wstaliście. Dzisiaj jest 1 stycznia 2019 roku. Bardzo was serdecznie witam, aczkolwiek zaraz się z wami przywitam jeszcze raz w noworocznym odcinku Wstawaków. Jedziemy! Moi drodzy, moi kochani, bądźcie bardzo serdecznie przywitani w tym pierwszym, w sensie drugim w tym tygodniu, ale pierwszym w tym roku odcinku Wstawaków, w którym to rozpoczynamy nowy rok. No będzie to oczywiście odcinek jak odcinek, nie no dzisiaj jest dzień jak codzień. De facto dla Kościoła nowy rok, jak wiecie, zaczął się jakieś już 5 tygodni temu, bo z pierwszą niedzielą adwentu mamy nowy rok w Kościele, ale mamy oczywiście nowy rok kalendarzowy, więc trzeba by też jakieś wstawaki o tym zrobić. Będziecie, kochani, dzisiaj cytat, zazwyczaj we wtorki mamy cytaty świętych, ale dzisiaj będzie taki cytat totalnie święty, bo chciałbym, żebyśmy dzisiaj zacytowali sobie Biblię, dlatego że nie można lepszej rzeczy zrobić na początek roku, niż oczywiście pójść za Słowem Bożym. Więc Słowo Boże nas dzisiaj poprowadzi i to będzie cytat na cały ten rok, który chciałbym, żebyście zapamiętali. Kochani, cytat jest z Dziejów Apostolskich, 17 rozdział 28 werset i brzmi on następująco, dobrze go pewnie znacie W Nim żyjemy, poruszamy się i jesteśmy. Kochani, oczywiście ten On, ten W Nim, to oczywiście, że jest Pan Bóg, to jest jasne. I kochani, najważniejsza i jedyna myśl, którą musicie zapamiętać na cały ten rok i która ma wam towarzyszyć nieustannie, w każdej sekundzie tego roku, a przynajmniej takie jest moje życzenie, żeby wam to towarzyszyło nieustannie i przez cały rok, to jest właśnie ta myśl. Pamiętajcie, że w Nim jesteśmy, w Nim się poruszamy i w Nim żyjemy. W sensie... On jest we wszystkim i On jest wszędzie. Kochani, wczoraj wam mówiłem, jeżeli ktoś oglądał odcinek ten, taki sylwestrowy, że trzeba podziękować za poprzedni rok z jednego prostego powodu. Dlatego, że Bóg był obecny każdego dnia tego roku. Bez względu na to, czy wszystko było cudownie i fantastycznie, czy może było trochę gorzej i bywał różnie w tym twoim roku poprzednim, to Bóg był tam obecny. I kochani, w tym następnym roku, w 2019, kiedy się spotkamy na końcu 31 grudnia, mam nadzieję, że się jeszcze spotkamy, no chyba, że będzie koniec świata, oby, ale jeżeli nie będzie, to się może spotkamy, a jeżeli w ogóle, to się spotkamy tam. Przepraszam, dygresja. To znowu was poproszę, żebyście podziękowali za cały rok. Dlaczego? Dlatego, że właśnie wam obiecałem pierwszego dnia, a raczej nie ja, bo moje obietnice nie mają żadnego znaczenia, ale Słowo Boże nam obiecało, że każdego dnia On będzie nieustannie naszym środowiskiem życia. Kochani, byłoby cudownie, gdybyśmy cały ten rok spędzili na oddychaniu Bogiem. W takim sensie, żebyśmy żyli w świadomości JEST. Dla mnie to jest najpiękniejsze imię Boga, jakie istnieje. Pan Bóg ma różne imiona. Mówiłem wam w Adwencie o różnych imionach Pana Jezusa. Wszystkie są oczywiście cudowne, ale nie będę wam ukrywał i was oszukiwał. Moje ulubione imię Pana Boga, to jest to imię, którym się Pan Bóg przedstawia w Starym Testamencie, kiedy gada z Mojżeszem i kiedy mówi Mojżeszowi i jak cię zapytają Mu, kto cię wysłał, to powiedz Wysłał mnie JESTEM. Dlatego, że JESTEM to jest coś, czego ja najbardziej potrzebuję. Ja potrzebuję Jego obecności we wszystkim, co mi się dzieje. I kochani, można oczywiście sobie robić różnego rodzaju postanowienia. Ja w ogóle nie uważam, że to jest jakieś takie głupie, noworoczne. To, że część z nich nie spełnimy, no to może nie spełnimy. A może się akurat uda coś sensownego ze sobą zrobić. Więc jeżeli masz jakiś pomysł, że chcesz jakoś zacząć ten nowy rok od jakiegoś nowego rozdziału, chcesz rzeczywiście się czymś szczególnym, nowym zająć, zrób to oczywiście. Ale najważniejsze, co możesz sobie, że tak powiem, obiecać, nie wiem... weź sobie wydrukuj ten cytat, zapisz sobie go gdzieś na lustrze, na ścianie, zrób sobie plakat z tym i codziennie, jak się obudzisz rano, to patrz. W Nim jesteśmy, poruszamy się i żyjemy. Czyli wszystko w tobie, każde twoje działanie, każdy twój plan, każdy twój oddech, każde twoje bycie w ogóle, czyli to, że istniejesz, dzieje się w Nim i Pan Bóg nawet na sekundę nigdy cię nie wypuści ze swoich rąk. I kochani, o to chodzi jakby w tym nowym roku. Chciałbym was zostawić dzisiaj w ten noworoczny odcinek, bo przypuszczam, że długo i tak nie wytrzymacie, bo jesteście pewnie zmęczeni, większość z was pewnie jest trochę niewyspana. Zostańcie właśnie z tą myślą, że no właśnie... no że On jest. A skoro jest, to czego się bać? Skoro jest, to wszystko w końcu u finiszu musi być dobrze, bo On jest. Czyli ma to wszystko w rękach. Mówiąc krótko, nie bójcie się owieczki, tylko pamiętajcie i bądźcie z tą świadomością, że w Nim jesteśmy, żyjemy i poruszamy się i On nas nigdy, ale to nigdy w 2019 roku nie zostawi. Moi drodzy, to tyle w tym dzisiejszym odcinku, bardzo wam dziękuję, widzimy się oczywiście jutro w środę w kolejnym odcinku tych całych wstawaków. Jutro jest co? Jutro będzie 2 stycznia, więc kiedy wy to będziecie jutro już oglądać, to ja będę już prawdopodobnie o jakichś ciepłych krajach, bo mam kolejne rekolekcje po drugiej stronie świata. Ja się z tego cieszę, tak się trochę chwalę. Wiem, że się zaraz wkurzycie ojejku, ten to znowu gdzieś musi do ciebie pojechać. Muszę. Więc bardzo was pozdrawiam, bo to oczywiście nagrywam trochę wcześniej, żebyście mogli to wszystko oglądać. Ściskam was, pozdrawiam, błogosławię i do zobaczenia już jutro. Z Bogiem najlepszego 2019 roku. Paaa...