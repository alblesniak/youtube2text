 Dzień dobry, dzień dobry, moi drodzy, 30 września, wtorek, kolejny dzień wstawakowy, jest dzisiaj Dzień Taksówkarza, Dzień Rekina Wielorybiego, nie wiem, co to ma wspólne, chociaż może ma coś wspólnego taksówkarz z rekinem wielkorybim. Jest dzisiaj Dzień Pamięci Osób Zaginionych, to w ogóle ważne, bo to pewnie niektórzy bardzo, bardzo płaczą po kimś zaginionym. Wspierajmy. Jeżeli macie kogoś takiego obok siebie, to bardzo warto dzisiaj dać jak najwięcej miłości. Znaczy zawsze w ogóle warto. Kochani, kolejny dzień, kolejna czołówka, kolejny wstawak, kolejne jechanie z tym dniem, no to jedźmy z tym dniem. 🎵 Moi drodzy, moi mili, moi kochani, moi ulubieni, jako że dzisiaj oczywiście wtorek to jest Dzień Święty, w sensie Dzień Święty, czyli dzień ze świętymi, w sumie każdy dzień jest święty, już wam to mówiłem wielokrotnie, bo każdy może być święty. To tylko od nas zależy, czy zrobimy, żeby ten dzień był święty, czy nie. Kardynał Wyszyński, więc taka nówka wśród świętych, mówi następujące zdanie, fajne, piękne zdanie, posłuchajcie. Należy w sobie dostrzec pozytywne wartości, bo nawet w najgorszym z nas jest jeszcze ślad Bożej obecności. Kochani, to zdanie jest wyrazem bardzo pięknej i bardzo ważnej wiary. W mianowicie takiej wiary, że człowiek przez zło, przez grzechy, przez różne dzieła szatana nie może w sobie doszczętnie zatrzeć swojego podobieństwa do Boga. Tak, możemy je okropnie zabrudzić, możemy je niewiarygodnie zniekształcić, możemy wręcz się doprowadzić do takiego stanu, gdzie się na nas patrzy albo sami na siebie patrzymy, mówimy... to jest w niczym niepodobne do Boga, to jest w niczym niepodobne do czegoś dobrego, do czegoś świętego, do czegoś, nie wiem... godnego kochania i tak dalej. Ale jak mówi kardynał Wyszyński, bardzo mądre zdanie, w każdym, nawet najbardziej grzesznym, złym, porypanym, po prostu zupełnie pokręconym człowieku, kochani, jest ślad Bożego podobieństwa. Kochani, ten ślad jest nieusuwalny. Zło, kochani, wydaje się czasem oczywiście bardzo potężne i rzeczywiście ono potrafi potężnie działać i może robić potężne szkody w świecie, w człowieku, w grupach, w narodach i tak dalej, to jasne. Ale, kochani, zło nie jest aż tak potężne, żeby było w stanie usunąć jakiegoś człowieka z jego podobieństwa do Boga. Nie da się tego zrobić, kochani. Pan Bóg, na szczęście, i dobro, które w Panu Bogu jest, jest tak potężne, że Pan Bóg jakby nie pozwolił na to, żeby można było człowieka zniweczyć do końca. Oczywiście, kochani, my wybieramy im więcej, jakby o ile więcej jest tego zniszczenia, o ile więcej się dokonuje tego takiego odpodobnienia, nie? że przestajemy być podobni, ale, kochani, w każdym człowieku, w każdym z nas jest ślad podobieństwa piękna i cudowności Bożej. Kochani, ja pamiętam takie okresy w moim życiu, nie? kiedy absolutnie gardziłem sobą i kiedy, jak patrzyłem na siebie, mówiłem sobie, że jestem po prostu tylko do wymazania. Właśnie, to jest w ogóle chyba jedna z najgorszych rzeczy, jaką można sobie powiedzieć. Chciałbym, żeby mnie wymazano, żeby moją historię, moje bycie, moją jakąkolwiek obecność w świecie, żeby to wymazano. Kochani, bardzo potrzebowałbym wtedy, żeby ktoś przy mnie usiadł i powiedział Adam, tak, oczywiście, że jest mnóstwo syfu, oczywiście, że człowieku tak zabrudziłeś ten obraz, że głowa mała, ale, Adam, tam pod spodem, tam pod spodem jest ślad Boga. Dokop się do Niego. Kochani, ja bardzo często, jak ktoś przychodzi do spowiedzi i szczególnie taki ktoś znękany jakimiś swoimi grzechami, znękany sobą, często gardzący sobą, to jako pokutę bardzo często daję, żeby ktoś poszedł i przez 15 minut dziękował za siebie. Kochani, ja wiem, że to jest jedna z najbardziej okrutnych pokut, jakie można sobie wyobrazić. Ale to, że nam jest bardzo trudno dziękować za siebie, nam jest bardzo trudno dziękować, nawet jeżeli ktoś ma jakieś dobre cechy i dobre, fajne sprawy są w nim, no to jesteśmy w stanie to robić, nie wiem, przez minutę, przez dwie, ale przez 15, przez 20 minut gadać sobie coś dobrego. Kochani, mam dla was na dzisiaj pokutę. Oczywiście to nie jest pokuta, tylko zachęta. Kochani, po tym odcinku, jak się tylko skończy, podziękujcie przez chwilę, nie mówię, że to ma być 15 minut, ale kochani, podziękujcie chociaż przez chwilę Panu Bogu za siebie. Zobaczcie sobie różne dobre rzeczy, nawet jeżeli macie mnóstwo złych, to zobaczcie sobie dobre rzeczy i podziękujcie Bogu za siebie. Jesteście do Niego podobni. ♪♪♪ Moi drodzy, moi kochani, moi ulubieni, bardzo wam serdecznie dziękuję za to nasze wspólne spotkanie, z którego się oczywiście bardzo cieszę. Kochani, jeżeli ktoś chce szukać też swojego podobieństwa do Boga, to w tym bardzo pomaga modlitwa. A w modlitwie, szczególnie tym, którzy nie potrafią, może pomóc książka Jak się modlić. Bardzo was do niej zachęcam. Na stronie Langusta na Palmie zakładka Jak się modlić książka w trzech wersjach audiobook, ebook i papierowa. Zapraszam, zobaczcie, jeżeli potrzebujecie pomocy w spotkaniu z Panem Bogiem. Bardzo konkretny poradnik Jak się modlić. Ściskam, pozdrawiam, błogosławię i miejcie się, proszę, najlepiej na świecie. Z Bogiem, pa, pa!