 Dzień dobry, dzień dobry, moi drodzy, mamy dzisiaj 26. dzień lipca, to jest wtorek, to jest kolejny dzień wstawakowy, w sensie kolejny dzień jak dzień, ale rozpoczniemy go wstawakami. Nie znalazłem dzisiaj żadnego specjalnego dnia, który można by świętować, więc świętujemy dzisiaj wtorek. Czyli w takim sensie bardzo się cieszę, że się widzimy, bardzo mam nadzieję, że to będzie dobry dzień i bardzo błogosławię i wspieram, żeby taki był. Tu już tak zacząłem od razu od błogosławieństwa, ale oczywiście was pobłogosławię na koniec. Czułeczka, jedziemy! Moi drodzy, moi mili, moi kochani, bardzo się cieszę z tego spotkania i bardzo was na nie zapraszam. I oczywiście, jak to zawsze we wtorki, cytaty ze świętych będzie dzisiaj. No niby oczywiste, ale Boże, tak strasznie trudne zdanie, ale bardzo nam potrzebne. Święta Matka Teresa z Kalkuty nikomu chyba nie trzeba przedstawiać, posłuchajcie jej zdania. Miłość, aby była prawdziwa, musi kosztować, musi boleć, musi ogałacać nas z samych siebie. Kochani, wiem, no mówiłem wam to pewnie już tysiące razy, ale ja prawdopodobnie powtarzam wam, kochani, zawsze te rzeczy wiele razy, których sam najbardziej potrzebuję. Przepraszam, że gdybym pewne rzeczy w swoim życiu zrealizował, gdyby one już były we mnie zrobione, gdyby były takie gotowe, to pewnie bym wam o tym już nie mówił. A skoro z niektórymi tematami ciągle wracam, to po prostu tak jest pewnie dlatego, że sam tego bardzo potrzebuję. Kochani, bardzo potrzebujemy takiego podejścia do miłości. I to nie jest oczywiście żadne cierpiętnictwo, to nie jest żadne utrudnianie sobie życia na siłę itd. ale, kochani, prawdziwa miłość zawsze kosztuje. Miłość jest niczym innym, jak mówi Święta Matka Teresa z Kalkuty, jak ogałacaniem siebie. Kochani, od momentu, kiedy świat się popsuł przez zło, przez grzech, kiedy się odwróciła struktura tego świata, wszyscy, mówiłem wam to wielokrotnie, jesteśmy skierowani ku sobie, jesteśmy skoncentrowani na sobie, jesteśmy nieustannie po prostu zwróceni ku własnemu szczęściu, ku własnemu... nie w tym dobrym sensie, tylko takim właśnie egoistycznym, takim ograniczającym, takim, które nas zamyka. I miłość, kochani, jest niczym innym, jak narzędziem od Pana Boga do tego, żeby nas odwracać od nas samych. I, kochani, jeżeli miłość nas nigdzie nie kosztuje, jeżeli ja czasem spotykam jakieś pary takie, szczególnie jeszcze nie małżeński, nie? które tam się budują dopiero i zadają takie pytanie czy mamy ze sobą być, czy jesteśmy dla siebie przeznaczeni itd. zawsze pytam o ich kłopoty, o to, z czym sobie nie radzą. I jak słyszę, że jakaś para nie kłóci się w ogóle, nie ma trudności w znoszeniu siebie nawzajem, to ja im zawsze mówię ROZAJDŹCIE SIĘ! bo to prawdopodobnie nie ma nic wspólnego z miłością. I oczywiście, kochani, nie chodzi o to, że esencją miłości jest trud. To nie w tym rzecz, nie. Esencją miłości jest oddawanie siebie drugiemu człowiekowi, a tego się nie da zrobić bez trudu. I dlatego w pewnym sensie trud jest esencją, ale on nie jest esencją, on jest tylko konsekwencją esencji. Bo esencja polega na tym, że chce drugiemu człowiekowi ofiarować siebie, chce drugiemu człowiekowi ofiarować dobro, chce mu dać wszystko, co najlepsze i to mnie będzie zawsze kosztowało. Kochani, każdy z was to musi usłyszeć, że tak powiem, we własnej przestrzeni, we własnym rejonie. Może jest tu tata, któremu się nie chce być do końca tatą albo nie umie być tatą, bo ucieka w robotę, nie daj Boże, nie wiem... w alkohol, w jakieś inne rzeczy, bo myślisz, że nie potrafisz, nie umiesz, albo ci się nie chce. Jeżeli chcesz kochać jako tata, to cię będzie kosztowało. Może jest tu mama, która ma tak samo, może jest tutaj żona względem męża, która tak ma, może mąż względem żony, może przyjaciel względem przyjaciela, może ktoś względem kogoś. Sam wiecie, gdzie są te przestrzenie, gdzie mówicie ale to jest za trudne, ale mnie się nie chce, ale ja nie potrafię, ale ile można? Kochani, ja wiem, że to jest tym trudniejsze, kiedy człowiek ma takie doświadczenie, że on ciągle daje, daje, daje, daje, a nic nie dostaje. Kochani, ja zdaję sobie z tego sprawę. Tylko, że nie traktujmy też tego zdania jako takiego zdania wytrych, bo to jest taki wytrych, nie? No ja tam wszystko daję, ciągle daję, a on nie odpowiada, albo ona nie odpowiada, no to ile się można starać? No Pan Jezus się starał aż do śmierci. Ja wiem, że my, kochani, nie jesteśmy jak Pan Jezus. Bardzo bym chciał, żebyśmy byli. Ale no właśnie... Miłość kosztuje. Jeżeli chcesz kochać, to cię będzie kosztowało i to cię będzie bolało. Mam do ciebie tylko jedną prośbę. Kochaj i nie bój się, że to cię będzie kosztowało. Mój drodzy, moi kochani, bardzo wam serdecznie dziękuję za to kolejne spotkanie wstawakowe. Mam nadzieję, że będzie dla was już trochę przydatne. Kochani, pozwólcie się kochać, spotykając się. 6 października Tauron Arena Kraków. Wielbienie zgłoszeniem, zgadaniem, z modlitwą, z błogosławieństwem, które będzie nie miało miary absolutnie, nie nasyceni. Jest jeszcze mnóstwo biletów, zapraszam w opisie pod filmem znajdziecie linki. Zobaczmy się w Krakowie. Ściskam was, pozdrawiam, błogosławię, najpiękniejszego dnia wam życzę. Z Bogiem, papaaa...