 Dzień dobry, dzień dobry, moi drodzy, dzisiaj jest sobota, jest 13 kwietnia, a to jest kolejny odcinek Wstawaków, sobotni, ostatni w tym tygodniu, na który was bardzo serdecznie zapraszam. Jedźmy z nim! Moi drodzy, moi kochani, bardzo was serdecznie witam w kolejnym naszym spotkaniu wstawakowym i zapraszam na sobotni cytat z Ojca... przepraszam... z Ojca Joachima. Posłuchajcie proszę, jakie mamy dzisiaj zdanie. Brzmi ono następująco Słowa Boga mają szaloną moc, ale nigdy nikim nie manipulują. Relacja z Bogiem nigdy nie jest zniewalająca. Moi drodzy, bardzo ważna myśl od Ojca Joachima też myślę, bardzo ważna myśl w takim rozpoznawaniu działania Bożego albo naszych różnych religijnych wymysłów. Z jednej strony Ojciec Joachim ma takie doświadczenie, myślę, że każdy z was to Pana Boga chociaż trochę poznał, też ma takie doświadczenie, że Pan Bóg jest po prostu wszechpotężną, niesamowicie nieogarnialną mocą. Że Pan Bóg potrafi po prostu rzeczy, których nikt nie potrafi. Że Pan Bóg jest tak wielką potęgą, że rzeczywiście przed Nim to czasem, aż człowiek ma ochotę drżeć. Ale jednocześnie Pan Bóg w tej swojej potędze nigdy nie przekracza granicy naszej wolności. Nigdy siłą nie narzuca tego, kim jest, tego, czego pragnie, tego, co chciałby nam dać. I moi drodzy, to jest bardzo ważna rzecz w takim rozeznawaniu w ogóle rzeczywistości kościelnej, ale też takiej naszej indywidualnej. W jaki sposób? W kościelnej. Kochani, jeżeli gdziekolwiek Kościół się pcha na siłę, jeżeli gdziekolwiek Kościół próbuje wymusić nawet dobro, ale wymusić, to jest to działanie absolutnie nieboże. Wszędzie tam w historii, gdzie Kościół próbował cokolwiek narzucić siłą, to absolutnie nie szedł za Panem Jezusem, tylko szedł za swoim własnym wymysłem tego, co to znaczy być wierzącym, co to znaczy robić dobro, co to znaczy, nie wiem, okazywać miłość, prowadzić ludzi do prawdy itd. Pan Bóg, chociaż mógłby jednym stryknięciem palców wszystkich nas pokonać i pozmieniać, nie robi tego nigdy. Pan Bóg zawsze zachowuje wolność człowieka. Ale to jest, kochani, też bardzo ważne w takim własnym, osobistym doświadczeniu bycia z Panem Bogiem. Jeżeli jakiś sposób bycia z Bogiem przymusza cię do czegoś, w takim sensie zniewala cię, sprawia, że nie możesz inaczej, że nie masz żadnego wyboru, że są tacy ludzie, znam takich wierzących, którzy mówią, że im po prostu Duch Święty nie pozwala inaczej, oni muszą coś, oni są po prostu przez Niego zniewoleni itd. No właśnie, jeżeli są zniewoleni, to to nie jest Pan Bóg. I uwaga, nie chodzi o to, że Pan Bóg nie może kogoś do czegoś bardzo intensywnie nawoływać. Nie chodzi o to, że Pan Bóg nie może proponować czegoś z ogromnym urokiem, powadem, a wręcz pociągając kogoś ogromnie miłością. Ale zawsze zostawia tam wolność. Jeżeli musisz coś zrobić i nie masz żadnego innego wyboru, to to nie jest Pan Bóg. Po prostu. To jest albo jakiś twój wymysł, twojej wyobraźni, albo to jest jakieś szatańskie zwiedzenie, albo to nie wiadomo w ogóle, co to jest. Kochani, Pan Bóg i to jest w Nim bardzo piękne, chociaż mógłby wszystko jednym pstryknięciem palców, nikt tego nie robi, dlatego że ogromnie szanuje tego, do kogo podchodzi. Pan Bóg nas naprawdę traktuje zupełnie poważnie, nie jak po prostu małe stworzenia, chociaż jesteśmy dla Niego jak małe stworzenia, tylko dał nam godność, dał nam wolność, dał nam wolną wolę i możliwość decydowania i szanuje to i będzie to szanował zawsze. Dary Boże są nieodwracalne, a to znaczy, że również dar wolności jest darem nieodwracalnym. Bóg nam go dał i zawsze będzie go szanował. Kochani, myślę, że warto się temu poprzyglądać, kiedy patrzymy na różne rzeczy w Kościele, kiedy patrzymy na różne rzeczy w nas samych, kiedy patrzymy na różne rzeczy we wspólnotach itd. Wszystko, co nosi znamiona po prostu musisz albo zginiesz, nie pochodzi od Pana Boga. I to nie znaczy, że prawda nie może być właśnie dojmująca, że to, do czego Pan Bóg wzywa, nie może być wręcz szturmem biorące serce człowieka, ale zawsze zachowuje tam wolność. Myślę, że jest to bardzo piękna cecha Pana Boga i bardzo warto jakby rozeznawać i przyglądać się różnym rzeczywistościom i tym poza nami, i tym w nas, właśnie przez tą zasadę. Myślę, że warto się tego od Ojca Jechima nauczyć. Moi drodzy, to tyle na dzisiaj w tym odcinku, bardzo wam dziękuję, widzimy się oczywiście w poniedziałek, zostały nam jeszcze cztery odcinki w Wielkim Poście, dlatego że zakończymy wstawaki w Wielki Czwartek, w sensie wyprawię was jeszcze w Wielki Czwartek w to Triduum Paschalne i potem już zrobimy przerwę, żeby nie gadać bez sensu przez te święte dni. Więc na najbliższe cztery odcinki poniedzieli jeszcze zapraszam. Bardzo was ściskam, bardzo was pozdrawiam, błogosławię i do zobaczenia już niedługo. Z Bogiem, paaa...