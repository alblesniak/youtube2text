 Dzień dobry, dzień dobry, moi drodzy, dzisiaj jest środa, jest 24 kwietnia, to jest kolejny dzień wielkanocny, Oktawy Wielkanocnej, w ogóle fantastyczny dzień po zmartwychwstaniu Pana Jezusa, więc was najmocniej, najserdeczniej zapraszam na nowy odcinek Wstawaków. Jedziemy! Moi drodzy, moi kochani, moi umiłowani, moi ulubieni, moi zmartwychwstaani, w sensie biorący udział w zmartwychwstaniu Pana Jezusa, bardzo was witam i zapraszam dzisiaj na odcinek wstawakowy, taki właśnie... będzie trochę może dziwny, ale jak się okaże, będzie miał dużo wspólnego ze zmartwychwstaniem. Uwaga, ciekawostka. Moi drodzy, wynalazłem w jakiejś tam książce, nie pamiętam, gdzie ja to już wyczytałem, następującą rzecz. Chodzi mi o wiązanie faktów ze sobą, które sprawiają, że można ugrać jakiś biznes. Przepraszam, mówię trochę nieskładnie, zaraz się ogarnę i powiem tak, jak trzeba. Mianowicie, wiecie, że różne firmy na świecie wykorzystują różne dane po to, żeby, że tak powiem, naroić sobie klientów, albo żeby ewentualnie sobie zwiększyć zyski z danych klientów. Okazuje się, że jest pewna sieć ubezpieczeniowa w Stanach Zjednoczonych, która weszła w kontakty z pewną siecią spożywczą i na podstawie dokonywania zakupów przez ludzi potrafią określić, jacy ludzie, że tak powiem, rokują większe szanse na to, że nie będą koniecznie wypłacali ubezpieczeń, czyli, mówiąc krótko, można na nich więcej zarobić. O co chodzi? Otóż okazało się, że jednymi z ludzi, którzy są najlepszą materią dla ubezpieczyciela, są ludzie, którzy kupują koper włoski. No właśnie, jak tam przeczytałem, to myślałem sobie -"Boże, co to jest za fakt? Dlaczego miałby się koper włoski łączyć z tym, że taki ktoś się opłaca dla ubezpieczyciela jako dobry klient?" Otóż okazało się, że droga jest taka, że ludzie, którzy kupują koper włoski, to są ludzie, którzy dużo gotują w domu. Żaden normalny człowiek, który gotuje tylko, nie wiem, raz na jakiś czas w domu, nie kupuje kopru włoskiego, bo zazwyczaj robi jakieś takie dania, po prostu no bo rzadko gotuje, więc robi takie dania najpowszedniejsze. A ludzie, którzy kupują często koper włoski, no to albo ewentualnie oczywiście mają restauracje, albo, jeżeli są normalnymi ludźmi, nie posiadającymi restauracji, to często gotują w domu. I co się okazuje? Jest cała, że tak powiem, dalej ścieżka, że skoro ktoś dużo gotuje w domu, to znaczy, że dużo w domu przebywa. To znaczy, że ma często rodzinę w domu. To znaczy, że znacznie częściej dba o bezpieczeństwo w ogóle swoich bliskich. Uważam, to jest w ogóle strasznie ciekawe, że od kopru włoskiego można przejść do tego, że ktoś prowadzi w miarę bezpieczne życie i że oczywiście zdarzają się też wypadki, ale ktoś taki zazwyczaj bardzo dba o swój dom i rzadko się zdarza, że trzeba mu wypłacać ubezpieczenie dotyczące zniszczenia domu. Dlatego, że to są ludzie, którzy dbają o swoje własne domy. Pomyślałem sobie, jaka to jest w ogóle super sprawa, że ubezpieczcie, żeby wiedzieć, komu dać ubezpieczenie, żeby na tym dużo zarobić, sprawdza, czy ktoś kupił koper włoski, czy nie. Czemu wam o tym mówię? No bo zobaczcie, taki koper włoski to jest taka totalna drobnostka. Nie mogą się wydawać, co to ma wspólnego w ogóle z czymkolwiek innym. Jak się okazuje, może to być źródło dochodu. Dlaczego o tym mówię? Kochani, zmartwychwstanie i w ogóle Boża obecność bardzo często przejawia się w drobnych rzeczach. Na pewno, moi drodzy, większość z was w te minione święta nie doświadczyła jakiegoś niewiarygodnego Bożego działania. Nie. Większość z was przeżyła święta, może ktoś doznał oczywiście jakiegoś poruszenia, może jakiegoś, nie wiem... zachwytu, może jakiegoś przyjścia Pana Boga, wezwania do nawrócenia. I chwała Bogu. Ale jestem przekonany, że większość z nas nie doświadczyła żadnych fenomenalnych, nie wiadomo jak wielkich rzeczy. Drobnostki. Pan Bóg bardzo często rozpoczyna swoją działalność ubezpieczeniową, czyli to, że właśnie stworzy ci bezpieczny dom, gdzie ci się nic nie stanie od drobnostek, jak właśnie Koper włoski. Co to znaczy? Zacznij nie żyć w takim rozczarowaniu były święta i nic się nie wydarzyło, i ja niczego nie doznałem i Pan Jezus wcale nie jest martwychwstał w moim życiu i jest tak, jak było. Nie. Zacznij się uważnie rozglądać takimi naprawdę uważnymi oczami po swojej rzeczywistości. Szukaj drobnych przejawów Bożej obecności, drobnych, że tak powiem, takich poruszeń, stuknięć Pana Boga. Dlatego, że On żyje i działa, a uwaga, On nie zawsze działa spektakularnie, nadzwyczajnie. Mało tego, zazwyczaj nie działa właśnie spektakularnie, nadzwyczajnie, tylko działa drobnymi krokami. Dlaczego? Bo On jest pokorny, bo On szanuje naszą wolność, bo próbuje nas pociągnąć, ale nie chce nas stłamsić. Uwaga, nie żyj proszę, jeżeli to mówię oczywiście do ciebie, w rozczarowaniu tymi świętami, w rozczarowaniu okresem zmartwychwstania. Drobne rzeczy, tam się pojawiają prześwity Bożego działania i Bożej łaski. Kochani, chciałbym was bardzo, że tak powiem, uczulić na wyczulenie oczu na drobnostki, bo tam możecie doświadczyć Bożego działania i to się potem rozciągnie w coś znacznie, znacznie większego. Drobnostki. Bądźcie uważni na drobnostki. Moi drodzy, to tyle w tym dzisiejszym, środowym odcinku wielkanocnym. Mam nadzieję, że jakoś się połapaliście w tym wszystkim, co dzisiaj mówiłem, bo jakiś taki chyba był chaos. Ale to może nie szkodzi, no. Może to jest właśnie jedna z tych drobnostek, które mają coś otworzyć, a może się tego tłumaczę. Nieistotne. Ściskam was bardzo, was pozdrawiam, bardzo was błogosławię, bardzo się cieszę, że się po raz kolejny spotkaliśmy i zapraszam oczywiście na jutrzejsze wstawaki. Ściskam, błogosławię, z Bogiem, paaa...