 Dzień dobry, dzień dobry, moi drodzy, mamy dzisiaj 11 dzień kwietnia, jest to wtorek, jest to wtorek wielkanocny, jest to powrót wstawaków po przerwie wielkopostnej. Były pustyniaki, wracają wstawaki. W związku z tym dużo głupot. Kochani, dzisiaj jest dzień radia i dzień osób z chorobą Parkinsona. No dobra, żadna z tych rzeczy nie była głupia, bo to w ogóle fajne rzeczy, w sensie, znaczy radio fajna, w ogóle choroba Parkinsona niezbyt fajna, ale fajnie, że pamiętamy o tych, którzy na nią chorują. Kochani, zapraszam, wstawaki wracają, robimy kolejny tydzień, kolejny dzień, kolejny dobry początek dnia. Jedziemy! Moi drodzy, moi mili, moi kochani, moi ulubieni, jako że wracamy do wstawaków, to oczywiście wracamy również do naszego normalnego trybu, czyli tych różnych naszych dni poświęconych różnym tematom. We wtorki zawsze święci, czyli cytaty z bardzo mądrych, bardzo świętych ludzi. Posłuchajcie proszę cytatu ze świętego Franciszka Salesego. Nie czekaj na to, co może się wydarzyć jutro. Ten sam Ojciec Przedwieczny, który opiekuje się tobą dzisiaj, zatroszczy się o ciebie jutro i każdego dnia. Albo uchroni cię przed cierpieniem, albo da ci niewyczerpaną siłę, by to znieść. Kochani, bardzo piękne zdanie. Takie zdanie, myślę, które jest nam bardzo potrzebne otóż po świętach. Kochani, święta mają być takim czasem, kiedy w jakiś szczególny sposób doświadczamy Bożej obecności. Ja wiem, że to oczywiście, kochani, różnie bywa. Że bardzo często święta są po prostu, jak to mówimy, święta, święta i po świętach. Czyli nic specjalnego się nie wydarzy, żadnego specjalnego, nie wiem, Bożego spotkania nie doświadczymy. Chociaż jestem przekonany, że tak nie jest. W sensie tak jest tylko w naszych odczuciach. Bardzo możliwe, że tego nie widzimy, nie odczuwamy, nie doświadczamy, ale on naprawdę przychodzi w te dni. Ale, kochani, nawet jeżeli by było tak, że mieliśmy naprawdę najcudowniejsze święta świata i że było w ogóle świetnie i myślimy sobie no teraz to już będzie normalnie. Albo może wręcz odwrotnie. Może jest tak, że było beznadziejnie i sobie myślisz Boże, u mnie to po prostu zawsze będzie beznadziejnie. To zdanie jest nam, w jakiejkolwiek sytuacji jesteśmy, bardzo potrzebne. Ono mówi Pan Bóg będzie z tobą, jest z tobą dzisiaj i jutro. Nie musisz myśleć, jak to będzie dalej. Czy dalej ci się uda utrzymać tą dobrą, świąteczną passę albo boisz się i mówisz Boże, jak długo jeszcze będzie trwała ta miernota, w której jestem, ta po prostu jakaś deprecha i ten po prostu dół, w którym się znajduję. Bóg jest z tobą. Albo... i to jest bardzo mądre u św. Franciszka Salesiego. Albo cię uchroni przed cierpieniem, albo, jeżeli to nie jest potrzebne, w sensie Bóg wie, że nie to najbardziej jest dla ciebie, teraz ważne, to da ci, jak On mówi niewyczerpaną siłę, żeby to znieść. Kochani, to jest piękne zdanie, bo to nie jest takie zdanie, które obiecuje wszystko będzie dobrze, spokojnie, Pan Bóg się wszystkim zajmie, zobaczysz, nie martw się, na pewno się uda. Nie, kochani. Nie to mówi to zdanie. To zdanie mówi może będzie dobrze, a może będzie źle. Może Pan Bóg poprowadzi cię tak, że uda mu się, że ominą cię różne najtrudniejsze sprawy świata i różne ciężkie doświadczenia, a może będzie tak, że będzie chciał cię przez nie przeprowadzić. I to nie znaczy, że nie ma go z tobą. To znaczy, że da ci niewyczerpaną siłę do tego, żeby to zrobić. Kochani, dla mnie bardzo potrzebne zdanie takie poświąteczne, skoro wracamy do wstawaków właśnie w takim stanie. Kochani, oczywiście, jak to nagrywam, to jeszcze nie wiem, w jakim będę stanie, oczywiście we wtorek, nie? po świętach, ale właśnie, jakimkolwiek bym nie był w stanie we wtorek po świętach, to to jest taka zapowiedź, Adaś, cokolwiek wtedy będzie, to Pan Bóg albo cię od tego uchroni, albo da ci niewyczerpaną siłę, żeby przez to przejść. Usłyszcie to zdanie i nieście to zdanie w sobie każdego, kochani, dnia. Od tego zaczynamy powrót wstawaków. Moi drodzy, moi mili, moi kochani, bardzo wam serdecznie dziękuję za to nasze spotkanie dzisiejsze pierwsze poświąteczne i pierwsze po powrocie wstawaków. Bardzo się cieszę, że się oczywiście codziennie rano spotykamy. Kochani, ostatnia przypominajka, bo już tą sobotę błogosławieni w Gdańsku zostało ostatnie kilkaset miejsc, tam sprzedało się już kilkanaście tysięcy, została dosłownie jedna strefa, gdzie jest jeszcze trochę miejsc. Gdyby to chciał, kochani, ostatnie dni są na to, żeby się zdecydować i żeby z nami się pomodlić. Zajrzyjcie do opisu pod filmem, tam na pewno będą linki do tego wydarzenia. Mam nadzieję, że widzimy się w sobotę na Wielbieniu. Kochani, ściskam was bardzo, bardzo was pozdrawiam, bardzo was błogosławię i miejcie się, proszę, najlepiej na świecie. Z Bogiem, wszystkiego dobrego, pa, pa...