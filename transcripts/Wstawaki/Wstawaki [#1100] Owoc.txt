 Dzień dobry, dzień dobry Drodzy szanowni państwo, nastał dzień 24 majowy, czyli dzień wtorkowy. Jest to dzisiaj Dzień Ślimaka i Dzień Braci. Jaki to ma ze sobą związek, to nie wiem. Dzień Ślimaka nigdy nie jadłem, widziałem, nie przepadam. Braci mam, tych takich w zakonie lubię, kocham, niektórych nie cierpię, fajnie, że są. Tak jak mam coś na początku. Czołóweczka i jedziemy. Moi drodzy, moi mili, moi kochani, moi ulubieni, witam was bardzo serdecznie w tym dzisiejszym odcinku wtorkowym i bardzo zapraszam na tysiącsetny dzisiaj odcinek. A to w ogóle tak ładnie. A będzie w ogóle ładnie, jak będzie 1111, nie? 1 1 1 1 A w ogóle będzie super, jak będzie 9999. Boże, tyle nagram? Miejmy nadzieję, że nie. Miejmy nadzieję, że będzie koniec świata. Wtorek. Zdanie Świętych. Święty Jan Bosko dzisiaj. Fantastyczne zdanie, bardzo dla katolików ważne i potrzebne i taka lekka szpileczka, ale właśnie taka ma być. To nieczęste spowiedzi czynią nas dobrymi, ale owoc, który z nich wynosimy. Kochani, bardzo ważne zdanie. Kochani, ja wiem, że sakramenty mają moc same w sobie, to jest jasne, że sakramenty nawet nie potrzebują świętego księdza do tego, żeby przyniosły to, co chcą przynieść. Sakrament działa mocą Pana Jezusa, a On zawsze jest w dobrej dyspozycji, kochani. Czy to Eucharystia, czy to spowiedź, czy to jakikolwiek inny sakrament, nawet jeżeli będzie najbardziej beznadziejny ksiądz na świecie, a takich jest wielu, np. ja, nawet jeżeli będą po prostu różnego rodzaju po prostu matoły i patałachy, które będą tych sakramentów udzielały, one mają pełnię tego, co mają mieć. Ale uwaga! One, jak to takim ładnym obrazem się czasem mówi, są jak prezenty. W sensie... w środku jest tam wszystko i nieważne, kto ci ten prezent dostarczy. Czy go dostarczy święty kapłan, czy bardzo grzeszny kapłan, prezent będzie taki sam. Natomiast pytanie jest, czy go otworzysz. Kochani, doskonale wiecie i wiem, że zawsze tak myślimy oczywiście o innych, nie? O takich katolikach, którzy mówimy o... chodzą do kościoła, do spowiedzi co pierwszy piątek, a po prostu nie da się z nimi żyć, nie? Po prostu... co to za chrześcijanie? Uwaga, kochani, i to prawda. Dlatego, że częste do spowiedzi wcale nie jest niczym nadzwyczajnym, wcale nie musi sprawić, że będzie coś niezwykłego w tym. One nas nie czynią dobrymi, jak mówi święty Jan Bosko, nie? Kochani, to znaczy ktoś, kto chodzi na przykład co tydzień do spowiedzi, ale w ogóle jej nie rozpakowuje, nie korzysta z niej, czyli jakby nie wchodzi z Panem Bogiem w relacje, de facto nie próbuje zmieniać siebie, nie bierze siły i łaski z tego sakramentu, żeby pracować nad sobą, to znaczy, że ma po prostu w domu prawdopodobnie całe magazyny tych prezentów, które dostał od Pana Boga, ale nigdy żadnego nie otworzył. Kochani, tak, każda spowiedź ci gładzi grzechy, ale to, czy cię wyprowadzi z tych grzechów, w sensie, żebyś był lepszym człowiekiem, zależy od twojej współpracy potem, pracy nad sobą. Spowiedź ci da do tego łaskę, da ci do tego siły, da ci do tego potrzebne rzeczy, żebyś to mógł zrealizować, ale jeżeli tego nie zrealizujesz, samo się to nie zrealizuje. Samo chodzenie do spowiedzi nie czyni nas dobrymi. Owoc, który wynosimy z tej spowiedzi, to może sprawić, że będziemy rzeczywiście inni, że będziemy święci, że będziemy dobrzy. Kochani, chodzenie do kościoła, modlenie się, korzystanie z sakramentów wcale nie jest równoznaczne z tym, że się nawracamy, że się uświęcamy. Bo to znaczy, że, mówię, możemy mieć hale wypełnione prezentami, ale nigdy żadnego nie rozpakowaliśmy. Uwaga, bo czasem rozpakowanie wymaga dużego wysiłku, bo wymaga pracy nad sobą. Ale tylko wtedy rzeczywiście przyniesiemy owoc. Kochani, bardzo was proszę, drodzy moi katolicy, bracia i siostry, pomyślcie o tym. Moi drodzy, moi mili, moi kochani, dziękuję wam bardzo serdecznie za kolejne spotkanie wtorkowe, świętowe, majowe i zapraszam oczywiście na jutrzejsze środowe, czyli kolejne po prostu. Ściskam, pozdrawiam, błogosławię i miejcie się, proszę, najlepiej na świecie. Niech to będzie piękny dzień. Z Bogiem, pa, pa!