 Dzień dobry, dzień dobry, moi drodzy, to jest wtorek, jest 2 października, czyli rozpoczynamy kolejny dzień, a to są oczywiście wstawaki, więc najserdeczniej was zapraszam na kolejny odcinek. Rozpocznijmy dobrze ten dzień. Lecimy! Moi drodzy, moi kochani, bardzo, ale to bardzo was serdecznie witam tego kolejnego dnia. Dzisiaj jest bardzo szczególny dzień, w sensie wtedy, kiedy to oglądacie, bo ja nagrywam to trochę wcześniej, bo dzisiaj jest 2 października, to znaczy, że dzisiaj wieczorem w Spodku robimy Wielbienie w Katowicach i to jest po prostu super. Nie ma to żadnego związku z tym odcinkiem, ale jakoś tak mi się chciało to powiedzieć, bo to naprawdę coś na to czekam od dawna. Ale do rzeczy, czyli do dzisiejszego odcinka. Moi drodzy, jak zawsze we wtorki cytujemy sobie oczywiście zdania różnych świętych, czyli po to, żeby się od nich czegoś uczyć. Dzisiaj będzie mega zdanie, które myślę w ogóle naprawdę jest ważnym zdaniem. Wiem, mówię tak przy każdym odcinku, no ale cóż... Zdanie będzie od św. Jana Marii Wianeeja i posłuchajcie, jak ono brzmi, a brzmi następująco Wartość naszej duszy poznajemy po wysiłku, jaki zły podejmuje, aby ją zniszczyć. No po prostu przemądra sprawa. Moi drodzy, w naszym życiu jest bardzo wiele różnych ataków różnego rodzaju sił. Również złych. Są takie rzeczy, gdzie zły próbuje nas zniszczyć, zniweczyć, gdzie próbuje nam rozwalić życie, rozwalić rodziny, rozwalić miłość, rozwalić, nie wiem... nasze plany, marzenia, pracę, pragnienia, szczęście itd. itd. Bardzo ważne jest, żeby przyuważyć, gdzie on to robi. W sensie... gdzie uderza. Wartość naszej duszy rozpoznajemy po tym wysiłku, jaki zły wkłada, żeby nas zniszczyć. Mówiąc krótko, im bardziej jesteś atakowany, tym prawdopodobnie już większe wartości twoja dusza nabrała. Jeżeli tak można mówić. Czyli jeżeli nie doświadczasz żadnego w ogóle złego działania, nie masz żadnych trudności w twoim życiu, żadnych zakusów złego, pokus, grzechów, jakichś takich trudności, przed którymi stajesz, to trochę jest tak, jakby zły nie miał o co walczyć u ciebie. Już, tak powiem, zostawił cię, bo mówi a... tam i tak nic wartościowego nie ma, to co będę uderzał. Z kolei, jeżeli jesteś mocno w różnych miejscach atakowany, to znaczy, że zły bardzo próbuje jakieś wielkie dobro zniszczyć, bardzo próbuje jakieś wielkie błogosławieństwo, wielką łaskę, wielkie coś dobrego od Pana Boga próbuje rozwalić. I tu jest taka ważna rzecz, o której mówiłem, myślę, w wielu już odcinkach, w sensie w wielu filmach, że bardzo ważne jest, żeby się przyglądać, gdzie jesteśmy atakowani, w sensie w jakie miejsca zły uderza. Dlatego, że on, tak jak mówi ten cytat, też uderza tylko w rzeczy najwartościowsze. Więc jakby warto się poprzyglądać swoim grzechom i swoim pokusom i swoim trudnościom i różnym takim rzeczom nieprzyjemnym w naszym życiu, po to, żeby rozpoznać, gdzie są dla mnie największe błogosławieństwa. Ja to często mówię na rekolekcjach, że jak chcesz rozpoznać, gdzie są twoje największe dary, czy gdzie są dobra, które cię mogą doprowadzić do największego szczęścia, to przyuważ, gdzie zły atakuje. Czyli przyuważ, co próbuje rozwalić i właśnie o to musisz walczyć. Bo skoro on tam atakuje, to znaczy, że on wie, a on ma dosyć, że tak powiem, duży taki ogląd duchowy świata, to znaczy, że wie, gdzie są te najważniejsze rzeczy i dlatego próbuje te Boże dzieła zniszczyć. Kochani, ja często mówię, że zły jest świetnym kierownikiem duchowym. Wiem, jak to brzmi, bo oczywiście nie chodzi mi o to, żeby słuchać szatana, to jest jasne, ale on jest dobrym kierownikiem duchowym, dlatego że swoim działaniem pokazuje, co jest ważne. Swoim uderzaniem, swoimi pokusami, trudnościami, na jakie nas wystawia, rzeczami, którymi w nas uderza, miejsca w naszym życiu, które są przez niego atakowane, to są wskazówki. On tak naprawdę nie wie, że pomaga. W sensie, pomaga rozpoznać, gdzie są najważniejsze rzeczy w nas. Spróbuj dzisiaj pomyśleć o tych swoich różnych trudnościach, właśnie o pokusach, o zagrożeniach, o wtopach, o różnego rodzaju trudnościach, przeciwnościach, którymi się męczysz, nie na zasadzie matko, czemu to mam i niech to się wreszcie skończy, tylko na zasadzie a może mnie to może nauczyć tego, co jest ważne, może mi to może pokazać, czego powinienem w życiu szukać. Wielu z nas mówi na przykład nie wiem, co jest u mnie najważniejsze, nie wiem, czego mam szukać, nie wiem, za czym mam iść, nie wiem, jaka moja droga, nie wiem, od czego jestem. Poprzypatruj się temu, gdzie atakuje cię zły. Właśnie tam znajdziesz te miejsca, które są najważniejsze. Warto skorzystać z tej jego... takiej trochę nieintencjonalnej, ale jednak... ktoś tam łazi... ale jednak pomocy. Myślę, że naprawdę warto się temu przyjrzeć. Ale wieje. Dobra, kończymy. Moi drodzy, to tyle. Nie pozwólmy, żeby zły nas doprowadzi do takiej ruiny, w jakiej ja się znajduję, nie? A taki jest jego cel. On właśnie to próbuje zrobić, a my tu mamy budować najpiękniejszy pałac, najpiękniejszy dom, jaki się tylko można wyobrazić, czyli świątynię samego Pana Boga. Ściskam was, pozdrawiam, błogosławię i widzimy się w następnym odcinku. Z Bogiem, paaa...