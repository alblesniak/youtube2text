 Dzień dobry, dzień dobry, moi drodzy, mamy dzisiaj poniedziałek, to jest siódmy dzień listopada, to jest początek nowego tygodnia i to są oczywiście wstawaki, które rozpoczynają ten tydzień. Kochani, mamy dzisiaj również międzynarodowy dzień kotleta. Wielkie dzisiaj święto, zamierzam to świętować bardzo, ale to bardzo hucznie, bo kotlety dobra rzecz. Zapraszam, jedziemy. Odcineczek. Moi drodzy, moi mili, moi kochani, moi ulubieni, witam was bardzo serdecznie i bardzo serdecznie zapraszam na dzisiejsze spotkanie. Oczywiście, jak to zawsze w poniedziałki mądrość murów, więc będziemy się mądrzyć murowo. Następujące zdanie na murze, bardzo proste, bardzo jasne, z komunikatem, który nie domaga się komentarza, ale pewnie jakiś będzie. Następujące słowa. Weź ty nie trać czasu. Moi drodzy, to jest takie zdanie, które jest ważne w każdym momencie, w każdym czasie, w każdych warunkach, w każdej sytuacji, w każdym życiu, u każdego człowieka, w każdym zakątku ziemi, w każdym cokolwiek. Dołóżcie sobie do tego każdego jeszcze cokolwiek tylko chcecie. Kochani, ja myślę, że jednym z naprawdę największych problemów naszego życia jest to, że my mnóstwo tego życia marnujemy. I nie chodzi mi o marnowanie, które jest dobrym marnowaniem. Jest oczywiście marnowanie, które polega na spaniu, które polega na odpoczywaniu, które polega na chwilach, kiedy rzeczywiście nic nie robimy, bo tego potrzebujemy, bo chwila relaksu jest dobra itd. Ale nie mówię o tym oczywiście. Mówię o tych wszystkich miejscach, gdzie my się lenimy, gdzie my uciekamy, omijamy, odkładamy, gdzie mówimy jeszcze nie teraz. Kochani, wiem, że to będzie najnudniejsze zdanie świata, ale masz tylko jedno życie. Mało tego, to jedno życie może skończyć się dzisiaj. I nie ma to oczywiście brzmieć jakoś, nie wiem... straszliwie albo was tutaj próbujący, nie wiem... wprowadzić w jakieś stany lękowe, ale, kochani, nasze życie naprawdę może skończyć się dzisiaj. Może dzisiaj się zdarzyć, że będzie paruzja i przyjdzie Pan Jezus, może dzisiaj się zdarzyć, że coś się stanie, że umrzesz, może się zdarzyć cokolwiek, co sprawi, że to będzie naprawdę ostatni dzień twojego życia. Wiem, że, kochani, nie da się oczywiście każdego dnia żyć w takim kluczu, jakby to był ostatni dzień. Takie napięcie jest niemożliwe do zniesienia. Zawsze jednak żyjemy pewną perspektywą OK, mam jeszcze jutro, mam jeszcze pojutrze itd. I nie chodzi mi o to, żebyśmy teraz naprawdę każdego dnia żyli w takim kluczu dzisiaj muszę wszystko, bo jutro nie będę żył. Nie, to też byłoby chore, nerwicowe zachowanie. Ale warto mieć takie coś nie odkładam, nie przekładam, nie omijam, tylko próbuję to robić. Tak, na niektóre rzeczy może mnie nie być stać w tym momencie i rzeczywiście je odkładam. Mam nadzieję, że będzie mnie stać za chwilę. Ale nie może być tak, że tak się dzieje ze wszystkim zawsze, ciągle i w kółko żyjemy w taki sposób. Weź ty w końcu nie trać czasu. Masz do zrobienia różne rzeczy. Masz do zrobienia kochanie ludzi, masz do zrobienia szukanie Boga, masz do zrobienia sensowne życie, masz do zrobienia takie, albo inne, bardzo konkretne zadania, których ja nie znam, ty je znasz. Weź, że nie trać czasu. Kochani, żeby nie być gołosownym, bo to jest takie gadanie dobra, to nie będę uciekał, nie będę odkładał. Nie. Pomyśl o bardzo konkretnych rzeczach na najbliższy tydzień. Jest dzisiaj poniedziałek, który wiesz, że w tym tygodniu w końcu się mają wydarzyć. To jest może coś, co odkładasz od tygodni, od miesięcy, albo jeszcze dłużej i że tak powiem nie myślisz no to może jeszcze nie w tym tygodniu, ale w przyszłym się za to zabiorę. Nie. Wyznać jakieś pierwsze jedną, dwie, trzy rzeczy, które wreszcie trzeba w tym tygodniu zrobić i po prostu je zrób. No bo weź, że nie trać czasu. Żyjmy, kochani, dzisiaj tym zdaniem. Moi drodzy, moi mili, moi kochani, dziękuję wam bardzo serdecznie za kolejne nasze spotkanie wstawakowe i mam nadzieję, że w ten sposób rozpoczniemy dobry, nowy tydzień. Ściskam was bardzo, bardzo was błogosławię i pięknego dnia wam dzisiaj życzę. Miejcie się, proszę, najlepiej na świecie. Z Bogiem, papa!