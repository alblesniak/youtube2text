 Dzień dobry, dzień dobry, moi drodzy, to jest poniedziałek, wydaje się, że chyba 27 sierpnia, a to jest kolejny oczywiście odcinek Wstawaków, czyli rozpoczynamy nowy tydzień. Żeby nie tracić czasu, to po prostu lećmy! Moi drodzy, moi kochani, witam was bardzo serdecznie na początku tego nowego tygodnia i bardzo się cieszę, że się po raz kolejny spotykamy i że próbujemy rozpocząć następny, fantastyczny, mam nadzieję, tydzień waszego i mojego i w ogóle ewersjatowego, ogólnosiatowego życia. Mam dla was dzisiaj pewnego rodzaju myśl, będzie to w sumie niby cytat, ale bardziej taka cytato-myśl z pewnego człowieka, może niektórym wam znanego. Otóż jest taki pan, nazywa się Edgar Doktorow, to jest jeden z dosyć znanych amerykańskich pisarzy. Napisał kiedyś taką książkę bardzo dosyć sławną, w sensie nie wiem, czy ją czytaliście, Ragtime, potem Milos Forman nakręcił w ogóle film o takim samym tytule. I to jest w ogóle bardzo, bardzo ciekawa rzecz. Ale tak tylko gwoli, żebyście wiedzieli w ogóle, co za gościa wam tu mówię. On ma takie porównanie, które jest w ogóle dosyć oczywiste, nie? I też często je słyszymy w różnych innych wersjach, ale bardzo mi się podoba w tej jego wersji. Mianowicie, on mówi, że życie jest podobne do jazdy samochodem w nocy, kiedy światła ci świecą tylko do pewnego momentu. I mówi, taka jazda w nocy polega na tym, że nie wiesz, co będzie dalej, oczywiście zawsze nie wiesz, nawet w dzień, ale w nocy jest jeszcze więcej, bo widzisz jeszcze mniej i widzisz tylko tyle, ile dają ci światła. Do zakrętu, albo ileś tam metrów do przodu, jeżeli jest prosta droga i tylko posuwając się dalej, zobaczysz kolejny odcinek drogi. I kochani, to jest taka myśl, myślę, z jednej strony oczywista, ale też bardzo nam potrzebna. Zobaczcie, kochani, ilu z nas ma taką potrzebę, żeby znać całą drogę, żeby wiedzieć, dokąd jadę, jakie jest Boże powołanie do końca, plan, czy mi się coś tam po drodze nie stanie itd. Ostatnio spotkałem na jakimś jednym z rekolekcji takiego człowieka, ma rodzinę, ma dzieci, ma żonę, bardzo fajna rodzina, dużo pracuje i zapytałem go, czy nie pracuje za dużo, czy jakby nie wydaje mu się, tak słuchałem jego i jego żony itd., czy tego nie jest za dużo i on mi powiedział, że pracuje, bo się bardzo martwi, że taki dzień przyjdzie, że zabraknie im na chleb. I zapytałem go, czy kiedykolwiek im brakowało, czy jakby w jego życiu doświadczył kiedykolwiek jakiegoś takiego kryzysowego momentu. A on mówi, że nie. Ja mówię, to dlaczego się tak bardzo martwisz, co będzie za dziesięć lat? Bo nie chodziło o jutro, bo on wiedział, że na jutro i na najbliższy miesiąc i prawdopodobnie na kilka najbliższych miesięcy ma i to zupełnie spokojnie, bo mieli w ogóle całkiem dużo pieniędzy. Ja mówię, dlaczego się o to martwisz? Mówię mu, życie jest jak jazda samochodem w nocy, mówię. Widzisz tylko tyle, ile dają światła. I kochani, ja wiem, że bardzo wielu z nas jest taka potrzeba, nie? Jest takie pragnienie wiedzieć więcej, wiedzieć dokąd i tak dalej. Nie. To jest piękne porównanie. Życie to jest często po prostu chodzenie w ciemności. Niewiele widzimy. Potrzebujemy światła. Co jest tym światłem? Dla mnie tym światłem oczywiście jest Słowo Boże. Zresztą jest bardzo ładnie napisane w Piśmie Świętym, że Twoje Słowo jest lampą dla moich stóp. Tu można by powiedzieć tak bardziej nowocześnie Twoje Słowo jest reflektorem ksenonowym w moim samochodzie. Czyli daje mi ogląd. Tylko zauważcie, nawet taka lampa przy stopach właśnie daje tylko światło przy stopach. Czyli pokazuje ci, gdzie masz zrobić następny jeden krok. I kochani, chciałbym, żebyśmy ten tydzień zaczęli właśnie od takiego uspokojenia się. Oczywiście, że potrzebujemy tego światła i zupełnie w ciemności nie da się pójść. Więc jeżeli ktoś jest w totalnej ciemności, to potrzebuje Słowa Bożego. Potrzebuje oświetlenia swojego życia Bożym Słowem, żeby mógł pójść do przodu te parę kroków. Ale jeżeli tylko masz to Słowo Boże, jeżeli widzisz najbliższe kroki dla siebie, dla swojej rodziny, dla swojego serca, dla swoich pragnień, to wystarczy. Kochani, nie bójmy się tego, że jedziemy w nocy. Nie bójmy się tego, że nawet często właśnie to nie jest jazda w dzień przy dobrych warunkach, tylko warunki są niezbyt sprzyjające do jazdy. W noc nic nie widać. Jeszcze jak są namalowane pasy, to ok. Ale czasem życie jest takie, że nie ma tych pasów, nie? Czyli nie widać pewnych w ogóle torów, nie widać, jakby, w które miasto życie idzie. Wtedy jest gorzej, ale spokojnie. Jeżeli tylko masz światło, czyli rzucasz Bożym światłem, Bożym Słowem taki ogląd na twoje życie, to najbliższe dwa, trzy kroki jesteś w stanie wyczaić. I to wystarczy. Więc wszyscy zamartwiacze, którzy się może strasznie na początku tego tygodnia zamartwiacie, nie zamartwiajcie się. Życie jest jak jazda w nocy samochodem. Widzisz tylko dotąd, dokąd świecą twoje światła. Do zakrętu i kilku metrów do przodu. Potrzebujesz tych świateł, więc szukaj ich. Szukaj Słowa Bożego, które cię oświetli, ale dalej nie musisz, dlatego że jak będziesz świecił bardziej, to kogoś oślepisz też z przodu. I możesz komuś zrobić krzywdę. Więc pomyślcie dzisiaj o tym, czy się przypadkiem za bardzo nie zamartwiacie i nie chcecie wiedzieć za dużo. Wystarczy ci. Wystarczy tyle, ile światła w samochodzie. Moi drodzy, to tyle, jeżeli chodzi o ten dzisiejszy poniedziałkowy odcinek. Oczywiście spotykamy się jutro we wstawakach. Nagrywam dla was to odcinki ciągle w Stanach Zjednoczonych. Jestem już trochę w innym miejscu, jestem u moich przyjaciół w takim, widzicie, pięknym ogrodzie. Takim małym, pięknym ogrodzie przy domu. Zobaczycie pewnie jeszcze jutro i pojutrze inne tutaj, że tak powiem, kąty patrzenia na ten ogród. Bardzo tu mają ładnie. Więc będą ładne okoliczności przyrody. Więc nawet jak będę gadał głupotę albo niepotrzebne rzeczy, to sobie pooglądacie ładne kolorki drzewek i zieleni. I to chyba wystarczy. Ściskam, pozdrawiam, błogosławię i do zobaczenia już jutro we wstawakach. Z Bogiem, paaa...