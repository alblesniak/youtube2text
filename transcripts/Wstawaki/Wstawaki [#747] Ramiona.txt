 Dzień dobry, dzień dobry Moi drodzy, mamy dzisiaj poniedziałek, niech tylko zerknę, 29 marca. Jest to Wielki Poniedziałek. Właśnie rozpoczął się, w sensie wczoraj się rozpoczął Wielki Tydzień, czyli najważniejszy tydzień dla chrześcijan. Spróbujemy sobie jeszcze przez parę dni pomóc wstawakami i karmelitańską duchowością. Mam nadzieję, że to będzie owocne. Jedziemy! 🎵 Moi drodzy, moi kochani, na początek tego Wielkiego Tygodnia bardzo nam jest potrzebne jedno zdanie, jedno koniecznie zdanie, które będzie znowu największą oczywistością świata. Wiem, że zawsze to mówię, bo wydaje mi się, że to są takie rzeczy, kochani, o których się w Kościele ciągle mówi i czasem mamy ich już dość, nie? bo się ciągle o nich mówi, a one ciągle są gdzieś przed nami i właśnie dlatego, że są przed nami, to trzeba je ciągle powtarzać, dlatego się też robią takie powszednie i to jest takie koło zamknięte. Posłuchajcie, św. Teresa od dzieciątka Jezus, po prostu cała Ona Drogą jest ufność małego dziecka, co bez obawy zasypia w ramionach Ojca. Kochani, to jest cała prawda o Bogu Ojcu, cała prawda o tym, kim jest Bóg tak naprawdę dla nas, nie? Kochani, ja wiem, że mamy oczywiście różne doświadczenia ojcowskich ramion, nie? W sensie niektórzy nie mamy w ogóle doświadczenia ojcowskich ramion, bo go nie było, inni mają doświadczenia ojcowskich ramion, które nie są schronieniem, ale które są krzywdą, które są zranieniem itd. Ale wiecie doskonale oczywiście, że nie o takich mówi. Nie patrzmy na pryzmat Boga Ojca przez naszych ojców, chociaż pewnie jacyś najlepsi ojcowie jakoś tam mogą w tym pomóc, nie? Ale Teresa mówi jedną bardzo prostą rzecz, nie? że jakikolwiek strach przy Panu Bogu, jakiekolwiek poczucie zagrożenia, jakiekolwiek poczucie, że On mógł by ci zrobić krzywdę, że ktoś inny mógł by ci zrobić krzywdę, kiedy jesteś w Jego ramionach, to są wszystko bzdury wymyślone przez szatana. Kochani, jeżeli jakakolwiek religijność zakłada jakiś strach przed Bogiem, to jest to fałszywa religijność. Kochani, to nie ma nic wspólnego z bojaźnią Bożą. Bojaźń Boża to nie jest strach przed Bogiem. Bojaźń Boża polega na tym, że Jego majestat, Jego potęga, to, kim On jest, nas totalnie przekracza i to budzi pewnego rodzaju trwogę, ale nie trwogę strachu, to budzi takie coś, jak nie wiem, kochani, pewnie to mieliście, jak się patrzy na przykład na bardzo wysokie góry albo się stoi nad wielką przepaścią i się patrzy w dół, to jest ten moment takiego... takiego, że to jest po prostu przekraczające wszystko, nie? Jak się widzi jakieś takie przepotężne rzeczy. Tylko, kochani, to nie ma nic wspólnego ze strachem. To jest, kochani, taka bojaźń, którą ja bym nazwał w ogóle takim podziwem, taką fascynacją, która nas przejmuje do głębi. Kochani, to nie ma nic wspólnego ze strachem. Religijność, gdzie jest strach, to jest religijność fałszywa. Religijność, która powoduje do lęku, prowadzi do lęku przed Bogiem. To jest religijność nieprawdziwa. Kochani, na przykład takie... są takie wątki, nie? u nas w chrześcijaństwie, w katolicyzmie i one są i trzeba je absolutnie negować, nie? Że tam, gdzie ojciec rózgą siecze, tam bezpieczny, ten to się do matki uciecze, nie? Kochani, to jest absolutnie pomylona religijność, tak? Że Bóg ojciec cię będzie siekł rózgą, a ty do Maryi pójdziesz po schronienie. Co to jest za bzdura? Co to jest za palanctwo? Przepraszam, że tak mówię, bo... no właśnie, my mamy takie rzeczy w katolicyzmie, takie, które są wypaczeniem w ogóle tego, kim jest Pan Bóg, nie? Teresa, doktor Kościoła nas na szczęście przywraca do właściwego pojęcia. Mówi... drogą jest tylko ufność, że kiedy jesteś w rękach Ojca, nic ci nie grozi. Nic ci nie grozi z Jego strony, nikt inny ci nie może zagrozić, żadne zło ci nie może zagrozić. Kochani, o to chodzi w tym, co się stało w tym tygodniu, który będziemy teraz świętować, nie? To nie są święta lękajmy się, bośmy ukrzyżowali Chrystusa i wszyscy pójdziemy za to do piekła i każdym twoim grzechem krzyżujesz Chrystusa. Kochani, to prawda, że zło jest złem, ale to nie są święta po to, żeby nas wpędzać w poczucie winy. To jest po to, żebyśmy się zanurzyli w ramiona Ojca, który tak bardzo nas kochał, kocha, że samego siebie wydał za nas, nie? Samego siebie wydał za nas. Jak można się Go bać? Nie można. Nie bójcie się. 🎵 Moi drodzy, moi kochani, przepraszam, jeżeli użyłem jakichś może za dużych słów i tak, ale mnie to poniosło, bardzo mnie ponosi po prostu fałszywa religijność, która robi po prostu sieczkę ludziom z głowy, a która nie ma nic wspólnego z Ewangelią. To jest po prostu jedno z największych zeł, jakie może się wydarzać w Kościele, kiedy się przedstawia po prostu fałszywy obraz Boga. Nie znoszę tego. Więc jeżeli się poniosłem, to przepraszam, ale uważam, że słusznie. Moi drodzy, bardzo was ściskam, bardzo wam dziękuję za kolejne spotkanie i jeszcze uśmieram się przypomnieć o akcji Pod Sercem. Wspominamy, w sensie wspieramy dzieciaczki nienarodzone i ich rodziców i oczywiście Pogłębiarka z medytacją w linku w opisie pod tym filmem. Miejcie się, proszę, najlepiej na świecie, niech to będzie przepiękny, wielki tydzień. Z Bogiem, ściskam, błogosławię, paaa... Napisy stworzone przez społeczność Amara.org