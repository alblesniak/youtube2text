 Dzień dobry, dzień dobry, moi drodzy, to jest piątek, jest 12 stycznia i to jest ostatni odcinek Wstawaków w tym tygodniu, ale nie ma się co martwić, bo w poniedziałek będzie następny, ale zanim poniedziałek, to oczywiście sobota. Czyli zapraszam na nowy odcinek. Moi drodzy, moi kochani, bardzo was serdecznie witam w sobotnim odcinku. Jak zawsze dajcie mi kilka minutek na sobotę, mimo że to dzień odpoczynku. Mam nadzieję, że nie musicie do pracy iść, że mogliście trochę pospać, może to oglądacie później, ale pozwólcie na jedną mądrą myśl, a będzie się bardzo mądra myśl, którą chciałbym was tutaj, że tak powiem, uraczyć. Mamy dzisiaj cytat. Chciałbym, żebyśmy sobie dzisiaj zrobili taką szóstą rano, czyli cytatownię. Będzie cytat z fantastycznego człowieka, księdza Jasia Kaczkowskiego. O, o... coś mi tutaj dzwoni. Proszę posłuchajcie... może Jasiu się odzywa. Proszę posłuchajcie zdania, które dzisiaj dla was mam. Zdanie brzmi następująco. Nie, ponieważ cię kocham, właśnie dlatego nie zrobię dla ciebie wszystkiego. Jaka jest po prostu cudowna mądrość w tym zdaniu. Kochani, zauważcie, my przyjęliśmy takie zdanie czasem, że z miłości zrobię dla ciebie wszystko. I to zdanie jest prawdziwe i jest piękne, ale tylko w pewnym sensie. To nie oznacza tego, że jeżeli ktoś cię o cokolwiek prosi, to ty, dlatego że go kochasz, to wszystko dla niego zrobisz, o co on cię prosi. Nie. Powinieneś zrobić wszystko dla niego, ale wszystko to, co jest miłością dla niego. Czyli jeżeli coś nie jest miłością dla niego, coś nie jest dobrem, to nie wolno ci tego robić. Kochani, to jest strasznie ważne, dlatego że my bardzo często z miłości robimy takiego bożka, który ma wszystkim kierować, wszystkim sterować, który ma, nie wiem... sprawić, że wszystko będzie jakby do zrobienia, ja mogę za ciebie, nie wiem... ja się dla mnie sponiewierać, możesz ze mną zrobić, co chcesz. To nieprawda. Jeżeli ktoś cię traktuje w zły sposób, to miłością do niego nie jest pozwolenie mu traktowania się w zły sposób i mówienia ja zrobię dla ciebie to, że mogę być dla ciebie, przepraszam za wyrażenie, szmatą i możesz zrobić po prostu ze mną, co chcesz. To nieprawda. Nie. Tak samo, jeżeli ktoś chce, żebyś, nie wiem... popierał jakieś zło, które on robi i on ci mówi jeżeli mnie kochasz, to mi w tym pomożesz. Nie. Właśnie dlatego, że cię kocham, to cię w tym nie pomogę. Jeżeli chcesz zrobić coś złego dla kogoś innego, dla siebie, dla mnie, nie wiem... względem Pana Boga, to właśnie dlatego, że cię kocham, to mówię ci nie. Kochani, mówienie nie jest jedną z form miłości i jest bardzo potrzebną i ważną formą miłości. I myślę, że bardzo warto, kochani, to zapamiętać. Zadajcie sobie takie pytanie, czy przypadkiem z miłości nie robicie czegoś, co prowadzi do zła? Czy z miłości, tak naprawdę trzeba powiedzieć w cudzysłowie z miłości, że nie robicie czegoś, co jest po prostu niedobre, co jest niszczące, co jest krzywdzące, dlatego że taka nie jest miłość. To jest wtedy jakieś wynaturzenie, to jest jakaś patologia miłości. Nie. Właśnie dlatego, że cię kocham, to nie zrobię dla ciebie wszystkiego. Miłość nie odbiera godności, miłość nie odbiera wartości, miłość nie wyrządza nikomu zła, miłość nie prowadzi do grzechu, miłość nie skazuje człowieka na jakieś wynaturzenie i tak dalej, i tak dalej, i tak dalej. Kochani, taki dzisiaj może niezbyt lekki, sobotni temat, ale myślę, że bardzo ważny. Miłość potrafi mówić nie. I właśnie to nie jest wyrazem miłości. Brak mówienia nie jest wyrazem wynaturzonej miłości. Bardzo proszę, trochę o tym pomyślcie. Kurczę, wiecie co? Bo jak to mówię, to od razu mam w głowie strasznie dużo takich przykładów, nie? Kiedy przychodzą do mnie właśnie ludzie, mężczyźni, kobiety, którzy kogoś kochają i pozwalają przez tą miłość, żeby im wyrządzono jakąś krzywdę albo robią rzeczy totalnie z nimi sprzeczne tylko dlatego, że niby chcą okazać, że kochają. Kochani, to nie jest to. To po prostu nie jest to. To nie ma nic wspólnego z miłością. Pewnie byś o tym przyszedł jakiś dłuższy odcinek, to prawda, chociaż ja o tym przynajmniej już mówiłem pewnie tysiące razy w różnych konferencjach. Ale pomyślcie o tym, żebyśmy nie zniszczyli miłości przez takie głupie myślenie z miłości zrobię dla ciebie wszystko. Nie. Właśnie dlatego, że cię kocham, to nie zrobię wszystkiego, zrobię tylko to, co jest dobre dla ciebie, dla mnie, dla innych ludzi. Na tym polega miłość. Moi drodzy, no to byłoby tyle w tym tygodniu. Kolejne sześć odcinków za nami, kolejne sześć przed nami, od poniedziałku, więc zapraszam was w następnym tygodniu, oczywiście, na dalsze spotkania wstawakowe. Ściskam was, pozdrawiam, błogosławię, życzę wam najlepszej niedzieli i do zobaczenia w poniedziałek. Będzie teraz dźwięk końcowy i udam się na zasłużony sobotni odpoczynek. Tadam!