 Dzień dobry, dzień dobry, moi drodzy, mamy dzisiaj czwarty dzień lutego, sobota. Ostatni wstawak w tym tygodniu, ostatni wstawak w tym miejscu, w tym gorącu. Pewnie będą następne w innym gorącu, ale przynajmniej w tym miejscu będzie ostatni. Dzień walki z rakiem. Oto w ogóle ważna rzecz. Dzień rzeźnika. O kurczę... rzeźnikiem był chyba tata ojca Tomka Nowaka, tak mi się wydaje. O, to ciekawe. Znaczy... no w ogóle, tak wspomniałem. Robimy. Sobota, czołóweczka, kolejny dzień, zapraszam. Jedziemy! MUZYKA Moi drodzy, moi mili, moi kochani, takie dzisiaj ostatnie zdanie, bardzo proste, bardzo oczywiste, ale myślę, że chyba nam wszystkim bardzo potrzebne. W sensie gdybyśmy się go nauczyli, to świat byłby dużo lepszy. Maksym Gorki, od niego to będzie zdanie następujące. Prawdziwy nauczyciel powinien być najpilniejszym uczniem. Kochani, szanuję ludzi i jakby czasem traktuję ich jak autorytety tylko w jednym wypadku. Kiedy wiem, że ktoś umie się przyznać, że nie wie, to po pierwsze, że nie pozjadał wszystkich mózgów i kiedy nieustannie dąży do tego, żeby się uczyć dalej, żeby się uczyć na nowo. Kochani, jedna z rzeczy, która bardzo zaskoczyła u mnie w zakonie i bardzo ją cenię w zakonie, ona oczywiście już nie wychodzi w praktyce, ale, że tak powiem, generalna taka idea ciągle jest w moim zakonie, jest taka, że wszyscy bracia są zobowiązani do końca życia się uczyć. Na przykład mamy coś takiego jak spotkania lektorskie, czyli takie spotkania raz na jakiś tam czas, raz na kilka miesięcy, kiedy się zaprasza jakiegoś eksperta w jakiejś dziedzinie i to wtedy wszyscy, którzy są w klasztorze, bracia, którzy mają, wiecie, 20 lat i bracia, którzy mają 85 lat, przychodzą na te spotkania, żeby się uczyć z kolejnej dziedziny. Niekoniecznie dziedziny, która ich interesuje, niekoniecznie dziedziny, która jest ich głównym przedmiotem, wiecie, takiego działania, ale żeby ciągle poszerzać swoje horyzonty. To oczywiście wychodzi lepiej lub gorzej, jest to bardziej lub mniej praktykowane, ale generalnie ciągle mamy taką zachętę w zakonie, że ucz się, ucz się. Nie tak, że skończyłeś studia, zrobiłeś tam, to wiecie, technikum pogrzebowo-sakramentalne, jak to mówią czasem, nie? o seminarium, o przepraszam, coś tu się trzęsło i, że tak powiem, w ten sposób zakończyłeś swoją edukację. Nie. Ciągle się ucz. Ciągle się ucz. Kochani, człowiek, który jest przekonany, że wszystko wie, człowiek, który rośnie za takie prawo, że po prostu, że już się niczego nie nauczy, że on już doświadczony jest, to jest człowiek, którego nie wolno słuchać. Najlepszym nauczycielem jest ten, który jest najpilniejszym uczniem. To nie znaczy, że on już nie ma jakiejś dawki wiedzy, to nie znaczy, że on nie ma być ekspertem, nie może być ekspertem w różnych dziedzinach, ale ekspert jest jednocześnie ten, który jest ciągle otwarty na nowe. Kochani, na przykład jak patrzę na teologię, to mam takie wrażenie, że w teologii każda prawda wiary jest pewnym otwarciem, które jakby otwiera drogę do czegoś nowego, do dalszego poszukiwania. Tak, mówi pewną prawdę, mówi pewne rzeczy, jakby takie, wiecie, oczywiste, stałe, które nam się wydają prawdziwe, ale jednocześnie one są tylko jakby początkiem do czegoś dalej. Jak słyszę jakąś taką prawdę teologiczną, która wszystko zamyka, która zamyka wszelką dyskusję, to ja wiem, że to w ogóle nie ma nic wspólnego z Panem Bogiem, bo On jest nieskończony w swoim bogactwie i nie ma takiej prawdy, która mogłaby Go zamknąć. Ona tylko daje pewien przedsmak, daje pewien poziom, daje pewien etap poznawania Go. Prawdziwy. Jakby bardzo wierzę w to, że On jest realny, konkretny, ale On się otwiera na coś dalej. Kochani, bójcie się ludzi, którzy wiedzą, którzy są zamknięci, którzy wszystko już mają wytłumaczone, którzy znają odpowiedzi na wszystkie pytania, a szczególnie w Kościele takich ludzi się bójcie. Ja przed takim ludźmi uciekam. Ja w Kościele ludzi, którzy wszystko wiedzą, którzy znają wszystkie odpowiedzi, unikam, bo oni nie mają nic wspólnego z Panem Jezusem. Najlepszy nauczyciel jest najpilniejszym uczniem. Ciągle się uczy, ciągle szuka, ciągle się dowiaduje. Czy masz sobie taki głód, czy jesteś kimś takim w życiu? To nie chodzi oczywiście teraz o taki relatywizm, nie? To w takim razie nic nie jest w ogóle prawdziwe. To nie o to chodzi. Pewne rzeczy mamy i idziemy dalej, wchodzimy na kolejne stopnie, idziemy coraz wyżej. Na tym polega rozwój i dojrzewanie. Byłoby fajnie, jakbyśmy się tego nauczyli. Wtedy byłoby też dużo łatwiej rozmawiać, dużo łatwiej poszukiwać wspólnie, bylibyśmy dużo mniej zamknięci na siebie. Bardzo by nam się to przydało. Moi drodzy, moi mili, moi kochani, moi ulubieni, dziękuję wam bardzo serdecznie za te kolejne spotkania, za ten tydzień wstawakowy. Zaczniemy oczywiście w poniedziałek następny. Mam nadzieję, że również uda mi się jeszcze ciągle w cieple coś ponagrywać, bo będę jeszcze w drodze powrotnej z Australii, w Singapurze przez moment, to mam nadzieję, że tam znajdę czas, żeby chwilę w cieple ponagrywać i żeby wam trochę słońca w tych wstawakach również przynieść. Bardzo was ściskam, bardzo was pozdrawiam, bardzo was błogosławię i widzimy się w poniedziałek. Z Bogiem, wszystkiego dobrego, dobrej, pięknej niedzieli. Pa, pa!