 Dzień dobry, dzień dobry, moi drodzy, dzisiaj 26 marca, to jest czwartek i to jest kolejne nasze spotkanie z cyklu mistyczno-nadereńsko-dominikańsko-epidemiologicznego, czyli jak co dzień w tym tygodniu. Serdecznie zapraszam na nowe Wstawaki. Moi drodzy, moi kochani, witam was najserdeczniej i bardzo was ciepło i gorąco zapraszam na dzisiejszą rozkminę wstawakową, czyli próbę zrobienia z tego dnia czegoś dobrego. Będzie dzisiaj mega trudne wyzwanie, nie ma się co oszukiwać. Będzie dzisiaj absolutnie jeden z najwyższych leweli, jaki tylko można postawić własnemu sercu, no ale takie chyba trudne rzeczy też musimy robić, albo raczej przede wszystkim powinniśmy je robić. Kochani, dzisiaj cytat błogosławionego Henryka Suzo. Proszę posłuchajcie, jakie to jest zdanie, co to zdanie nam dzisiaj powie. Trudniejsze to od wszelkich włosiennic ugniata bardziej niż żelazne łańcuszki, kiedy człowiek szlachetny musi zamilknąć przed niegodziwcem, stać cicho, jak niemy i nie szukać pomsty. Kochani, to jest już naprawdę bardzo wysoka szkoła jazdy. Oczywiście, że nie jest niczym złym, kiedy człowiek, kiedy staje przed niegodziwcem, kiedy staje przed kimś, kto mu wyrządza jakąś krzywdę, kiedy chce dochodzić sprawiedliwości, kiedy się upomina o swoje, kiedy nie pozwala, żeby się działa krzywda. I kochani, to oczywiście trzeba robić. Ale jest czymś równie niezwykłym, a czasem jest wyjściem jeszcze szlachetniejszym, jak mówi błogosławiony Henryk Suso, trudniejszym. Stanięcie w pokorze i przyjęcie tego, co niegodziwe, tego, co niesprawiedliwe, tego, co dla nas jakoś niedobre. Uwaga! Chcę być w przyszłości dobrze zrozumiany. Tu, broń Boże, nie chodzi o to, że mamy pozwalać komuś się krzywdzić, że jeżeli ktoś cię krzywdzi, ty masz mu dać się krzywdzić. Nie o to chodzi. Tylko, kochani, chodzi o taką postawę, gdzie nie szukamy pomsty, gdzie nie szukamy odwetu, gdzie nie chcemy odpłacić tak zwanym pięknym za nadobne, nie? Skąd się w ogóle wzięło to powiedzenie pięknym za nadobne, kiedy zawsze mówimy tym wyrażaniem o sytuacjach naprawdę niepięknych i nie ma w nich nic nadobnego, nie? Ale, kochani, to jest wielka wielkość serca jakby nie odpłacić. Kochani, my mamy bardzo takie mocne poczucie sprawiedliwości i to w ogóle dobrze, bo sprawiedliwość oczywiście jest bardzo potrzebną i dobrą rzeczą. Ale rzeczą chrześcijańskiej doskonałości jest czasem przekroczenie sprawiedliwości i zostawienie czegoś bez odpłaty, bez odwetu, bez czegoś, co byłoby dla nas satysfakcjonujące. Uwaga! Znowu, chcę być dobrze zrozumiany. To nie chodzi o to, że jeżeli ktoś robi jakieś przestępstwo, to ma nie ponieść kary za to. Nie, no, kochani, cały by nam się system oczywiście zawalił jakiegoś funkcjonowania społeczeństwie. Nie o to chodzi. Tylko chodzi o to, żeby nie nosić sobie zadry. Chodzi o to, żeby nie nosić sobie nienawiści, żeby nie nosić sobie niechęci, żeby, kiedy ktoś się czyni zło, to stanąć pokornie, jak niemy przed nim i w duszy swojej, w sercu swoim powiedzieć a ja cię kocham, a ja ci życzę wszystkiego, co najlepsze. I oczywiście czasem to najlepsze dla ciebie jest właśnie tym, że poniesiesz karę za to, co robisz, bo to ukróci zło, które robisz. To cię może zmieni, to cię może nawróci, ale ja ci nie życzę niczego złego. Życzę ci tylko i wyłącznie dobra. Kochani, tu chodzi o to, żeby się podnieść ponad nasze właśnie chęci odwetu, chęci zemsty, chęci takiego odpłacenia. Kochani, pomyślcie, może macie kogoś takiego, komu myślicie odpłacę mu tym samym. Może to właśnie robicie, że ktoś wam czyni jakieś zło i wy mówicie skoro ty mi nie pomogłeś, ja też ci nie pomogę. Skoro ty mi nie pomogłeś, to ja ci tym bardziej pomogę, żeby ci pokazać, że można kochać w takich sytuacjach. To jest to wyzwanie, to wyzwanie znacznie trudniejsze niż chyba wszystko inne, które nam daje dzisiaj błogosławiony Henryk. Bardzo was, kochani, do tego zapraszam. Moi drodzy, moi mili, bardzo wam serdecznie dziękuję za dzisiejsze spotkanie i zapraszam oczywiście na jutrzejsze. Jeszcze mamy piątek i sobotę tym tygodniu ze stawakami, więc oczywiście je spróbujemy zrobić. Wieczorami oczywiście spotykamy się na live'ach z modlitwą, z różańcem, z rozważaniem Słowa Bożego. Jeżeli tylko macie chęć i czas, to bardzo, bardzo was serdecznie na to zapraszam. Na dzisiaj tyle. Ściskam, pozdrawiam, błogosławię, miejcie się, proszę, najlepiej na świecie. Z Bogiem, pa!