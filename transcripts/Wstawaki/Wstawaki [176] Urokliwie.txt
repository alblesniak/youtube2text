 Dzień dobry, dzień dobry, moi drodzy, to jest wtorek, jest 26 marca, to jest kolejny odcinek Wstawaków Wielkopostnych, oczywiście z ojcem Joachimem Badenim, a ja was bardzo serdecznie zapraszam do tego dnia i do tego odcinka. Jedziemy! Moi drodzy, moi kochani, bardzo was serdecznie witam kolejnego dnia. Mam nadzieję, że przeżyliście wczorajszą kobyłę wstawakową, taki dosyć poważny temat. Dzisiaj będzie trochę bardziej zwietny, bardziej lekki, ale myślę, że w ogóle bardzo piękny i mam nadzieję, że jakoś zrównoważymy sprawę. Proszę posłuchajcie, jaki mam dla was na dzisiaj cytat z ojca Joachima. Bardzo piękny jest. Dając świadomość powołania, głos działa urokiem wołającego. Kochani, tutaj potrzeba bardzo dużo pewnej subtelności, delikatności, żeby ten cytat zrozumieć, przyjąć i żeby nim żyć. Po pierwsze, kiedy mowa jest o głosie powołania, kochani, to nie chodzi tutaj tylko i wyłącznie o to, że tam Pan Bóg kogoś na przykład powołuje do drogi duchownej albo jakiejkolwiek innej. Nie. Chodzi o powołanie w takim sensie, czyli twoje prowadzenie w życiu. Pan Bóg nieustannie powołuje cię do każdego kolejnego dnia. Pan Bóg dzisiaj, we wtorek, powoła cię do różnych rzeczy. Pan Bóg będzie próbował ci opowiedzieć różne rzeczy o tym dniu. Nie w sensie mówić ci, co masz robić. Nie. Pan Bóg jest bardzo delikatny, ale będzie cię chciał popchnąć, będzie cię chciał tyrknąć, przepraszam może za słowo, jakby w dobrym kierunku. Czyli będzie stwarzał dobre możliwości. Rozeznanie tego, gdzie to jest, jakby umiejętność chodzenia za Panem Bogiem jest bardzo pięknie tu wyrażona. Głos działa urokiem wołającego, czyli ten wołający jest niezwykle uroczy i tylko ktoś, kto dostrzeża jego urok, kto dostrzeże pewną subtelność jego piękna, nagle się daje temu pociągnąć. Kochani, to jest tak jakby z miłością. Można do sfery, że tak powiem, związkowo-damsko-męskiej podejść na zasadzie pożądania seksu i po prostu chce mi się, przepraszam za brutalność tego, co mówię, a można być pociągniętym delikatną rysą na twarzy kogoś. Ułożeniem jego włosów, tembrem jego głosu, sposobem poruszania ręki. I kochani, mniej więcej na tym polega bardzo często nasz problem z byciem z Panem Bogiem. My zazwyczaj chcemy tego pierwszego. Czyli chcemy łopatologicznie, mocno, z emocjami, wyraźnie, żeby się działo i żebyśmy byli spełnieni i szczęśliwi. A Pan Bóg mówi a może byś tak popatrzył na kosmyk moich włosów. W takim sensie, kochani, jak szukamy tylko i wyłącznie takiej łopatologii od Pana Boga, to jakby bardzo często nie dostajemy, bo Pan Bóg nie jest kimś takim. Pan Bóg nie jest taki grubo ciosany. Pan Bóg jest niezwykle piękny, niezwykle subtelny. Pan Bóg w związku z tym, że szanuje naszą wolność, to nigdy jakby nie wchodzi z butami. Co to znaczy, co ja wam wszystko tu dzisiaj mówię? Kochani, część z nas nie słyszy woli Pana Boga. W takim sensie nie daje Mu się kierować natchnieniami, bo mówię, to nie chodzi o wolę w sensie, że Pan Bóg mówi dzisiaj masz robić to i to. Tylko nie daje się kierować Jego natchnieniami, bo my nie szukamy z Nim w ogóle takiej intymnej relacji. Bo my właśnie chcemy tak prosto, jak w urzędzie, że idę, dostaję pismo, co mam robić i podpisuję i potem to robię. Nie, to nie jest relacja z Bogiem. Bóg to jest relacja uwodzenia. To jest relacja, gdzie Pan Bóg w najlepszym znaczeniu tego słowa, żeby mi teraz dobrze zrozumieć, kusi nas do siebie, w takim sensie pociąga. Bo kusi to oczywiście trochę niedobre słowo. Pociąga. On nas po prostu próbuje wprowadzić w pewien taki taniec miłości ze sobą. I kochani, tylko ktoś, kto zacznie szukać Pana Boga właśnie w taki sposób, subtelności tego, kim On jest, słów Pana Boga, Jego natchnień, Jego słowa traktowanego nie jako od razu wyroczni, tylko jakby... no właśnie, taka relacja, gdzie się zostawia wolność nawzajem sobie. To w takiej relacji, kochani, rodzi się potem takie doświadczenie prowadzenia Pana Boga. Ja mam przekonanie, miałem może w życiu ze dwa takie momenty takiego tąpnięcia, to jasne. Myślę, że to było spowodowane też tym, że byłem w strasznych ciemnościach, byłem naprawdę strasznie gdzieś tam zanurzony i że tak powiem, subtelności by do mnie nie dotarły. Ale poza tym, mówię... dwoma może takimi momentami w życiu, to większość prowadzenia Pana Boga, którego doświadczam w życiu, to są właśnie delikatne rzeczy. On delikatnie popycha wiatrem, dwa liścia tam polecą, a ja mówię... o kurde, tam poleciały liście, może tam by pójść. Kochani, to o to chodzi. Tego się nie wyczai, jak się chce z Panem Bogiem być po prostu łopatologiczni, jak się chce jasnych, twardych rozkazów. To nie jest On. Niestety, my tak często chcemy. Szukajcie relacji, budujcie intymność, budujcie taką wrażliwość na przebywanie z Nim. To tutaj się nagle okazuje, że potem rzeczywiście, kochani, cały dzień jest wypełniony Jego natchnieniami. Tylko tego się nie da zrobić w dwie sekundy. To trzeba pójść za Nim w taką intymność. No chyba tyle dzisiaj. Moi drodzy, pewnie zauważyliście, że te teksty z Ojcem Jejach i Mam Bogiem to odcinki wstawaków wielkopostne. No one nie są proste, nie? One nas tak wzywają do czegoś dalej, do czegoś głębiej. No właśnie na tym polegała, myślę, wielkość Joachima, że On sam miał ten typ relacji z Bogiem i do takiej zaprasza. Więc próbuję z wami to robić nieudolnie, bo nieudolnie, ale mam nadzieję, że jakoś damy się pociągnąć temu duchowi, który był w Joachimie, a który może też być w nas. Ściskam was, pozdrawiam was w błogosławie i do zobaczenia już jutro. Z Bogiem, paaa...