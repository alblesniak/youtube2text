 Dzień dobry, dzień dobry, moi drodzy, dzisiaj wtorek, 16 lipca, to jest kolejny wstawak poranny, pobudzająco wystrzeliwujący w kosmos i mam nadzieję, że dacie się dzisiaj wystrzelić. To zapraszam! Moi drodzy, moi kochani, najserdeczniej na świecie was witam w kolejny dzień i w kolejny poranek i w kolejnym dniu naszych wstawaków i zapraszam dzisiaj na zdanie świętego, bo dzisiaj wtorek, a skoro wtorek, to mamy oczywiście święte zdanie. Mamy dzisiaj bardzo mądrego Pana, nazywa się św. Bernard Sklerwo, wielki czciciel Matki Bożej i św. Bernard ma następujące zdanie Tam, gdzie są wielkie łaski, tam są też wielkie doświadczenia. No co tu więcej tłumaczyć? Kochani, bardzo wielu z nas ciągle prosi Pana Boga o jakieś niezwykłe rzeczy, ciągle prosi Pana Boga, żeby nas obdarzył tym, czego nam potrzeba. Wiem, że na pewno też część z was mi powie ja Pana Boga o wielkie rzeczy nie proszę i bardzo możliwe, że część z nas taka jest, ale pewnie bardzo wielu z nas chciałoby doświadczać w życiu rzeczy niezwykłych. I bardzo często te rzeczy, które my uznajemy nawet, że one nie są niezwykłe, to one dla nas są niezwykłe. Że mówimy ja nie proszę o jakieś wielkie rzeczy, ja proszę tylko o te, które mi są potrzebne. Tylko uwaga, one w tobie, w twoim życiu mogą być właśnie bardzo wielkie i mogą być w ogóle czymś ogromnym. Co mówi św. Bernard? Z wielkimi łaskami idzie też wielki ciężar, idzie wielkie doświadczenie. Kochani, to jest to, co mówi Pan Jezus. Komu więcej dano, tego więcej wymagać się będzie. I uwaga, kochani, ten odcinek nie jest od tego, żeby nas zniechęcać i powiedzieć dobra, w takim razie nie oczekujmy, żeby się wydarzały jakieś niesamowite, niesamowite, fantastyczne, cudowne rzeczy w naszym życiu, bo wtedy będę cierpiał. To nie o to chodzi. Tylko chodzi o to, żeby być gotowym. Chodzi o to, że jeżeli mamy przejść przez życie i chcemy w nim osiągnąć rzeczy dobre, rzeczy święte, rzeczy z najwyższej półki, to będziemy musieli ponieść też cenę i ciężar tego. I kochani, absolutnie nie zachęcam was do tego, żeby z tego rezygnować w związku z tym. Dlatego, że jeżeli też Pan Bóg da ci wielkie łaski i z tym się będzie wiązało jakieś wielkie doświadczenie, to da ci też siły potrzebne do tego, żebyś to doświadczenie udźwignął. Kochani, naprawdę to zdanie, że Pan Bóg nie daje więcej niż możemy znieść, chociaż wiem, że bardzo często nam się wydaje inaczej, to jest naprawdę prawdziwe zdanie. W sensie naprawdę to jest prawda. On wyposaża człowieka we wszystko, co jest mu potrzebne, żeby mógł udźwignąć to, co zostało mu dane. I kochani, oczywiście, że może być tak, przepraszam, że tak się oglądam, ale coś mi tu łazi dookoła, jakieś zwierzę chyba. Rzeczywiście, że może być tak, że sami sobie nałożyliśmy coś bardzo wielkiego, trudnego i tego nie dźwigamy. I to wcale nie pochodzi od Pana Boga. Ale jeżeli to są wielkie łaski od Niego, to On daje jednocześnie siły do tego, żeby je udźwignąć. Moi drodzy, pomyślcie dzisiaj o tym, czy jesteście gotowi, czy chcecie osiągać niezwykłe rzeczy w życiu, chcecie robić wielkie świętości, wielkie dzieła. I tak jak mówię, to mogą być na waszą miarę, to nie muszą być takie, że od razu cały świat o tym usłyszy. Wielkim dziełem jest być kochającym, wiernym mężem. Wielkim dziełem jest być dobrym rodzicem. Wielkim dziełem jest wypełniać swoje obowiązki. To są wielkie dzieła. Zapragnijcie wielkości w tym, co robicie, w tym, kim jesteście. Jednocześnie bądźcie gotowi na to, że jeżeli trzeba będzie cokolwiek ponieść w związku z tym, trzeba będzie udźwignąć jakiś ciężar, to jakby dajcie Panu Bogu taki kredyt zaufania. Panie Boże, wierzę, że mnie wyposażysz we wszystko, co jest mi potrzebne, żebym mógł to dźwignąć. Bo to właśnie o to chodzi. Moi drodzy, zapragnijmy rzeczy wielkich i bądźmy gotowi nosić też to, co się będzie z nimi wiązało. Na dzisiaj tyle. Kurczę, chyba muszę stąd iść, bo coś mi tu ładzi. Boję się, że zaraz coś mnie użre gdzieś na przykład w nogę albo w cokolwiek innego. W tyłek na przykład. Moi drodzy, tyle w tym dzisiejszym odcinku. Bardzo wam dziękuję za kolejne spotkanie. Zapraszam oczywiście jutro na kolejne wstawaki. Z Bogiem, ściskam, błogosławię, paaa...