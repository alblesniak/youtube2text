 Dzień dobry, dzień dobry Moi drodzy, to jest sobota, jest 11 stycznia, ale ja lecę szybko, zanim zajdzie mi słońce, żeby zdążyć nagrać ten odcinek, żeby nie było za ciemno. Zapraszam na sobotni rozruch. Jedziemy! Moi drodzy, moi mili, dzisiaj w sobotę ten ostatni odcinek musi być bardzo szybki, taki nagrany sprawnie, żeby mi nie zaszło słońce. Mam dla was dosyć ciekawą, śmieszną ciekawostkę i tak naprawdę wewnątrz zachętę. To jest takie w sumie zdanie o niczym, ale bardzo jak je zobaczyłem, to bardzo mnie ubawiło. Uwaga, już wam mówię. Gdyby ktoś krzyczał nieprzerwanie, uwaga, nieprzerwanie, cały czas krzyczał 8 lat, 7 miesięcy i 26 dni, czujecie? 8 lat, 7 miesięcy i 26 dni, to wyprodukowałby energię potrzebną do zaparzenia jednej filiżanki kawy. Opłaca się? Chyba nie bardzo. Czujecie? Żeby zrobić energię taką, która zrobi jedną filiżankę kawy. 8 lat, 7 miesięcy i tam już nie pamiętam ile tych dni. Kochani, tyle krzyku robi tak małą rzecz. Bardzo dzisiaj prosta rzecz. Dlaczego tyle krzyczysz? Zobaczcie, w naszym życiu jest tyle krzyków, tyle agresji, tyle takiego złości, tyle takiego wjeżdżania, tyle złych słów. Naprawdę myślimy, że one coś zmieniają? Chociażbyś 8 lat krzyczał, to zagrzejesz tylko filiżankę kawy. Niewiele z tego będzie, a można powiedzieć w sumie nic z tego będzie. Po co to jest filiżanka kawa jedna na 8 lat? Ja potrzebuję tak za 4 dziennie, a jedna na 8 lat? Po co to komu na co? Kochani, dzisiaj w sobotę takie bardzo proste wezwanie. Przestań krzyczeć, przestań być agresywny, przestań gniewem i złością reagować, bo to nic nie zmienia. Ja wiem, powiecie mi -"Oj, to się tak nie da". Ok, ja rozumiem, też mam emocje, też potrafię dać się nim ponieść, ale uwaga, to nic nie zmienia. Jeżeli, kochani, myślimy, że my właśnie w ten sposób cokolwiek w tym świecie zmienimy, cokolwiek zmienimy w miłości, w relacjach, w byciu z drugim człowiekiem, to się tak strasznie mylimy. To jest w ogóle absolutnie zmarnowana do niczego energia. Zmarnowana do niczego w ogóle energia, która w nas jest energia miłości, która powinna być miłością, a staje się gniewem, krzykiem i bezsensownym hałasem. Kochani, pomyślcie, gdzie w waszych miejscach jest za dużo tego? Gdzie jest za dużo hałasu, agresji, kłótliwości, narzekania, złości, no nie wiem... jakkolwiek to inaczej się chce nazwać. To do nikąd nie prowadzi. To do nikąd nie prowadzi. Kochani, myślę, że może warto sobie napisać, jeżeli ktoś ma taki problem, nie? Ciągle krzyczy, ciągle narzeka, ciągle agresywny, ciągle reaguje gniewem. Napiszcie sobie to zdanie gdzieś, nie wiem... na lustrze, w łazience rano, albo wieczorem, jak tam będziecie. I co? Zobaczcie, choćby już osiem lat, siedem miesięcy, dwadzieścia chyba sześć dni, krzyczał, to grzejesz jedną filiżankę. Naprawdę warto? Bo nie warto. Kochani, nic się nie da w życiu rozwiązać krzykiem, agresją i kłótnią. Nie da się. Tylko miłością, tylko wyrozumiałością, tylko łagodnością da się cokolwiek w życiu zmienić. Więc zapraszam was, przestańmy krzyczeć. Moi drodzy, możnaż powiedzieć, że prawie ciemno wszędzie, głucho wszędzie, z tyłu światłość za głowę wychodzi, ale to jest chyba dobrze. Mam nadzieję, że jest wszystko ok, że tam sobie oglądacie i widzicie i w ogóle jest fajnie we wstawakach. Widzimy się w poniedziałek, prawdopodobnie będą wstawaki w poniedziałek już nagrane gdzieś na Wojarzach, bo już kończę nagrywać ten dzisiejszy, ostatni odcinek taki do przodu i od poniedziałku będą takie gdzieś tam albo z Turcji, albo z Afryki, albo z Australii, nie, do Australii chyba jeszcze nie dojechałem, więc raczej będą z jakichś tam afrykańskich rejonów. Tak myślę pewnie. No to się widzimy w poniedziałek. Ściskam, pozdrawiam, błogosławię i do zobaczenia już pojutrze. Z Bogiem, pa, pa!