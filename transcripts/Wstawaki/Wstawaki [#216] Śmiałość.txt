 Dzień dobry, dzień dobry, moi drodzy, to jest środa, jest 15 maja, a to jest kolejny odcinek Wstawaków, czyli jest kolejny poranek, po którym, mam nadzieję, zrobimy dzisiaj bardzo sensowny dzień. Mówiąc najkrócej, najserdeczniej i najcieplej Zapraszam! Moi drodzy, moi kochani, bardzo was serdecznie witam w tym kolejnym odcinku Wstawaków i zapraszam na dzisiejszą myśl, taką w sumie trochę żadną. Dzisiaj będzie przypomnienie czegoś, co się wydarzyło jakiś czas temu i bardzo jestem ciekawy, czy część z was pamięta. W Wielkim Poście, bodajże, tak mi się wydaje, że to było w Wielkim Poście, nagrywałem wam odcinki wstawakowe z Joachimem Badenim. I któryś z odcinków nagrywałem w Łodzi, siedząc w naszym klasztorze, patrząc na ulicę, na skrzyżowanie Zielonej i Wólczańskiej. I na plakacie za oknem był taki billboard reklamowy, była reklama filmu, który się nazywał Robaczki z Zaginionej Dżungli. I było tam takie hasło, które wam wtedy przytoczyłem, które brzmiało małe, ale śmiałe. I wtedy powiedziałem Zrobię o tym kiedyś odcinek i ciekawe, czy po tych paru miesiącach będziecie pamiętali. Ciekawy jestem, kto z was pamięta, że takie coś się wydarzyło kilka miesięcy temu. I chciałbym, żeby dzisiejszy odcinek był właśnie o tym, czyli małe, ale śmiałe. Nie widziałem tego filmu, więc nie mam pojęcia, o co w tej bajce chodzi. Czy jest dobra, czy nie jest dobra, ale to hasło, uważam, jest fenomenalne. W sensie małe, ale śmiałe. Moi drodzy, w życiu jest wiele takich rzeczy, gdzie czujemy się względem nich po prostu zupełnie mali. Coś nas absolutnie i całkowicie przerasta. Jakieś wyzwania, jakaś świętość, jakieś dobro, jakieś trudności życiowe. Dzieje się coś, co sprawia, że człowiek sam względem siebie czuje się po prostu maleńki, jak robaczek. Mało tego, może być tak, że masz wokół siebie też ludzi, którzy dają ci tak odczuć, dają ci takie wrażenie, że jesteś po prostu mały, nic nieznaczący, niewiele znaczący i niewiele potrafisz, niewiele możesz. Otóż, kochani, to, co nam jest potrzebne, to nam jest potrzebna śmiałość. Nie to, żebyśmy się stali nie wiadomo jacy wielcy. Nie to, żebyśmy nagle, nie wiem, we własnych oczach mieli takie poczucie jestem wielki, mogę robić wielkie rzeczy i osiągnę wielkie sprawy. Nie. Chodzi o zwykłą śmiałość. Czyli ośmiel się, mimo tego, że czujesz się może mały, może czujesz się mała, może czujesz, że to, przed czym stoisz, to cię totalnie przerasta. To ośmiel się na śmiałość. Kochani, mam wrażenie, że świat zdobywają niekoniecznie ludzie najwięksi, niekoniecznie wyposażeni we wszystkie możliwe talenty dobra, nie wiem, jakieś takie cudowności, tylko ludzie, którzy są po prostu śmiali. To, że nawet jeżeli mają coś małego, to nawet jeżeli czują, że to, co mają, to jest za małe do tego, żeby osiągnąć to, co chcą osiągnąć, to mają w sobie po prostu śmiałość. I ta śmiałość sprawia, że mogą zrobić rzeczy wielkie. I, kochani, chciałbym, żebyśmy dzisiaj, w ten dzień, ruszyli jak te robaczki. Nie to, że zawsze się kojarzę, w sensie, jak słyszę słowa robaczek, to mi się kojarzy ten fragment z Izajasza, gdzie Pan Bóg tak mówi o Izraelu Nieboraku Jakubie, robaczku Izraelu. Izrael, jak patrzył na różne wydarzenia życiowe, na wrogów, którzy przeciwko niemu stawali, zawsze czuł się strasznie mały. A czuł się wielki wtedy, kiedy był z nim Pan Bóg. Dlatego, że to Pan Bóg z nimi walczył, jakby razem z nimi. Pan Bóg za nich bardzo często walczył. Pan Bóg sprawiał, że to, co było w nich za małe, byle jakie, jakieś takie żadne, nagle się mogło okazać czymś niezwykłym i wielkim. Robaczku Jakubie Nieboraku, nie bój się. Kochani, takie dzisiaj bardzo proste wyzwanie. Nie bój się swojej małości. Nie bój się małości swoich talentów. Nie bój się małości tego, co masz, tego, co potrafisz. Tego, że może już ileś razy przegrałeś i to ci w ogóle mówi to twojemu sercu i twojej głowie. Jesteś po prostu marny i mały. Nie szkodzi. Mały, ale śmiały. To, co jest nam dzisiaj potrzebne, to śmiałość. Śmiałość w tym, żeby się zdobyć razem z Panem Jezusem, bo to dzięki Niemu tę śmiałość możemy mieć, na niezwykłe rzeczy. Nawet jeżeli jesteście mali, to bądźcie dzisiaj śmiali. Moi drodzy, to tyle w tym dzisiejszym odcinku Kolejnym Środowym. Zapraszam oczywiście na wstawaki jutrzejsze. Mam nadzieję, że się rano zobaczymy, a dzisiaj proszę, miejcie dobry, może mały, ale bardzo śmiały dzień. Ściskam, pozdrawiam, błogosławię i do zobaczenia już niedługo. Z Bogiem, paaa...