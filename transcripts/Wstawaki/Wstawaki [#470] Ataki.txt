 Dzień dobry, dzień dobry Moi drodzy, dzisiaj środa, pierwszy kwietnia Nie jest to odcinek prima aprilisowy, tylko będzie na poważnie i na serio i będzie o naprawdę bardzo ważnej rzeczy. Bardzo was serdecznie zapraszam dzisiaj na kolejne Wielkopostne Wstawaki. Jedziemy! Moi drodzy, moi mili, bądźcie serdecznie przywitani w tę środę i zapraszam was na dzisiejszą rozkminę, w której nam pomoże błogosławiony Henryk Suzo, bo dzisiaj będzie jego cytat, którym chciałbym, żebyśmy się zajęli. Nie marnujmy czasu, tylko idźmy do rzeczy. Następujące zdanie błogosławionego Henryka Nikt na ziemi nie potrzebuje doprawdy tak wiele odwagi, jak człowiek, który niczym rycerz musi odpierać nieustępujący napór własnych słabości. Moi drodzy, no... zdanie absolutnie w punkt. Jeżeli słuchaliście kiedyś moich konferencji do mężczyzn, to ja bardzo często mówię to do mężczyzn, aczkolwiek to oczywiście nie dotyczy tylko mężczyzn, ale akurat kiedy mówię konferencje dla facetów, to często się tym posługuję. Moi drodzy, ja jestem przekonany, że największą władzą człowieka, największą siłą człowieka, największym jego takim momentem, którym się pokazuje, co on jest naprawdę wart, co osiągnął, czego się już nauczył, gdzie jest doskonałe, a gdzie nie, to jest moment władania samym sobą. Zobaczcie, Henryk mówi bardzo prosto. Mówi... mamy różne takie pojęcia, kto to jest bohaterem, nie? Mamy tu różne toposy, wojowników, herosów, bohaterów, którzy uratowali świat, uratowali kobietę, uratowali rodzinę, uratowali swój kraj i tak dalej, i tak dalej. To wszystko prawda w ogóle. To wszystko jest bohaterstwo i to są wielkie czyny. Ale mówi błogosławiony Henryk nikt do prawdy nie potrzebuje tyle odwagi, nawet biorąc pod uwagę te wszystkie największe czyny, jakich ludzie się gdzieś tam, na które się zdobywali w historii świata, to nikt nie potrzebuje tyle odwagi, co człowiek, który nieustannie męczy się z nieustępującym naporem własnych słabości. Kochani, lubię to zdanie nieustępujący napór. Zobaczcie, on nie mówi, że to jest tak, że będzie jakiś jeden atak, że tam zły przypuści na ciebie jakąś tam sieczkę no i jak to odeprzesz, fajnie odetniesz zurgom. Nie. Nieustający napór. Czyli to jest tak, że on nie odpuszcza. On nie daje za wygraną. On próbuje ciągle i ciągle i ciągle jakby sprowadzić nas do parteru. Nieustępujący napór. Największą odwagę ma ten, kto się godzi, że będzie w ten sposób walczył do końca życia. Kochani, ten odcinek jest bardzo prosty. To jest po pierwsze apel. Nie poddawaj się. Będziesz bohaterem. Jesteś bohaterem. Jesteś naprawdę kimś, kto jest uczniem Pana Jezusa. Nie wtedy, kiedy pokona wszystkie swoje słabości, tylko wtedy, kiedy ciągle dajesz im odpór. Ciągle, kiedy próbujesz z nimi walczyć. Nawet jeżeli one cię pokonują, to wstajesz i podejmujesz walkę na nowo. Czyli nigdy jakby nie rezygnujesz. I kochani, do tych wszystkich, którzy zrezygnowali, Chrystus chce wam dać moc. Chrystus chce wam dać siłę. Chce wam dać wszystko, co jest potrzebne. Odwagę do tego, żebyście podjęli od nowa walkę. Kochani, tu się właśnie, że tak powiem, hartuje. Jest taka książka, pamiętam, kiedyś widziałem na tym w biblioteczce u mojego taty, jak hartowała się stal. Nie mam pojęcia, co to za książka. Czy dobra, czy mądra, czy głupia, czy niedobra. Ale ten tytuł mi jakoś zapadł w głowę. Jak hartowała się stal. Jak hartowała się stal twojego serca, ano wtedy, kiedy nieustannie podejmowałeś opór przeciwko temu nieustępliwemu naporowi twoich słabości, które cię ciągle próbowały sprowadzić do parteru. Nie daj się, w sensie podejmuj ciągle walkę. Upadniesz, to upadniesz. To się podnieś i walcz na nowo. Nie ma większej odwagi właśnie od tej. Ten atak będzie nieustający, ale mamy być odważni. Moi drodzy, moi kochani, dzisiaj o godzinie 20.00 oczywiście kolejny konkurs od wydawnictwa W Drodze. Mamy dzisiaj dwie książki do rozdania. Oczywiście błogosławionego Henryka Suzo. Mamy Księgę Mądrości Przedwiecznej, to jest jedna jego pozycja i druga Księgę Prawdy. Dwa tomy. Jeżeli ktoś miałby ochotę sobie je wygrać, to dzisiaj o 20.00 znowu konkurs na Facebooku. Bardzo was zapraszam. Kochani, ściskam, pozdrawiam, błogosławię, jak nie wiem co i do zobaczenia już jutro. Z Bogiem, papa...