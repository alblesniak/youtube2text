 Dzień dobry, dzień dobry, moi drodzy, to jest sobota, jest 19 stycznia, a to jest ostatni odcinek Wstawaków w tym tygodniu, na który bardzo serdecznie zapraszam. Jedziemy! Moi drodzy, moi kochani, bardzo was serdecznie witam i zapraszam na krótkie sobotnie spotkanie, żeby wam coś sensownego również na dzisiejszy dzień dać. Będzie dzisiaj ciekawostka anatomiczna, inaczej jeszcze można powiedzieć okulistyczna, tak? W sensie chodzi mi o oko. Moi drodzy, na pewno mieliście kiedyś takie doświadczenie, że jak się zamknie oczy, szczególnie, nie wiem, kiedy jest... chociaż nie wiem, czy to jest jasno, czy jak jest ciemno, ale jak się zamknie oczy, to na oku są takie paprochy, nie? które tak pływają. Czasem to jest też na otwartym oku, ale to trzeba patrzeć jakoś tak szczególnie pod słońce, ale szczególnie, kiedy ma się zamknięte oczy w ciemnym pomieszczeniu, czyli nie przebija się jakoś mocno światło, to właśnie są takie paprochy i jak ruszysz okiem na różne strony, to te paprochy się poruszają jakby za tym twoim okiem. Pamiętam, że jak byłem dzieckiem, to mnie to strasznie wkurzało. W sensie... co ja mam na tym oku? Próbowałem coś tam trzeć, zamykałem, dalej to miałem. Czemu ja to mam? Albo to śledziłem, tak po prostu jeździłem oczami i śledziłem, o co to chodzi. Kochani, jest oczywiście wszystko naukowo opisane. Nazywa się to, uwaga, męty ciała szklistego. Co jest bardzo ciekawe, to nie są ciała obce. Te męty to nie są jakieś paprochy z zewnątrz, które ci się przylepiły do oka, nie. To jest coś, co się dzieje w środku, jakby w twoim oku i to rzuca cień po prostu, że tak powiem, przez światło, które przechodzi. I co bardzo ciekawe, to są części twojego ciała, które się od twojego ciała oderwały. W sensie to są na przykład komórki, nie wiem... czerwone krwinki albo na przykład kawałki białka, które, że tak powiem, organizm z siebie wyrzuca, bo są mu jakoś tam niepotrzebne. Nie mam pojęcia, dlaczego przez oko. Ale może nie przez oko, tylko jakoś do oka. I to tam się w oku dzieje. Chociaż nie no, bo to nie jest z zewnątrz, tylko to się dzieje w oku. Generalnie to jest twoje. Czyli nie ma się co bać, że coś se oko zabrudziłeś, tylko po prostu to jest twoje wewnętrzny taki sposób jakiegoś tam wydalania czegoś. Boże... wydalanie przez oko. Proszę mi wybaczyć te skojarzenia. Ale... dlaczego wam mówię o tej dziwnej, może bardzo takiej niepotrzebnej ciekawostce? Bo zauważcie, że to przeszkadza tylko kiedy się na to specjalnie zwróci uwagę. Mamy to, kochani, w oczach cały czas. To nie jest tak, że tego nie ma, że to się pojawia tylko w niektórych momentach. Jak zamkniesz oczy i się temu przyjrzysz, to znajdziesz to. To po prostu jest w twoim oku. Ale normalnie, kiedy patrzysz, że jesteś skoncentrowany na czymś innym, to tego nie widzisz. Kochani, to jest dla mnie bardzo oczywista, bardzo fajna taka prawda, taka życiowa, taka duchowa. Są takie przeszkadzajki w życiu, oczywiście nie mówię o jakichś bardzo poważnych sprawach, bo bardzo poważnych spraw się zignorować nie da. Ale są takie przeszkadzajki w życiu, które przeszkadzają tylko wtedy, kiedy się na nich koncentrujesz. Kiedy się na nich nie koncentrujesz, to ci nie przeszkadzają, mimo że tam są. I może nawet byłoby fajniej, żeby ich nie było, może byłoby wygodniej i lepiej, żeby one nie miały miejsca, ale można z nimi spokojnie żyć, jeżeli nie będziesz na nie zwracać uwagi. I to jest w ogóle ważne, bo jeżeli coś naprawdę jest istotne, to to ci nie da oderwać od siebie jakby wzroku. Jeżeli masz na jakieś naprawdę duże problemy, słabości, których nie wolno zignorować, to chociażbyś nie wiem co robił, to jakby nie odwrócisz się od nich. Ale jeżeli jesteś w stanie od czegoś odwrócić oczy, jakby jesteś w stanie się nie koncentrować na tym, żeby tego nie dostrzegać, to to prawdopodobnie nie jest takie ważne. Oczywiście, zawsze istnieje takie możliwe, że się oszukamy, że sobie wmówimy, że coś nie jest ważne, ale kochani, pomyślcie, może macie takie jakieś różne życiowe przeszkadzajki, w których sobie mówicie -"Boże, jak mnie to męczy, czemu to mam?" itd. Dlaczego tak jest? Bo się na tym koncentrujesz. Jakbyś się na tym przestał koncentrować, to może by to tak nie sprawiało takiego trudu. To jest tak naprawdę, kochani, taka trochę klamra. Znowu mi się to zrobiło. Z pierwszym odcinkiem z tego tygodnia, jak pamiętacie, o białym niedźwiedziu. Czyli o tym, że kiedy o czymś myślisz, to to jest po prostu nie do usunięcia. Kiedy przestajesz się tym zajmować, to to znika. Kochani, tak jest z wieloma rzeczami, które nam przeszkadzają w życiu. Kiedy przestaniesz się tak na nich skupiać i tak o nich myśleć, to przestaną cię męczyć. Dopóki będziesz się na nich skupiać i będziesz o nich myśleć, no to będą cię męczyć. Mówiąc krótko, nie myśl o mętach ciała szklistego. Dlatego, że można zupełnie spokojnie z nimi żyć i nie zrobią nam żadnej krzywdy. Moi drodzy, to na tyle w tym dzisiejszym odcinku i w tym tygodniu. Bardzo wam dziękuję za kolejne sześć spotkań. Zapraszam na odcinki od poniedziałku, oczywiście, bo dalej jedziemy ze wstawakami. Ściskam, pozdrawiam, błogosławię. I do zobaczenia już niedługo. Z Bogiem, paaa...