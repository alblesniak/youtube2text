 Dzień dobry, dzień dobry Moi drodzy, mamy dzisiaj trzeci dzień listopada, to jest wtorek, a ja was bardzo serdecznie zapraszam na rozpoczęcie tego dnia, żeby to było rozpoczęcie dobre, rozpoczęcie święte. Oczywiście nam w tym pomoże dzisiaj święty, bo we wtoreki zawsze mamy świętych, ale to wam więcej powiem po czołówce. Jedziemy! Moi drodzy, moi mili, witam was bardzo serdecznie w tym wtorkowym, dzisiejszym listopadowym, trzeciolistopadowym spotkaniu i zapraszam, tak jak już wspominałem, na cytat ze świętego. Będzie dzisiaj Jan Chryzostom, czyli Złotousty. No, mówił ponoć niewiarygodnie. Zdanie następujące, bardzo proste, ale także piękne, jakby taka jasność jest w tym zdaniu i taka oczywistość, ale taka potrzeba. Jan Chryzostom tak mówi Naszym życiem powinniśmy świat w niebo zamieniać. Kurczę! Kochani, wiem, że to jest oczywiste i w ogóle wiem, że to jest nierealne, tak? Moi drodzy, jasną sprawą jest, że nie uda nam się nigdy zaprowadzić nieba na ziemi. No nie. Ten świat jest wstępem, ten świat jest rozbiegówką, ten świat jest tylko preambułą, ten świat jest tylko początkiem, tego czegoś niezwykłego, co Bóg dla nas przygotował, kiedy się wszyscy z Nim spotkamy. Tak jak wczoraj żeśmy wspominali zmarłych, tak wspominamy właśnie to, że kiedyś się wszyscy z Nim spotkamy. Kochani, nie oszukujmy się. Nieba jako takiego na ziemi tu nigdy nie będzie, dlatego że tu będzie zawsze, dopóki żyjemy, cierpienie, będzie tu w jakiś sposób jeszcze działał zły, chociaż już nie może działać tak, jak by chciał, ale jednak może. Jakby nieba tu nie będzie. Ale to nie znaczy, kochani, że nie mamy tego nieba jak najwięcej zaprowadzić na tej ziemi. Kochani, takie dzisiaj proste pytanie. Co ty dzisiaj zrobisz? Co dzisiaj powiesz? Jakie decyzje podejmiesz? Jakie będziesz wykonywać czynności, ruchy, słowa, cokolwiek tam innego względem twoich bliskich, względem ludzi, których spotkasz, żeby chociaż trochę więcej nieba się zrobiło wśród tych ludzi w twoim domu, w twojej pracy, tam, gdzie będziesz, w autobusie, na przystanku, na ulicy? Kochani, możemy każdym czynem, każdym słowem sprawiać, że ktoś się poczuje lepiej i nie chodzi mi tylko oczywiście o emocje, tylko rzeczywiście dozna dobra od nas i możemy każdym słowem, każdym gestem, każdą myślą, każdą decyzją robić komuś z życia piekło. Może takie pytanie, może do kogoś to ma dotrzeć, kochani. Tak jakoś mam teraz takie natchnienie, mam nadzieję, że od Ducha Świętego jest. Wiem, że to jest tylko do niewielu z was, ale może do części z was. Może ktoś mnie teraz słucha i wie doskonale, że robisz swojemu bliskiemu, komuś, kogo bardzo powinieneś kochać, nie wiem... może swoim dzieciom, może swoim rodzicom, może mężowi albo żoniem, że robisz mu piekło z życia. Człowieku, opamiętaj się. Może tego słuchasz i właśnie ma do ciebie to dotrzeć. Przestań robić piekło z życia temu człowiekowi, który jest obok ciebie. Jakiekolwiek są powody, przestań. Jesteś od tego, żeby niebo robić ludziom na ziemi. Nie mów, że to ty potrzebujesz nieba, bo taka prawda. Prawda, że potrzebujesz. Ale dzisiaj nadzywa święty Jan Chryzostom żyjmy tak, żeby robić niebo na ziemi. Przestańmy robić ludziom piekło na ziemi. Boże, ile my, kochani, ludzi krzywdzimy, ile my ludzi żeśmy w życiu skrzywdzili, ile żeśmy rzeczywiście zrobili piekło dla różnych ludzi w trakcie naszego życia. Na szczęście to jest bardzo często odwracalne, nie? A z Panem Bogiem wszystko jest odwracalne. Z Panem Bogiem da się wszystko naprawić. Kochani, przestańmy robić ludziom piekło z życia, a zróbmy niebo z życia. Kochani, proszę was, nie myślcie tego teraz o sobie, bo sobie pomyślicie właśnie mnie ktoś robi piekło z życia. Ja rozumiem, że tak jest. Ale pomyślcie dzisiaj tylko w tą stronę. Komu ty możesz zrobić niebo? Komu ty możesz przestać robić wreszcie piekło w życiu? Komu ty możesz sprawić, że Królestwo Niebieskie do niego przyjdzie? Kochani, strasznie ważne zdanie św. Jana Chryzostoma. Pomyślmy dzisiaj, a co ważniejsze, przeprowadźmy tę myśl w czyn dzisiaj, tak jak nas uczy Jan Chryzostom. Moi drodzy, moi mili, no tak nam się poważnie w ogóle zrobiło, ale jakoś tak mam wrażenie, że tak chyba trzeba. Moi drodzy, bardzo wam życzę najlepszego możliwego dnia dzisiaj, tego wtorku, trzeciego listopada. Niech to będzie najpiękniejszy dzień waszego życia. Bardzo was ściskam, bardzo was pozdrawiam, miejcie się, proszę, najlepiej na świecie. Z Bogiem, trzymajcie się, paaa...