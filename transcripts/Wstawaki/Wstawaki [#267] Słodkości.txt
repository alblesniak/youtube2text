 Dzień dobry, dzień dobry, moi drodzy, dzisiaj jest sobota, jest 13 lipca, to jest ostatni odcinek Wstawaku w tym tygodniu, więc ja was najserdeczniej na świecie na ten odcinek zapraszam. Zróbmy go! Moi drodzy, moi kochani, witajcie najserdeczniej w tym sobotnim odcinku i zapraszam na znowu krótką pobudzajkę sobotnią. Dzisiaj taka dziedzina rzeczywistości związana z naszym przychodzeniem na świat, czyli z ciążą kobiety. Jest w ogóle bardzo wiele, bardzo ciekawych faktów na temat tego, jak to tam się z nami dzieje w łonie naszych matek, ale wyczytałem taką jedną ciekawostkę, będzie ich pewnie jeszcze znacznie więcej w następnych tygodniach, która w ogóle bardzo mi się spodobała, bo oznacza pewną taką cechę, która jest mi bliska. Mianowicie, chodzi o smaki i o jedzenie dzieciątka, które jest w łonie swojej mamy. Otóż nie wiem, czy wiecie, muszę sobie tylko zacznąć na ściągę, że po pierwsze, mniej więcej od siódmego tygodnia ciąży zaczynają się wykształcać w maluchu już kubki smakowe. Nie działają jeszcze w pełni, ale zaczynają jakby się wykształcać. Od trzynastego tygodnia łączą się już z układem nerwowym. Podobno w siedemnastym tygodniu dzieci już doskonale rozróżniają smaki. Co jest ciekawe? Dzieci mają bardzo jasno określone preferencje, w sensie te dzieciaczki w łonie mam i podobno wszystkie dzieci najbardziej lubią słodkie. I powiecie, że to oczywiste, ale to jest oczywiste z takiego punktu widzenia, że tak powiem, chemiczno-fizyczno jakiegoś tam. Mianowicie, wody płodowe mamy mają słodki smak i dziecko potrafi pić te wody płodowe. Mało tego, jak się zbyt łapczywie napije, a tak mu się zdarza, jak mu bardzo posmakują, to nawet potrafi czkawkę mieć. W ogóle czujecie? To po prostu nażłopał się taki maluch po prostu w łonie u mamy i po prostu aż go czkawka wzięła i tam po prostu czka u mamy w brzuchu. Oczywiście, bardzo duży wpływ na to, co dziecko czuje, ma to, co mama je. I na przykład, jeżeli mama, nie daj Boże, pali w ciąży, w ogóle matko, albo spożywa alkohol w ciąży, to oczywiście wody płodowe mogą stać się gorzkie i wtedy dziecko niechętnie w ogóle je przyjmuje i w ogóle jest po prostu zniechęcone, bo ma gorzki smak. I kochani, to jest w ogóle, uważam, fascynujące samo w sie, samo w sobie, w tym sensie, że teraz już wiemy, dlaczego dzieciaki tak bardzo lubią słodkie, nie? Większość dzieci bardzo lubi słodkie, to jest po prostu wspomnienie z pobytu w brzuchu u mamy i też niektórzy dorośli ciągle to mają, czyli ciągle chcą wracać tam do łona mamy. Ale co to też oznacza? To, kochani, oznacza, jak wielki wpływ mamy na tych, którzy są obok nas i z nami. Zobaczcie, to, co się dzieje z mamą, to, co mama je, to, jak się mama zachowuje, ma oczywiście ogromny wpływ na dzieciątko w jej łonie i to jest dla każdego oczywiste. Kochani, warto sobie to przełożyć na takie nasze relacje z ludźmi. Naprawdę to, co się z nami dzieje, ma przełożenie na tych, którzy są obok nas. Tak samo w Kościele. My bardzo wierzymy w duchową łączność. Jeżeli jedna część Kościoła, jakiś jeden członek Kościoła słabuje, jest grzeszny itd., to naprawdę ma wpływ również duchowo na pozostałą część tego Kościoła. Kochani, to, co się z nami dzieje, nie jest naszą prywatną sprawą. My często tak mówimy, ale to, co ja robię, to, co tam, nie wiem, co się z nami dzieje, to jest moja prywatna sprawa, to nikogo tym nie krzywdzę. To nieprawda. I oczywiście, że to jest mniejsza krzywda, niż żebyś komuś bezpośrednio jakąś krzywdę wyrządzał, ale to ma wpływ na innych. I to, że ty będziesz mieć gorzkie w ustach, to się okazuje, że w tych duchowych ustach ludzi to też może być gorzkie i możesz ich w ten sposób krzywdzić. Myślę, że warto się od tego połączenia mamy z dzieckiem nauczyć pewnego połączenia również nas. Że mamy wpływ na innych ludzi i to, co się z nami dzieje, ma wpływ na nich. Jeżeli będzie z nami dobrze, z nimi też będzie lepiej. Jeżeli z nami będzie źle, z nimi będzie gorzej, będą mieli trudniej. Więc myślę, że byłoby znacznie fajniej i znacznie super, gdyby z nami po prostu było dobrze. No to zróbmy tak w sobotę i niedzielę, żeby było z nami dobrze i żeby inni też w ten sposób dobro dostawali. No dobrze, moi drodzy. To by było na tyle w tym dzisiejszym odcinku Wstawaków. Bardzo wam po raz kolejny oczywiście dziękuję za to spotkanie i mam nadzieję, że zobaczymy się w poniedziałek w kolejnych Wstawakach. Ściskam was, pozdrawiam, błogosławię i do zobaczenia już niedługo po weekendzie. Dobrej niedzieli wam życzę. Z Bogiem, paaa...