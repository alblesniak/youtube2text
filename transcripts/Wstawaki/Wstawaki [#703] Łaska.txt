 Dzień dobry, dzień dobry, moi drodzy, mamy dzisiaj piątek, to jest piąty dzień lutego, czyli kolejny w sumie wypadałyby imieniny miesiąca, tak mi się to przynajmniej układa w tym tygodniu, ale wiem, że tak nie jest. To są kolejne wstawaki, ja was bardzo serdecznie na nie zapraszam, zróbmy je, lecimy! Moi drodzy, moi mili, skoro oczywiście piątek, to musi być biblijny cytat, czyli musi być nauka prosto z serca Bożego. Lepsza być nie może. Kochani, Izajasz, 51, rozdział, 2 werset, tak tam jest napisane Wejrzyjcie na Abrahama, waszego Ojca, i na Sarę, która was zrodziła, bo powołałem Jego jednego, lecz pobłogosławiłem Go i rozmnożyłem. Kochani, bardzo piękne zdanie. Zdanie, które mówi o tym, że Pan Bóg przygotowuje łaskę dla jakiegoś człowieka, w tym wypadku na przykład Abrahama i Sary, Pan Bóg chce dać im coś niezwykłego, chce im dać coś, co będzie dla nich wielkim błogosławieństwem. Ale jak się okazuje, to nie jest tylko dla nich. Jak się okazuje, z tego jednego błogosławieństwa przyjętego, rozwiniętego, jakby owocującego w nich, stanie się po tym błogosławieństwo, jak się okazuje, dla wielu pokoleń. Kochani, my korzystamy z błogosławieństwa Abrahama. Abraham jest naszym Ojcem w wierze. To on jakby nauczył ludzkość, jeżeli tak można powiedzieć, wiary w jednego Boga, szukania Tego, który jest naszym Ojcem. I kochani, to, że Abraham przyjął tę łaskę, to, że Abraham uwierzył, to, że Abraham poszedł za Panem Bogiem, okazało się potem błogosławieństwem dla tysięcy, setek, milionów, miliardów po nim. Kochani, to mi mówi dwie rzeczy. Pierwsza taka, że jeżeli ci się wydaje, że Pan Bóg komuś daje łaskę, a tobie nie daje, to ci się źle wydaje. Taki rym trochę. Kochani, łaska dla innych również jest łaską dla ciebie. Łaskę, którą ktoś potrafi przyjąć, jakby stanie się łaską dla ciebie. I powinieneś się umieć cieszyć z tego, że ktoś przyjmuje łaskę. Wręcz powinno cię smucić, jak ktoś nie chce przyjmować łaski, dlatego że część tej łaski, oczywiście to nie chodzi o jakieś tam liczenie ile czego, ale ta łaska również spocznie na tobie. Więc trzeba się nauczyć cieszyć, kochani, darami innych ludzi. To jest na dzisiaj pierwsze zadanie. W sensie pomyśl o tym, co ktoś inny dostaje i sobie może myślisz -"Boże, dlaczego on to ma, a ja nie mam?" Nawet jeżeli ty tego nie widzisz w tej chwili bezpośrednio, łaska się rozlewa. Kochani, łaska działa na zasadzie naczyń połączonych i umiejętność cieszenia się z łaski innych ludzi tak naprawdę stwarza w twoim sercu gotowość na to, żeby przyjąć tę łaskę również, którą inni otrzymali. Ale druga rzecz. Kochani, łaskę, którą wy przyjmujecie, którą ty przyjmujesz, to jest też łaska dla innych ludzi i Pan Bóg będzie chciał pobłogosławić innych przez to, co ty przyjmiesz. I nawet nie musisz tego wiedzieć, nie musisz tego widzieć. Ty masz tylko jak najbardziej otwartym sercem przyjąć tę łaskę od Pana Boga. Kochani, zobaczcie, że Abraham i Sara nie wiedzieli, co się stanie z tą łaską, którą oni przyjmą, poza tym, co dla nich to znaczyło, nie? Czyli to, że będą mieli syna. Nie wiedzieli, że będą potem początkiem całej linii wiary, nie? Ty też nie musisz wiedzieć, w jaki sposób Pan Bóg twoją łaskę wykorzysta dla innych, ale potrzebujesz mieć otwarte serce, żeby ją przyjąć. Kochani, żyjmy dzisiaj z takimi otwartymi oczami na łaskę innych i cieszmy się tą łaską innych i na łaskę dla nas i przyjmujmy ją w największym, najszerzej możliwym otwartym sercem. Moi drodzy, moi mili, to by było na tyle w odcinku piątkowym. Spotkamy się niedługo, w sensie jutro, w odcinku sobotnim, ostatnim w tym tygodniu, więc bardzo serdecznie was już na jutro zapraszam. Tymczasem was ściskam, pozdrawiam, błogosławię i do zobaczenia już niedługo. Z Bogiem, pa!