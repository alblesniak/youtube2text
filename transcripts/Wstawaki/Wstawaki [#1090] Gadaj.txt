 Dzień dobry, dzień dobry, moi drodzy, mamy dzisiaj czwartek, mamy dzisiaj 12 dzień maja i mamy dzisiaj Światowy Dzień Pielęgniarek. To bardzo piękny dzień, bo to bardzo piękny zawód. Zresztą, jak oczywiście wiele innych, ale bardzo serdecznie pozdrawiam wszystkie pielęgniarki i zapraszam na czwartkowe wstawaki, które, mam nadzieję, zrobią wam dzień chociaż trochę lepszym. A będą wezwania do czegoś ważnego. No to jedziemy! Moi drodzy, moi mili, moi kochani, moi ulubieni, dzisiaj będzie we wstawakach ciekawostka. Nie jakaś może strasznie ciekawa, ale, że tak powiem, bardzo potrzebna do życia. Czy może nie tyle ona, ile to, co z niej wynika. Dobra, nie będę już tłumaczył, tylko powiem, o co chodzi. Moi drodzy, wiecie doskonale, pewnie niektórzy, przynajmniej, którzy mnie oglądacie, bardzo lubię Stany, bardzo lubię być w Stanach, bardzo dobrze tam się czuję i lubię też różne warianty, że tak powiem, stanowej konstrukcji rzeczywistości. Mianowicie, jedną z rzeczy, która mnie tam zawsze zaskakiwała od samego początku, kiedy tam pojechałem po raz pierwszy i mimo, że już tam byłem wielokrotnie, ona mnie ciągle zaskakuje, to jest opisowy charakter bardzo wielu znaków drogowych. O co chodzi? Kochani, zobaczcie, u nas w Polsce, czy też w ogóle, myślę, w Europie i w ogóle chyba w większości krajów na świecie znaki drogowe są zasadniczo tylko i wyłącznie symbolami. Co nie? W sensie mamy bardzo jasne symbole, co jaki znak oznacza, czasem się zdarzają jakieś opisy pod nimi, w sensie jakieś tabliczki, ale one są bardzo rzadkie i bardzo jest ich mało. Natomiast w Stanach, kochani, jest bardzo dużo opisowych znaków i to jest często tak, że pod znakiem, które są podobne oczywiście do naszych, często wiszą dwie albo trzy tablice tłumaczące, że tak powiem, dane skrzyżowanie i tak dalej. Na przykład standardowym przykładem tego jest taki znak, który się pojawia bardzo często, mianowicie w Stanach prawie wszędzie, poza paroma wyjątkami, można skręcać na czerwonym świetle w prawo, jakby mimo, że jest czerwone. Co nie? U nas to można zrobić tylko wtedy, kiedy jest zielona strzałka. Tam nie. Jakby na czerwonym w prawo zawsze można jechać, oczywiście ustępując pierwszeństwa tym, którzy jadą drogą, która ma akurat zielone światło. Ale są skrzyżowania, gdzie nie wolno. Więc jest taki napis pod danym zakrętem, że tutaj należy się zatrzymać na czerwonym świetle. I kochani, dlaczego mnie to zawsze dziwi? Dlatego, że niektóre te opisy są dosyć długie. To jest tak, że oczywiście jak się tam mieszka i się jest w tym miejscu, to się wie w ogóle, że w tym miejscu takie rzeczy się dzieją, ale ja, przepraszam, przecież jak byłem pierwsze dwa, trzy razy, oczywiście jeszcze musiałem sobie to tłumaczyć, co tam jest napisane, tak na polski, nie mam takiej natychmiastowej zdolności, że tak powiem, rozumienia tekstu angielskiego, znaczy teraz już pewnie lepiej, więc zatrzymywałem się, czytałem te wszystkie znaki i mówię... aha... tu mogę zrobić to i to. Zawsze mnie to dziwiło, boże... co oni tam tyle tego piszą w ogóle? Nie można po prostu znaków zrobić, nie wiem... zakaz, skrętu i tyle? Nie, nie... to jest napisane słowami i takich rzeczy jest bardzo dużo. I kochani, pewnie jest oczywiście jakieś takie też historyczne, cywilizacyjne wytłumaczenie, dlaczego tak jest, ale ja sobie pomyślałem w ogóle, że to jest taki znak takiej kultury, która lubi rozmawiać, bo to w ogóle jest coś takiego w Stanach. Tam ludzie ze sobą dużo rozmawiają, nawet obcy ludzie, kiedy się stoi w kolejce, to u nas w Polsce jest taka mentalność, że rzadko się z kimś tak po prostu bierze taką niejaką rozmowę. Tam to jest normalne, że się nieustannie, jak się siądzie w samolocie obok Amerykanina, to natychmiast jest rozmowa, gdzie lecisz, a co robisz i tak dalej. Kochani, dlaczego to mówię? Znaczy, po pierwsze, uważam, że to w ogóle ciekawe, a po drugie... gadajcie. Kochani, gadajcie. Nie powołujmy się na to, że jesteśmy, nie wiem... z takiego narodu albo z innego narodu, że jesteśmy może introwertykami albo ekstrawertykami i oczywiście, że to są pewne ograniczenia, ale, kochani, musimy ze sobą gadać. Kochani, jak patrzę na konflikty ludzi, na rozpady małżeństw, na różne tragedie, które się dzieją międzyludzkie, to bardzo wiele z nich, nie wszystkie oczywiście, ale bardzo wiele z nich, a chyba w ogóle większość tych wszystkich konfliktów bierze się z niekomunikowania albo z nieumiejętności albo z niechęci komunikowania. Kochani, komunikacja, próba rozmowy, próba zrozumienia drugiego człowieka, próba przekazania mu tego, co się we mnie dzieje, to jest w ogóle podstawa podstaw. Kochani, zadajcie sobie takie pytanie, czy nie ma takiej relacji gdzieś w was, która domaga się wreszcie pogadania, a wy to ciągle może odkładacie albo nie chcecie, albo się obraziliście, albo zamknęliście. Gadajcie! Bez gadania nie da się dogadać. No po prostu. Więc warto się nauczyć do amerykańskich znaków drogowych gadania. Moi drodzy, moi mili, moi kochani, to by było na tyle w tym naszym dzisiejszym czwartkowym spotkaniu, za które wam bardzo serdecznie dziękuję i oczywiście zapraszam, jak zawsze, na jutrzejsze. Ściskam was, pozdrawiam, błogosławię i życzę wam najpiękniejszego, możliwego dnia. Z Bogiem, pa pa...