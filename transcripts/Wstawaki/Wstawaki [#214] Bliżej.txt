 Dzień dobry, dzień dobry, moi drodzy, to jest 13 maja, dzisiaj jest poniedziałek, właśnie zaczyna się kolejny tydzień Wstawaków, na który ja was bardzo, ale to bardzo serdecznie zapraszam. Zróbmy go! Moi drodzy, moi kochani, bądźcie serdecznie przywitani w poniedziałkowych poranach, w poniedziałkowych wstawakach, przepraszam, trochę mnie boli gardło i dlatego mam głos taki, jaki mam, ale nam to chyba nie przeszkodzi. Moi drodzy, dzisiaj taka w sumie żadna ciekawostka, tylko taki bardziej fakt zaobserwowany tak zwany, czyli czasem wam dosprzedaję takie rzeczy, które są obserwacjami z życia i ja potem na tych obserwacjach z życia robię coś bardzo, bardzo mądrego. Dzisiaj będzie również wielka mądrość z zaobserwowanego faktu życiowego. Otóż, moi drodzy, możliwe, że wiecie, że bardzo lubię jeździć samochodem. Naprawdę jeżdżenie samochodem to jest jedna z największych przyjemności dla mnie. W samochodzie najbardziej odpoczywam, w samochodzie się najlepiej modlę, w samochodzie wymyślam większość moich konferencji itd. To jest w ogóle miejsce dla mnie takie bardzo twórcze. I, że tak powiem, jest mi dosyć bliskie, że tak powiem, dobre jeżdżenie, tak bym to nazwał. Jest taka ciekawostka związana właśnie z jeżdżeniem, która, myślę, czasem niektórym sprawia pewną trudność. Otóż, kiedy się patrzy w lusterka, szczególnie w te lusterka boczne, to można tam czasem znaleźć taki malutki napisik na lusterku bocznym, że przedmioty w lusterku są bliżej, niż ci się wydaje. Czyli w takim sensie, kiedy patrzysz w lusterko i jedzie za tobą samochód, to on w tym lusterku wygląda jakby na dużo bardziej oddalonego od ciebie, niż jest w rzeczywistości. I oni tam takim tym malutkim napisikiem ostrzegają uważaj, uważaj, bo może ci się wydawać, że masz jeszcze dużo miejsca, że jeszcze możesz z przestrzenią, że tak powiem, dużo porządzić, a się okazuje, że nie, dlatego że samochód jest już bardzo blisko. I kochani, to jest w ogóle... ...przepraszam... ...to jest w ogóle ważna uwaga, jeżeli chodzi o jeżdżenie samochodem. Warto o tym pamiętać, bo inaczej można komuś po prostu wjechać i go nie zauważyć, tym bardziej, jak jeszcze jest tam ten taki martwy punkt, więc już w ogóle. Ale, tak jak zawsze, pomyślałem sobie oczywiście, że to jest w ogóle pewna bardzo ważna prawda duchowa. Otóż, Pan Bóg i w ogóle rzeczywistość duchowa, czyli rzeczywistość duchowej dobroci, która jest obecna w świecie, czasem wydaje się znacznie dalsza, niż jest naprawdę. Kochani, zobaczcie, że bardzo wielu z nas doświadcza czegoś takiego, że Pana Boga, jak to mówimy, nie czujemy. Pana Boga nie ma blisko. Nie mamy doświadczenia tego, że się nami opiekuje. Wierzymy w Niego i w ogóle wiemy, że generalnie to jest, ale często mamy takie doświadczenie, że no ale jakoś jest tak bardzo daleko. Otóż, warto by się nauczyć od tego lusterka takiego przekonania, że Pan Bóg jest bliżej, niż ci się wydaje. I kochani, to jest po prostu kwestia wiary. W takim sensie trzeba uwierzyć w to, że chociaż nie odczuwamy, nie widzimy, nie doświadczamy, to On jest znacznie bliżej, niż nam się wydaje. W ogóle bardzo mi się podoba ten obraz też tego, że patrzę w lusterko i widzę z tyłu, czyli to nie jest coś, co jakby coś dla mnie oczywiste z przodu, tylko to jest jakby ktoś, kto jest za mną, kto mnie jakby prowadzi, ale w takim sensie od tyłu mnie delikatnie kieruje i mnie się wydaje, że On jest trochę daleko. Nie. Kochani, Pan Bóg jest obecny w naszym życiu. Nie zawsze Go widać z przodu. Nie zawsze wiadomo, że jest i że prowadzi, ale On jest znacznie bliżej, niż ci się wydaje. Kochani, dzisiaj taka strasznie prosta mądrość, taka mądrość żadna, bym powiedział, ale bardzo ważna, taka żadna ważna. Jak tylko masz doświadczenie, że Pan Bóg daleko, że Pan Bóg cię zostawił, że masz wrażenie nie opiekuje się, na mnie zajmuje i w ogóle mało Go w moim życiu, On jest znacznie bliżej, niż ci się wydaje. I pamiętaj, obiekty w lusterku twojej duszy są bliżej, niż ci się wydaje. One się tylko wydają, że są daleko. Zróbmy dzisiejszy poniedziałek i zróbmy cały tydzień z takim przekonaniem, w sensie budujmy w sobie takie przekonanie, że Pan Bóg jest znacznie bliżej, niż nam się wydaje i jeżeli tylko, że tak powiem, będziemy wzbudzać w sobie wiarę, to dostrzeżemy to, że On jest znacznie bliżej. I akurat w wypadku Pana Boga, to dobrze byłoby się w Niego wpakować. W sensie... tam akurat wypadek nam nie grozi, jeżeli się w Pana Boga wpakujemy. Więc, kochani, pamiętajcie. Pan Bóg jest znacznie bliżej, niż nam się bardzo często wydaje. ♪♪♪ Moi drodzy, to by było na tyle w tym poniedziałkowym, kolejnym odcinku Wstawaków, który oczywiście nagrywam miesiące wcześniej, ale to nie ma żadnego znaczenia. Bardzo się cieszę, że możemy się spotkać. Jest połowa maja, czyli pewnie jestem, nie wiem, gdzieś albo na Słowacji, albo może na Węgrzech... Nie wiem, gdzie jestem. No gdzieś tam pewnie idę do tej Ziemi Świętej. Mam nadzieję, że o mnie czasem pamiętacie i trochę się za mnie czasem modlicie. Byłoby super. Ściskam was, pozdrawiam, błogosławię, jak nie wiem co i do zobaczenia w jutrzejszym, następnym odcinku Wstawaków. Z Bogiem, paaa...