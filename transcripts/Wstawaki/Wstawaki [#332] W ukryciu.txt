 Dzień dobry, dzień dobry Moi drodzy, dzisiaj piątek, 27 września, a to jest wstawak piątkowy, pobudzający Pismem Świętym, pachnący, cudowny, wspaniały i fantastyczny. Taki przynajmniej jest plan, żeby taki był. Serdecznie zapraszam na nowy odcinek. Moi drodzy, moi mili, bardzo serdecznie was witam w piątkowy poranek, mam nadzieję, że macie się dobrze, a jeżeli się nie macie dobrze, to mam nadzieję, że zaraz będziecie się mieli dobrze, dlatego że was zaatakuje czymś najpiękniejszym na świecie, bo Słowem Boży. Moi drodzy, dzisiaj zdanie z Ewangelii św. Mateusza. Łatwo zapamiętać, gdzie je znaleźć, bo to jest Mateusz 6.6, czyli tak naprawdę Mateusz Adam Szustak. To jest ciekawe. Ci, którzy wiedzą o co chodzi, to wiedzą, ci, którzy nie wiedzą, zadają sobie pytanie jak matko ten to jest narcyz, o co z nim chodzi. Nieważne, jedziemy do zdania. Jakie mamy zdanie w Mateuszu 6.6? Jest tam taki cytat Ojciec twój, który widzi w ukryciu, odda tobie. Kochani, wiem, że zdanie jest troszeczkę wyrwane z kontekstu. To jest oczywiście długi pasus, gdzie Pan Jezus mówi o tym, żeby jakby nie budować swojej religijności na zewnątrz, ale ja nie o tym bym chciał, dlatego wyrwałem to zdanie trochę z kontekstu. Pan Jezus tam mówi, żeby nie pościć na pokaz, żeby się nie modlić na pokaz, żeby twoja wiara, twoje serce nie było na pokaz, bo jak jest na pokaz, to jest do niczego, tylko że musisz we własnym sercu, w ukryciu spotykać się z Bogiem. Najważniejsza jest ta więź. Nie chodzi o to, że wiara nie może mieć zewnętrznych przejawów, ale ona nie może być treścią. W sensie te zewnętrzne przejawy nie mogą być treścią twojej wiary. Ale mnie w tym zdaniu, bardzo jak sobie czytałem ten fragment, uderzyło coś innego, w sensie jakby w innym kontekście, że Ojciec twój, który widzi w ukryciu. Kochani, jest bardzo wielu ludzi, którzy, że tak powiem, żyją w ukryciu i nie chodzi mi o to, że tam właśnie są gdzieś tam pochowani przed światem, tylko ich życie jest jakby nieznaczące dla świata. Bardzo możliwe, że bardzo wielu z was, kiedy myśli sobie o sobie, o swoim życiu, o swojej historii, to sobie myślicie jakby... ja nie jestem dla świata ważny. Ja nie jestem dla świata kimś, kto nie wiem... zmienia ten świat i bez kogo, w sensie beze mnie, ten świat by coś stracił. Znam mnóstwo ludzi, niektórzy robią to w bardzo negatywnym sensie, inni w trochę lepszym. Którzy myślą o sobie jakby moje życie to jest takie skromniutkie, cichutkie, schowane, niewiele się w nim dzieje, niewiele się wydarza i pewnie też niewiele w historii świata będzie znaczyło. Uwaga! Jak mówi Pan Jezus nasz Ojciec, to jest Ojciec, który widzi w ukryciu. To nie jest Ojciec, który widzi tylko spektakularne rzeczy. Że je widzi? Oczywiście, bo On wszystko widzi. Ale to nie jest ktoś, kto zwraca uwagę tylko na to, co wielkie w oczach tego świata. Tak, jak zresztą Pismo Święte niejednokrotnie nas przekonywało. On uwielbia, wręcz uwielbia doszukiwać się tego, co małe, tego, co nieznaczące, tego, co dla tego świata jest po prostu bez sensu albo jest w ogóle bez znaczenia i mogłoby tego spokojnie nie być. Jeżeli masz takie momenty w życiu, że kiedy tak sobie myślisz o sobie, może o swojej rodzinie, o swoich dzieciach, o swojej historii może pokaleczonej, poranionej, skrzywdzonej, to On cię widzi. I uwaga! Jak mówi Pan Jezus, On tam odda tobie. Czyli to nie jest tak, że cię pominie. Wszystko, jakby co Pan Bóg chce dać, żeby życie człowieka było szczęśliwe, piękne, dobre, wypełnione, bogate, również, jeżeli twoje życie jest ukryte, jest może małe, jest wydaje ci się nieznaczące, On tam chce ci oddać wszystko, czego ci potrzeba. Spróbuj dzisiaj z tych takich swoich zakamarków. Jest taki ładny fragment w pieśni nad pieśniami, nie? gdzie jest mowa o gołąbce schowanej w szczelinach skały. Może jesteś schowany w szczelinach skały i nikt cię nie widzi poza tobą, a nawet może już sam siebie trochę nie widzisz, bo takie to wszystko beznadziejne. On cię widzi. Ojciec cię widzi w ukryciu i nie da się przed Nim schować. Nie da się być tak ukrytym, żeby On cię nie widział. Znowu, jak w innym miejscu, to jest napisane w psalmie, choćbym uciekł na koniec świata, na kraj w ogóle, tam On mnie znajdzie. Bóg cię widzi, Bóg cię nie pomija, Bóg wie o tobie, Bóg cię kocha, Bóg jest tam z tobą i Bóg tam chce ci wszystko oddać. Więc nie bój się, robaczku Jakubie, bo Bóg twój widzi w ukryciu. Moi drodzy, moi kochani, to by było tyle w tym dzisiejszym naszym spotkaniu wstawakowym piątkowym. Dziękuję za kolejne spotkanie i zapraszam na kolejne, na różne filmy langustowe, na filmy na dominikanie.pl No w ogóle no... w sensie fajnie, że się spotykamy. Wiem, mówię to bardzo często, ale tak jest, no więc muszę mówić, skoro tak jest, nie? Ściskam, pozdrawiam, błogosławię i do zobaczenia już niedługo. Z Bogiem, paaa...