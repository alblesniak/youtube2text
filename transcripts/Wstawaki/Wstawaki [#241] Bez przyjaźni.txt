 Dzień dobry, dzień dobry, moi drodzy, to jest czwartek, jest 13 czerwca, to jest kolejny wstawak poranny pobudzający, rozbudzający, wystrzeliwujący, wypompowujący, robiący tam cokolwiek innego w kosmos, czyli zapraszam serdecznie na nowy epizod wstawaków. Jedziemy! Moi drodzy, moi mili, witam was najserdeczniej w czwartkowy poranek i zapraszam na dzisiejszą dawkę motywacyjną. Będzie dzisiaj cytat z bardzo uroczej postaci, trochę co prawda nieistniejącej, ale to nie ma żadnego znaczenia, z bardzo uroczej postaci, która nazywa się Kubuś Puchatek. Przypuszczam, że większości z was, mam nadzieję, znany. Jest oczywiście cała masa fantastycznych tekstów Kubusia i Prosiaczka szczególnie, jak Kubuś gada z Prosiaczkiem, to gadają świetnie. Oni bardzo często mówią o miłości i przyjaźni i takie właśnie dzisiaj będzie jedno ze zdań Kubusia Puchatka. Kubuś mówi tak, a on naprawdę zna się na tym, o czym mówi. Mówi tak... Dzień bez przyjaciela to jak dzbanek, w którym nie ma nawet kropelki miodu. Moi drodzy, dzień bez przyjaciela to jest jak pusty dzbanek, jak pusty dzban, jak to mówi młodzież dzisiejsza. Co to znaczy? Nie ma żadnej radości, nie ma żadnej przyjemności, nie ma żadnego szczęścia, nie ma żadnego poczucia pełności w życiu, kiedy nie ma obok nas przyjaciół. I kochani, wiem, co ten odcinek natychmiast, za moment się zrobi w niektórych z was. Właśnie... ja jestem kimś takim, kto nie ma żadnego przyjaciela. To, uwaga, jest nieprawda. Moi drodzy, po pierwsze, chciałem was dzisiaj bardzo serdecznie zaprosić do dwóch rzeczy. Albo do tego, żebyście wyszli poszukać jakichś przyjaciół, albo żebyście wyszli poszukać kogoś, dla kogo możecie stać się przyjacielem i to drugie jest znacznie ważniejsze. Proszę, nie mówcie takich zdań, nawet jeżeli one są prawdziwe, ale ja to nie mam żadnego przyjaciela. To znaczy, że go nie szukasz, to znaczy, że nie wychodzisz, to znaczy, że w jakiś sposób już się zamknąłeś, dałeś się tak wpędzić w takie poczucie krzywdy, osamotnienia i w ogóle troski, smutku i tak dalej, że przestałeś szukać. Szukaj, ale mnie już tyle razy po prostu zraniono i zdradzono i w ogóle już nie mam siły. No to szukaj. Dzień bez przyjaciela to jest jak dzień, jak zbanek, w którym nie ma ani kropelki miodu. Uwaga, ale nie to oczywiście jest najważniejsze. Naszym największym przyjacielem jest Pan Bóg, a On jest zawsze z nami. I kochani, to nie jest taka tania pocieszajka w związku z tym, że nie ma ludzi, no dobra, to się zaprzyjaźnię z Panem Bogiem. Takie zdanie może powiedzieć tylko ktoś i nie mówię tego jako zarzut, tylko jakby takie zdanie może się urodzić tylko w kimś, kto nigdy Pana Boga jeszcze nie spotkał. Kto myśli sobie Pan Bóg to jest taka nierealna mrzonka, takie nierealne wyobrażenie, ja potrzebuję kogoś namacalnego i tak dalej. I oczywiście ta potrzeba namacalności, potrzeba konkretności przyjaciela jest bardzo ważna, kochani, ale można z Bogiem wejść w taką przyjaźń, że po prostu wszystkie przyjaźnie, które my znamy na ziemi, to jest w ogóle pikuś, to jest w ogóle nic, to jest w ogóle zero, to jest w ogóle przedsmak tylko tego, czym jest przyjaźń Boga. I kochani, to nie ma być zachęta do tego, żebyśmy teraz porzucili ludzkie przyjaźnie, żebyśmy się o nie nie starali. Nie. Tak jak wam powiedziałem na początku, albo wyjdź i zacznij szukać przyjaciół, wejdź w nowe środowiska, pójdź do nowych ludzi, pójdź do wspólnoty, parafii, grupy ludzi, szukaj nowych przyjaciół albo sam się stawaj dla kogoś przyjacielem i szukaj dla kogo ty się możesz stać przyjacielem i to jest, tak jak wam mówiłem, znacznie ważniejsza, uważam, postawa. Czyli nie tak roszczeniowa bądź moim przyjacielem tylko ja zaoferuję ci moją przyjaźń, ale oni nie chcą mojej przyjaźni. To idź do innych ludzi. Idź i idź i idź i idź i idź i szukaj. A nade wszystko pamiętaj, że jest przy tobie Pan Bóg. Nigdy nie jesteś z takim dzbankiem, który nie byłby wypełniony miodem od Pana Boga. A Pan Bóg ma taki miód, że jak się tego miodu spróbuje, o matko... to już żaden inny miód nie smakuje tak samo, albo być, albo inaczej. Wszystkie inne miody dopiero wtedy nabierają właściwego swojego smaku. Nikt z was nie ma pustego garnka bez ani kropelki miodu. Życie takie byłoby rzeczywiście straszne, ale tak nie jest, bo jest z nami Bóg, jest z nami Jezus, ale też powinniśmy wyjść i szukać przyjaciół, którzy będą jak miód. Moi drodzy, to tyle w tym dzisiejszym odcinku Wstawaków. Zapraszam oczywiście na wstawaki jutrzejsze, kolejne piątkowe. Mam nadzieję, że się widzimy. Ściskam, pozdrawiam, błogosławię was, jak nie wiem co i do zobaczenia już niedługo. Z Bogiem, paaa...