 Dzień dobry, dzień dobry, moi drodzy, piątek dzisiaj, 31 lipca, ostatni dzień lipca. W ten sposób lądujemy z połową wakacji, jeżeli macie przynajmniej wakacje, bo też nie wszyscy mają, ale jest przynajmniej połowa tego takiego naszego letniego miesiąca, później połowa tylko połowa letniego czasu. Plączę się, jak nie wiem co. Chciałem powiedzieć, że bardzo się cieszę, że was widzę i że rozpoczynamy nowe wstawaki ostatnio w tym miesiącu. Zapraszam! Moi drodzy, moi mili, witam was najserdeczniej i zapraszam na dzisiejsze spotkanie, które będzie oczywiście spotkaniem biblijnym, spotkaniem związanym ze Zdaniem Pisma Świętego. Dzisiaj wielce słynny cytat, taki, taki, taki... bohmot, że tak można powiedzieć, biblijny, który wszyscy znają, ale warto sobie go przypominać, bo jest bardzo piękny. Apokalipsa, trzeci rozdział, 20 werset, tak jest tam napisane, co za piękne zdanie. Oto stoją drzwi i kołacze. Jeśli kto posłyszy mój głos i drzwi otworzy, wejdę do niego i będę z nim wieczerzał, a on ze mną. Kochani, dwie rzeczy mnie bardzo uderzają w tym zdaniu. Są niezwykle dobrą nowiną, są niezwykle piękną nowiną i są też oczywiście wezwaniem. W ogóle nie wiem, czy wy też takie coś macie może w głowie. Mam wrażenie, że kiedyś były bardzo popularne takie obrazki, obrazy albo kilimy u mojej babci. Nie pamiętam, czy to był obrazek, czy to było takie właśnie wyszywane na jakimś tam materiale. Było właśnie takie coś przy wejściu, taki Pan Jezus pukający do drzwi i oczywiście tam było tak, że nie było klamki od strony Pana Jezusa, czyli Pan Jezus nie mógł tam sam wejść. Klamka była tylko i wyłącznie od strony domownika, od tego, kto był w domu i tylko jeżeli ktoś Mu otworzył, to mógł wejść. Kochani, to jest bardzo piękna rzecz. Co ona pokazuje? Ona pokazuje niezwykłą pokorę, niezwykłą delikatność, niezwykłą taką czułość Boga, który nie narzuci Ci siebie na siłę. Ja oczywiście czasem, jak patrzę na siebie, to chciałbym, żeby Pan Bóg wchodził z butami. Naprawdę. Jak patrzę na swoją głupotę, jak patrzę na moje grzechy różne, na te wszystkie rzeczy, w które ja się pakuję, to bardzo bym chciał, żeby On nie był delikatny, żeby nie szanował mnie, tylko żeby po prostu wchodził z butem, walił mnie w twarz i żeby mnie po prostu brał do pionu, tak? Naprawdę bym tak chciał. Ale wiem, że to się nie licuje z Jego miłością, dlatego że On jest po prostu delikatny, On jest po prostu taki, że nieustannie oczekuje na naszą zgodę. Kochani, co to znaczy? Bóg naprawdę bez nas nic nie może zrobić. Używamy takiego zdania, które oczywiście jest prawdziwe, tak? Że Bóg jest wszechmogący, bo jest oczywiście, ale On sam swoją wszechmoc ograniczył. Kochani, On ograniczył swoją wszechmoc do tego miejsca, gdzie zaczyna się nasza wolność. Jeżeli Go nie wpuścimy, jeżeli Mu nie pozwolimy, jeżeli coś miałoby się dziać na siłę, On się na to nie zgodzi. Kochani, to jest w ogóle dobry też probież rozpoznawania, co jest rzeczywiście z Ducha Bożego, a co nie. Jeżeli cokolwiek jest przymusem, jest siłą, jest zniewoleniem, nie może być od Boga. Oczywiście, że Pan Bóg może, że tak powiem, naciskać, Pan Bóg może cię do czegoś bardzo wzywać i może budzić w tobie ogromne pragnienie, ale Ono zawsze zostawia miejsce na twój wybór, na twoją wolę. Druga rzecz, która bardzo mnie w tym zdaniu fascynuje, podoba mi się, zobaczcie, że On chce wejść nie po to, żeby powiedzieć No to przyszedłem, będę Bogiem i będę królował, tylko przychodzi po to, żeby powiedzieć A może byśmy kolację zjedli? Może byś mi tak kaszaneczkę przygotował? Siadłbym z tobą przy stole. Zobaczcie, napisane, że usiądzie przy stole i będzie z tobą wieczerzał, czyli On chce z tobą być. On chce wejść i chce się stać gościem, a tak naprawdę w ogóle domownikiem twojego domu, tak? Chce mieszkać w twoim domu. On chce być tam kimś, kto spędza z tobą czas. To jest bardzo piękne. Bóg nie przychodzi po to, żeby rządzić, chociaż oczywiście taka Jego władza jest. On nie przychodzi po to, żeby królować, chociaż oczywiście jest królem, ale przychodzi po to, żeby usiąść do kolacji z tobą, czyli żeby wejść z tobą w intymną, rodzinną bliskość. Kiedy to się może stać? Jeżeli otworzysz drzwi. Prawdą jest to, co jest na tych obrazach, że klamka jest tylko z twojej strony. Wiem, że Bóg może kopniakiem te drzwi otworzyć, rzeczywiście, taka Jego moc, ale nie zrobi tego. Czeka, aż otworzysz te drzwi po twojej stronie. Kochani, otwórzcie dzisiaj, w ten piątek i oczywiście każdego dnia waszego życia drzwi Panu Jezusowi. Amen Moi drodzy, moi mili, w ten sposób zakończyliśmy lipiec. Oczywiście został nam jeszcze jeden odcinek w tym tygodniu, trzeci, to sobotni, ale to będzie odcinek już sierpniowy, czyli Bóg nic nie zmieni, nie? Będzie tak zawsze, ale będę mógł już powiedzieć, że to jest pierwszy sierpnia i w ogóle, że jest super, że to właśnie tak jest. No to tak będzie. To jak macie czas, to zapraszam, jutro przyjdźcie. I w ten sposób rozpoczniemy sierpień, jutrzejszym odcinkiem. Na dzisiaj tyle. Ściskam was, pozdrawiam was, życzę wam najlepszego, możliwego dnia, miejcie się najlepiej na świecie. Z Bogiem, paaa...