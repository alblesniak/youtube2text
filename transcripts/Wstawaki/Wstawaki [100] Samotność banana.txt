 Dzień dobry, dzień dobry, moi drodzy, to jest 29 listopada, to jest czwartek i to jest bardzo wyjątkowy odcinek Wstawaków, dlatego że dzisiaj jest setny odcinek. Więc bardzo, ale to bardzo serdecznie zapraszam. Jedziemy! Moi drodzy, moi kochani, witam was bardzo serdecznie w czwartkowym odcinku Wstawaków i bardzo się cieszę, że spotykamy się po raz setny. To prawie jak 100 dni premiera. Mam nadzieję, że po tych 100 odcinkach już się zorientowaliście, bo ja się zorientowałem, że to jest super. W takim sensie, że super jest, że się spotykamy codziennie rano i mam nadzieję, że lubicie wstawaki i że się cieszycie, że one są. Takie mam wrażenie, bo dużo was ich ogląda, więc pewnie jakoś to dla was potrzebne i ważne. Nie będzie oczywiście dzisiaj żadnych wielkich świętowań, no bo to jest setny odcinek z prawdopodobnie 10 tysięcy, więc dopiero tak przy tysiącu, myślę, może zrobimy jakieś świętowanie. Więc dzisiaj będzie po prostu kolejna rzecz na ten dzień. A będzie dzisiaj kontynuacja serii bananowej. Mówiłem wam już dwa odcinki o bananach i mam kolejne ciekawostki o bananach i myślę, że dzisiaj właśnie o tym wam opowiem, bo to jest taka dobra rzecz na setną rocznicę. Najpierw dwie ciekawostki nieistotne, tylko takie po prostu ciekawostkowe, a potem ta ważna. Pierwsza ciekawostka, która mnie absolutnie zadziwiała, jest taka, że nie wiem, czy wiecie, że banan należy do jagód. W sensie, jeżeli patrzeć na jego tamtą klasyfikację roślinną, to banan jest jagodą. W ogóle przeliwne. Jem jagody, czyli jem banany, dlatego że on ma tam pestki w środku i dlatego się mówi, że to jest jagoda. Tak to mówią naukowcy. Nie wiem, skąd oni to wzięli. Druga bardzo ciekawa ciekawostka o bananach jest następująca, że olej, który się jakby wyciska ze skórki banana, jest świetny na ugryzienia na przykład komarów. Więc na przykład, jeżeli cię uwali komar, to warto sobie wziąć skórkę z banana i sobie potrzeć trochę tego miejsca, gdzie boli i wtedy banan ci pomoże na komary. Ale najważniejsza ciekawostka i o tym będzie dzisiejszy odcinek setny, jest taka, co zrobić, żeby banany się tak szybko nie starzały. W sensie chodzi o to, żeby tam się tak szybko nie pojawiały te plamki, aczkolwiek, jak wiecie, już na przykład niektórzy takie lubią, bo ja lubię takie bardzo dojrzałe banany, więc ja lubię, jak się szybko starzeją, ale jeżeli ktoś nie lubi, to co zrobić, żeby banany się nie starzały? Otóż, podobno najlepszym metodą jest to, żeby banany trzymać osobno. Czyli nie w tych takich kiściach, wiecie, że mamy te kiścia takie bananowe, nie? gdzie jest zawsze kilka, tak kupujemy, nie? tam po dwa, po trzy, po pięć, po sześć, tylko każdy bananek osobno oddzielić i rozłożyć je daleko od siebie. To, że będą się oczywiście starzały i że będzie coraz tych więcej plamek, to jasna sprawa, ale będzie ten proces następował wolniej. Jak sobie o tym pomyślałem, że jakby samotny banan to jest niestarzejący się banan, to pomyślałem, że to jest pewna cudowna prawda duchowa albo raczej kontra prawda duchowa. Otóż, nam też się czasem tak wydaje, że jakbyśmy nie narażali się na bycie z ludźmi, jakbyśmy się trochę od niektórych odseparowali, jakbyśmy nie dawali się, jakby nie wystawiali się na krzywdę, to bylibyśmy szczęśliwi. I myślę, że bardzo wielu ludzi w ogóle unika różnego rodzaju, czasem relacji, nie chce się angażować, bo się boi skrzywdzenia. I uwaga... to prawda. Kiedy się narazimy na relacje, kiedy w nie wejdziemy, to bardzo często doznamy jakiejś szkody, jakiejś krzywdy. Ale, że tak powiem, warto. W takim sensie nie bądźmy bananami osobnymi. Może będziemy dłużej żyli, może będzie się wydawało, że mamy mniej kłopotu i będziemy nawet może trochę szczęśliwsi, ale to nieprawda. Dlatego, że nie ma w życiu nic tak ważnego, jak bycie z kimś drugim, nawet jeżeli to jest trudne, nawet jeżeli będziemy mieli przy tym krzywdę. Kochani, dlaczego nagrywam wam te wstawaki? Bo to jest jedna z form przebywania ze sobą. Ja wiem, że to oczywiście jest wirtualne, wiem, że to jest tylko przez monitor, ale w pewien sposób budujemy jakąś więź, możemy sobie nawzajem coś dać, a wam wy mnie. I kochani, nie warto być samotnym bananem. Nawet jeżeli mówię, że to powoduje, że człowiekowi się wydaje, że ma mniej krzywdy w życiu, ma mniej problemów, mniej rzeczy mnie boli, tak jest mi lepiej, tak jest mi wygodniej, to nieprawda. Naprawdę nie warto być samotnym bananem. Kochani, chciałbyśmy dzisiaj, w tym setnym odcinku, po prostu poświętowali trochę to, że jesteśmy ludźmi w relacjach. Pomyślcie dzisiaj, w ten czwartek, może by tak do kogoś zadzwonić, kogoś zaprosić na kawę, może jest ktoś, z kim już od dawna odwlekacie jakieś spotkanie, ktoś was prosi słuchaj, pogadajmy, tak po prostu spotkajmy się, pobądźmy ze sobą, wypijmy kawę, posiedźmy, zjedzmy ciastko, popychajmy pierdoły. To nie muszą być wielkie spotkania, wielkie po latach, nie wiem, znowu więzi. Nie. Tylko pobądź dzisiaj z ludźmi. Pomyśl dzisiaj, w ten czwartek, znajdź trochę czasu na ludzi, na bycie z nimi. Nawet takie nieznaczące, takie żadne. Mówiąc krótko, nie bądź samotnym bananem. Zróbmy dzisiaj setną rocznicę wstawaków, poprzez to, że odejdziemy od tych monitorów, odejdziemy od tego śmiesznego YouTuba, którego wam to nagrywam, a spotkamy się w realu z ludźmi. Poszukamy takich relacji. Ja naprawdę zamierzam dzisiaj to zrobić. Znaczy, robię to zawsze codziennie i to kilkadziesiąt razy, ale dzisiaj zrobię to w sposób szczególny, taki bananowy. Nie bądź samotnym bananem. Jakoś tak się źle ustawiłem, kurczę, i tak to mi świeci, tu jest tak ciemno, to dlatego, że wiatr wiał i tak mi szumiało w mikrofonie. No wybaczcie. I kochani, takie jedno ogłoszonko jeszcze napisali do mnie znajomi od takiego Jaśka. Jaś ucierpi na bardzo rzadką chorobę, którą się nazywa Alzheimerem dzieci, albo raczej młodych ludzi. Poniżej w opisie znajdziecie link do strony, która opowiada historię Jaśka. No to jest naprawdę niesamowite i opowiada o tym, jak można pomóc. Gdyby ktoś miał ochotę wesprzeć Jaśka w tej chorobie, w jego leczeniu, to bardzo zapraszam. Tam spójrzcie na dole pod filmem. Kochani, tyle na dzisiaj. Ściskam was, pozdrawiam i zapraszam jutro na kolejny 101 odcinek Wstawaków. Miejcie się najlepiej, błogosławię, z Bogiem, paaa...