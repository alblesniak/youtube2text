 Dzień dobry, dzień dobry, moi drodzy, to jest poniedziałek, jest 31 sierpnia, ostatni dzień sierpnia, a to są ostatnie sierpniowe, ostatnie wakacyjne, czyli tak jak zawsze, wstawaki. Bardzo serdecznie was na ten nowy tydzień zapraszam. Jedziemy! Moi drodzy, moi mili, witam was najcieplej i najserdeczniej tego ostatniego dnia tego miesiąca i spróbujemy ten miesiąc zakończyć czymś bardzo ważnym i bardzo pięknym i jednocześnie rozpocząć ten nowy tydzień i rozpocząć kolejny miesiąc i kolejne w ogóle wszystko, co się tylko da, żeby było jak najlepiej tym dzisiejszym spotkaniem. Co to, kochani, będzie? Będzie dzisiaj cytat z bardzo szacownego Pana, z Pana bardzo dawnego i starego, który się nazywa Arystoteles. W swoim dziele retoryka zamieścił ów Pan genialną definicję miłości, którą chciałbym wam dzisiaj przeczytać i tą definicją się przez chwileczkę zajmiemy. Coś wy, jakiś alarm, może tego nie słyszycie, ale ja słyszę. O miłości Arystoteles mówi w następujący sposób Miłość zatem określamy jako życzenie komuś rzeczy, które uznajemy za dobre dla niego, nie zaś dla siebie. Kochani, genialne i strasznie ważne, strasznie potrzebne zdanie. Po pierwsze, to zdanie nie dotyczy tylko i wyłącznie miłości romantycznej, miłości uczuciowej. My zazwyczaj, kiedy myślimy miłość, to myślimy no właśnie emocjami, uczuciami, zafascynowaniami, zauroczeniami i tak dalej. Nie mówię, że tego oczywiście w miłości nie ma. Nie o to chodzi Arystotelesowi. Jemu chodzi o to, co to znaczy kochać drugiego człowieka. I uwaga, tym kochaniem drugiego człowieka może być kochanie twojej żony, tym kochaniem drugiego człowieka może być kochanie obcego człowieka, którego spotykasz na ulicy, tym kochaniem może być kochanie każdego człowieka, którego spotykasz. Kochani, każdego mamy kochać. Nie każdego mamy lubić, nie z każdym musimy wyjść za mąż, za żonę, ale każdego mamy kochać. Arystoteles, myślę, bardzo według Jezusowego serca podaje definicję, co to znaczy kogoś kochać. To znaczy chcieć dla niego dobra, które, uwaga, dla niego jest dobre. Nie dla mnie, nie w moim poczuciu, nie tak, jak mi się wydaje i podoba, tylko które będzie naprawdę dla niego dobre. Kochani, dlaczego to jest bardzo ważne rozróżnienie? Bo czasami to może oznaczać, że życzysz komuś czegoś, co dla ciebie będzie na przykład niefajne. I kochanie kogoś to jest na przykład coś, co sprawi ci jakąś trudność albo wręcz cię zrani, dlatego że to będzie dla niego dobre, mimo że dla ciebie to będzie nieprzyjemne. Kochani, czasem jest tak, że kochając kogoś, nawet nie czasem chyba, tylko pewnie prawie zawsze, trzeba rezygnować z tego, co dla mnie dobre. Kochani, oczywiście nie chodzi tylko o to. To nie chodzi o to, że miłość zawsze musi nas boleć, że miłość zawsze musi być czymś trudnym, ale bardzo często jest. Kochani, kochać kogoś to chcieć dla niego dobra, które jest dla niego dobre, które jemu sprawi rozwój, które jemu sprawi świętość, które jemu sprawi nawrócenie, które jego czasem na przykład zawróci ze złej drogi i tak dalej, i tak dalej. Kochać to nie lubić, kochać to nie być przyjemnym, kochać to chcieć dobra, właściwego, dlatego kogoś. Kochani, zadajcie sobie takie pytanie czy kochacie na przykład... czy kochasz żonę, ale nie dlatego, że ci dobrze z nią jest, nie dlatego, że jest superowa i fascynująca, nie dlatego, że bez niej sobie nie wyobrażasz życia, tylko czy kochasz ją, czyli chcesz dla niej dobra, najlepszego dla niej. Co to znaczy? Jeżeli robisz coś, co ją krzywdzi, to kochać ją, to nie robić czegoś, co ją krzywdzi, bo to jest dla niej dobre. No prosta sprawa, nie? Kochani, gdybyśmy według tej definicji żyli, ja wiem, że to tak z większością dobrych rzeczy jest, to świat byłby piękny i byłby cudowny, no ale jest, jak jest. Ale kochani, na koniec tego miesiąca i na początek nowego tygodnia pomyślcie o tym, czy kochacie według tej definicji Arystotelesa. Myślę, że jest naprawdę ogromna, wielka mądrość w tym jego zdaniu. Chcieć dla kogoś dobra, jemu właściwego. Takiego dobra, które dla niego jest dobre, a nie dla mnie. Jak my tu mamy strasznie pomieszane, kochani. Strasznie mamy tutaj pomieszane. Pomyślcie dzisiaj o tym. Moi drodzy, moi mili, bardzo wam dziękuję za kolejne spotkanie, ostatnie sierpniowe i pierwsze w tym tygodniu. Zobaczcie, takie ładne, że to jest ostatnie i pierwsze. Dzisiaj jest ostatnie spotkanie, które jest pierwszym spotkaniem. Czyli tak, co powiedział jakiś Pan Jezus. Ostatni będą pierwszymi. Dzisiaj jest ostatni, który jest jednocześnie pierwszym. Ale mądro się wypowiedziałem, teraz po prostu niezgłębioną. Bardzo wam dziękuję, bardzo was ściskam, miejcie się, proszę, najlepiej na świecie i niech to będzie najlepszy możliwy dzień dla was. Ściskam, pozdrawiam, błogosławię, z Bogiem, paaa...