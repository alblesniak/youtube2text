 Dzień dobry, dzień dobry Moi drodzy, mamy dzisiaj sobotę, to jest szósty dzień lutego, nie stycznia, tylko lutego i to jest ostatni wstawak w tym tygodniu. Taki na zakończenie, będzie z pewną ciekawostką, która, mam nadzieję, zrobi wam trochę uśmiechu, a przede wszystkim nauczy was czegoś dobrego, albo raczej nauczy was unikać czegoś niedobrego. No to jedziemy! Moi drodzy, moi mili, co to za ciekawostka na koniec tego tygodnia w sobotę, z czym chciałbym was jeszcze zostawić? Z pewną przestrogą, z pewnego rodzaju zachętą do nierobienia czegoś. Kochani, mam taką nadzieję, że oglądacie to już po tym, kiedy był mój vlog z Afryki, w sensie ostatni vlog afrykański, gdzie było o nietoperzach. W sensie nie ma to w sumie żadnego znaczenia, ale to by się tak dobrze składało, że to byłoby jedno po drugim. Jak byłem w Afryce, byłem m.in. na jeziorze Kivu i tam była taka wyspa nietoperzy, gdzie były naprawdę tysiące nietoperzy. I kochani, kiedy puściłem, pamiętam, na Instagramie relację z tego, bo nie wiem jeszcze, co napiszecie w komentarzach po tym vlogu, bo nagrywam to przed tym, kiedy wy ten vlog obejrzycie, ale pamiętam wasze komentarze z Instagrama, z relacji z tamtej wyspy, z tamtych nietoperzy, wielu z was oczywiście pisało takie standardowe przekonanie proszę uważać, bo nietoperze lubią się wplątać we włosy. Raz, że u mnie to trochę problem, a dwa, że to nieprawda. Kochani, jaka jest ciekawostka? Mianowicie taka, że nie wiem, czy wiecie, skąd się wzięło to powiedzenie, w sensie to przekonanie, taki ten przesąd, że nietoperze lubią się wplątać we włosy. Bo tak nie jest. Nietoperze nie ładują się ludziom we włosy i nie przyczepiają się, nie kołtunią się i nie ranią ich w głowy. Nie. Kochani, to się wzięło stąd, że w dawnych czasach, kiedy chciano, żeby dziewczyny nie chodziły po nocy, np. żeby nie wychodziły z domów, żeby się nie szlajały, żeby im się nie stała krzywda po prostu, to straszono je nietoperzami, które latają w nocy, żeby uważały, bo im się nietoperze we włosy wplątają. I to miało być taką przestrogą, żeby nie łazić po nocy. Pewnie jest to oczywiście jedna z wielu, nie wiem, dróg wytłumaczenia tego zjawiska, ale nietoperze, naprawdę, tak mówią naukowcy, nie wplątują się we włosy. Chodzi o to, żeby dziewczyny nie łaziły po nocy. I żeby im się nic złego nie stało. Ewentualnie, żeby chłopcy z długimi włosami też nie łazili po nocy. Jak widać, łysi mogą łazić, bo im się nic nie stanie. Ale kochani, jaka z tego płynie nauka? Zobaczcie, że po to, żeby osiągnąć jakiś dobry cel, bo nie wątpię, że za tym stała troska o bezpieczeństwo kogoś, bo nawet nie chodzi o to, żeby tam nie robiły czegoś złego, tylko żeby im się jakaś krzywda nie stała, nie? W trosce o to posłużono się kłamstwem, tak? Czyli czymś nieprawdziwym. Kochani, takich rzeczy, mam wrażenie, robimy w życiu czasem sporo, nie? Zawsze mamy dobre intencje, żeby kogoś przed czymś uchronić, żeby kogoś, nie wiem... uratować przed jakimś nieszczęściem. I potrafię sobie wyobrazić jakieś takie ekstremalne sytuacje, gdzie rzeczywiście uznałbym za dopuszczalne, że kogoś jakoś tam oszukałem, bo wiem, że mu grozi naprawdę niebezpieczeństwo, nie wiem... po prostu życia i śmierci przed nim jest sytuacja i ja, jakby nie mając żadnego innego sposobu, chronię go przed tym, podając mu jakąś nieprawdę. Potrafię sobie wyobrazić taką sytuację. Ale, kochani, nie możemy z czegoś takiego zrobić normy. Nie możemy z czegoś takiego zrobić zwyczajowego sposobu, nie wiem... bycia zrozumiałym, a szczególnie na przykład wychowania dzieci, tak? Bo to jest taki standard w ogóle, nie? Że żeby dzieci robiły to, co chcemy, to jakoś je tam oszukujemy i mówimy im nieprawdę, żeby się czegoś bały albo żeby w coś tam wierzyły, co sprawi, że nie będą robiły czegoś złego. Kochani, to donikąd nie prowadzi. Kłamstwo ma krótkie nogi. To wcześniej czy później wyjdzie, to wtedy się okaże, że będzie jeszcze więcej szkód, niż było. Mówię, w jakichś ekstremalnych sytuacjach, w jednorazowej sytuacji jest to jakoś pewnie dopuszczalne po to, żeby kogoś ratować, ale nie jako metoda. Kochani, bo my to robimy wszędzie. Nie tylko w wychowywaniu, nie? tam... potomstwa, ale też w relacjach, w przyjaźniach. Nie mówię tego, żeby kogoś nie skrzywdzić itd. Kochani, to zawsze wyjdzie. Zawsze wyjdzie. Kłamstwo donikąd nie prowadzi. Moi drodzy, nawet w dobrych intencjach, nawet w szczytnym celu wystrzegajcie się wszelkiego kłamstwa. Napisy stworzone przez społeczność Amara.org Moi drodzy, moi mili, w ten sposób zakończyliśmy kolejny tydzień wstawakowy, kolejny tydzień lutowy, w sensie pierwszy tydzień lutowy i widzimy się oczywiście w poniedziałek, taką mam nadzieję. Życzę wam bardzo dobrego weekendu, pięknej niedzieli, świętujcie z Panem Bogiem i miejcie najlepszy dzień, miejcie się najlepiej na świecie, nie kłamcie. Ściskam, pozdrawiam, błogosławię i do zobaczenia. Z Bogiem, paaa!