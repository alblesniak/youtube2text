 Dzień dobry, dzień dobry, moi drodzy, to jest czwartek, jest 1 sierpnia, rozpoczęliśmy nowy miesiąc ze wstawakami, kolejny odcinek, bardzo serdecznie oczywiście was na niego zapraszam. Moi drodzy, moi kochani, witajcie serdecznie w tym czwartkowym odcinku i zapraszam na dzisiejszą porcję ciekawostek i różnych innych, mam nadzieję, dobrych i sensownych rzeczy, które nam pozwolą przeżyć ten dzień tak, jak trzeba. Moi drodzy, dzisiaj, 1 sierpnia, będzie znowu ciekawostka ta, florystyczna, ta kwauna i flora. Florystyczna, czyli tak, jak była wczoraj, tak dzisiaj będzie znowu o pewnej ciekawej roślinie. Tym razem roślina, która się nazywa fatalnie, ale ma w ogóle ciekawą właściwość, a szkowiek jest w sumie taką przestrogą. I to w sumie ta nazwa odpowiada tej przestrodze. Nieważne. Mamy roślinę, która jest znana w Nowej Zelandii i uwaga, jest znana tylko tam. Nazywa się to kwiat hadesu. Nie wiem, jak się to nazywa po łacinie, ale tłumaczą to jako kwiat hadesu. W ogóle straszna, straszna nazwa. Kto by chciał w ogóle w hadesie jakieś kwiaty oglądać? W ogóle w hadesie na pewno żadne kwiaty nie rosną, bo tam jest okropnie. Ale... o co chodzi z tą rośliną? To jest roślina, która jest jakby na wymarciu. Jest tylko w tym jednym miejscu na ziemi i się już w ogóle kończy, ale ma problem. Dlatego, że w związku z tym, że może się rozwijać tylko w tamtych warunkach, które ona tam ma, to nie da się jej odtworzyć nigdzie indziej. Nie chce mi się, szczerze mówiąc, trochę w to wierzyć, bo przy dzisiejszej nauce i przy tych dzisiejszych różnych możliwościach to chyba wszędzie mogą stworzyć takie warunki, nie? No ale piszą w internetach, że ta roślina jest tak zwanym endemitem. Endemit to jest właśnie coś, co jest specyficzne do jakiegoś tylko jednego regionu. I tam jest na wymarciu z jednego prostego powodu. Dlatego, że tą roślinę, ten kwiat, ten kwiat hadesu, zapyla pewien rodzaj nietoperzy i sejm w tym, że te nietoperze również są na wymarciu. Więc najprawdopodobniej, kiedy te nietoperze wymrą, to ta roślina również wymrze. Próbują tam naukowcy coś robić, że jakieś tam inne owady udaje im się namawiać, żeby zapylały, ale trochę tam one nie chcą, mówią, że im nie pasuje ten kwiat hadesu, ja się nie dziwię, też by mi nie pasował kwiat hadesu, no i chyba z tego nic nie wyjdzie. Tak piszą w internetach. Więc najprawdopodobniej to jest taka roślina, która niedługo wymrze. Czemu wam o tym mówię? Bo uważam, że to jest w ogóle ciekawa ciekawostka. W takim sensie zobaczcie. Ta roślina to jest po prostu oryginał nadoryginały, nie? W jednym miejscu na świecie zapylana przez jedne nietoperze, jakby zupełnie wyjątkowa. Można sobie powiedzieć Boże, jaka cudowność, czegoś takiego nigdzie na świecie nie można znaleźć. Co się okazuje? Ta jej wyjątkowość jest przyczyną jej zagłady. Właśnie to, że ona nie akceptuje niczego, co nie byłoby takie wyjątkowe, czyli czegoś zwyczajnego, co można znaleźć w każdym miejscu na świecie, to się okazuje, że to ją prawdopodobnie doprowadzi do wyginięcia i do zagłady. To jest, uważam, w ogóle ładna prawda. Za dużo oryginalności, za dużo wyjątkowości, za dużo takiej niepowtarzalności może być czymś bardzo złym. Zobaczcie w tym świecie naszym dzisiejszym, nie? Tak pewnie jest od zawsze, ale... W tym świecie jest mnóstwo takiego myślenia, że tylko właśnie tacy ci oryginalni, tacy ci niepowtarzalni, to to jest coś. To jest po prostu ewenement na skalę światową. No w ogóle w jakimś sensie to prawda. Ja, broń Boże, nie chcę negować oryginalności, nie? Sam jakoś jej tam też szukam, co to znaczy, że ja to ja. Ale też bez przesady. Potrzeba takiej zdrowej pokory, że nie wszystko musi być we mnie wyjątkowe, oryginalne, jedyne, najważniejsze, niespotykane i nikt czegoś takiego nie widział, nie? Ja na przykład pamiętam, bardzo często mnie tak dotykało, teraz tuż mniej, jak ktoś tam się wypowiadał o mojej działalności, nie? I na przykład mówił no... to, co robi Szustak, to jest podobne do tego, do tego. Ja sobie zawsze myślałem o ty skurczybyku, ty... nie, moje jest wyjątkowe, tylko ja tak robię. Uwaga, to jest dowód absolutnej pychy, a nie żadnej wyjątkowości, nie? Kochani, bardzo często nasza wyjątkowość jest... tak naprawdę bierze się z takiego niedowartościowania siebie, że jakby nie potrafimy przyznać i przyjąć, że jesteśmy cudni i piękni i próbujemy szukać w sobie czegoś ekstra, co pokaże, że tak jest i jakby się okazało, że jesteśmy do kogoś podobni, to już to znaczy, że nie mamy aż takiej wartości. Bzdura i głupota. To jest nieprawda. To jest nieprawda. Za dużo oryginalności może być przyczyną zagłady. Bardzo mi się ta myśl w ogóle podoba. Pomyślcie dzisiaj o tym, czy gdzieś czegoś takiego nie szukacie w życiu, nie? Albo nie potraficie się na przykład pogodzić z jakąś taką przeciętnością, z jakąś taką zwyczajnością, z czymś, co mają też inni, nie? To na przykład często tak mówią, że jak są jakieś na przykład, nie wiem... buty te modne, ale jak już wszyscy zaczną w nich chodzić, to wtedy już to już nikt nie chce, w sensie... bo to już wszyscy takie mają, nie? A dlaczego by nie? Skoro mi się podobają, to mi się podobają. Co mnie to obchodzi, że ktoś inny też takie ma? No i właśnie. Za dużo oryginalności prowadzi do czegoś niedobrego. Pomyślcie dzisiaj, w ten czwartek, o tym. Moi drodzy, to tyle w tym dzisiejszym wstawakowym spotkaniu, w tym odcinku kolejnym. Bardzo wam dziękuję za kolejne spotkanie i bardzo was zapraszam na następne, które będzie pewnie jutro. Tak ku zaskoczeniu. Nie będzie oryginalnie, tylko będzie normalnie w piątek kolejny wstawak. Ściskam, pozdrawiam, błogosławię i do zobaczenia już niedługo. Z Bogiem, paaa...