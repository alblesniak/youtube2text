 Dzień dobry, dzień dobry, moi drodzy, to jest poniedziałek 18 lutego, a to jest początek nowego tygodnia ze wstawakami, więc bardzo serdecznie was zapraszam na poniedziałkowy odcinek. Moi drodzy, moi mili, moi kochani, witajcie bardzo serdecznie tego poranka i mam nadzieję, że dzisiaj zrobimy jakiś taki rozruch, który was wprowadzi na dobre tory w ten poniedziałkowy dzień, ale również na cały ten najbliższy tydzień. Będzie dzisiaj na początek tygodnia ciekawostka. Taka ciekawostka z rodzaju dziedzina zupełnie nieistotna, nieważna, a wręcz może szkodliwa życiowo, ale wyciągniemy z niej jakąś dobrą prawdę duchową. Będzie to dziedzina roślinna, czyli rośliny i jej różne dziwadła. Najpierw teza natury ogólnej. Nie wiem, czy wiecie, że istnieją tzw. rośliny polikarpiczne i monokarpiczne. To w ogóle dosyć dziwne jest. O co chodzi? Chodzi o to, że niektóre rośliny przynoszą owoce, w sensie owocują i tam dają kolejne plony ileś tam razy w trakcie swojego życia, ileś tam mają cyklów, natomiast są takie rośliny, które tylko jeden raz mają taki cykl, że po prostu raz przynoszą owoc i umierają. I to nie jest dziwne, jeżeli chodzi o takie rośliny, na przykład, które żyją bardzo krótko. Na przykład są rośliny takie jednosezonowe, czyli jeden rok, dwa lata, w ciągu roku przynoszą raz owoce i potem marnieją. Ale są też rośliny i właśnie o takiej roślinie dzisiaj chciałem wam opowiedzieć, w sensie już wam o tym nie opowiedziałem, które żyją bardzo długo, wiele lat, są bardzo trwałe, nie giną szybko, ale tylko jeden raz przynoszą owoce. Jakby nie ma już powtórki i kiedy przyniosą, to w końcu potem po prostu po latach giną. Taką rośliną między innymi jest agawa tequilana. Jak się łatwo domyślić, to jest to coś, z czego się robi tequilę między innymi. Przypuszczam, że ta roślina ma też inne zastosowania i pewnie z agawy tequilany się robi też jakieś może inne rzeczy. Miejmy nadzieję, że ona nie tylko od wódy jest, ale no... zasadniczo my ją znamy właśnie stąd. Otóż agawa tequilana to jest roślina, która żyje bardzo długo, dlatego że potrafi wytrzymać no... takie niezbyt sprzyjające warunki jakby do wzrastania, a jednocześnie tylko raz przynosi owoc, w sensie rozsiewa swoje nasiona tam, czy cokolwiek innego tam robi, żeby się kolejne mogły agawę tequilany jakby pojawić i potem marnieje i umiera. I tak sobie pomyślałem, że to jest bardzo piękny taki obraz duchowy, który warto sobie wziąć do serca. Może się komuś z nas zdarzyć, że będzie patrzył tak na swoje życie i sobie powie no... ja to nie przyniosłem jakiegoś wielkiego owocu. Są może tacy, którzy zrobili bardzo wiele rzeczy, którzy ciągle są owocni, którzy ciągle dają jakieś takie niezwykłe rzeczy, i żeby to było jasne, nie ma w tym nic złego, w ogóle to jest bardzo też piękne. Ale ktoś sobie może pomyśleć ja tu mam taki jeden owoc życiowy, mam taką jedną rzecz, która tak naprawdę jakoś stała się dobra dzięki mnie, jakieś dobro jest na świecie. Czy to wystarczy? Otóż uwaga, agawa tequilana mnie uczy, że wystarczy. Można całe życie poświęcić po to, żeby jakiś jeden dobry owoc przynieść. I kochani, nie chodzi mi oczywiście o to, że mamy to z góry zakładać, że ja to nic w ogóle nie robię, ale jedną rzecz dobrą zrobię no i może się tam dzięki temu jakoś tam załapię. Nie o to chodzi. Tylko chodzi o to, że Pan Bóg weźmie każde dobro. Nawet jeżeli nam się uda zrobić jedno, jedno jedyne, to On to jedno przyjmie, rozwinie i to może być właśnie to, do czego jesteśmy potrzebni. Kochani, my zawsze tak myślimy też o sobie poniżając siebie, bo się porównujemy, bo patrzymy na innych, mówimy sobie o... tamten to tyle robi, ten to w ogóle jest taki owocny i przynosi w ogóle tyle dobra w świecie. I w ogóle chwała Bogu. Ale to nie znaczy, że ty musisz być kimś dokładnie takim samym, że ty musisz tak samo funkcjonować, tak samo myśleć, tak samo działać, tak samo przynosić owoce. Ty masz swoją miarę i może Pan Bóg cię potrzebuje do tego, żebyś gdzieś jakąś jedną konkretną rzecz zrobił. Mówię, to nie chodzi o ograniczanie się, jeżeli będzie możliwość taka, żeby tego było więcej. Jasna sprawa. Ale może chodzi o tą jedną, może chodzi o jedną przestrzeń, jedną dziedzinę, gdzie przyniesiesz naprawdę porządne, dobrą nocutko z ciebie wyjdą nowe życia, tak bym to nazwał. W sensie... staniesz się życiodajny w jakimś jednym miejscu. Pomyśl dzisiaj, czy jest może jakaś taka jedna sprawa, na której warto się skupić. Mówię, nie chodzi o ograniczanie, ale może jest taka jedna, o którą warto szczególnie zadbać, żeby właśnie to było to dobro, że tak powiem, które po tobie zostanie, które z ciebie się jakoś rozsieje. A gawa tequilana, nie myślmy oczywiście o tym kontekście alkoholowym, bo to głupi kontekst, ma taką właściwość. Strasznie długo żyje, a tylko jedną rzecz przynosi. Jak się okazuje, Pan Bóg właśnie taką stworzył. Pan Bóg taką właśnie wymyślił, a to znaczy, że jest dobra w Jego oczach. Może to jest właśnie o tobie na dzisiaj. Moi drodzy, moi kochani, to tyle w tym dzisiejszym, pierwszym odcinku w tym tygodniu wstawakowym. Bardzo wam dziękuję za kolejne spotkanie i zapraszam oczywiście jutro, we wtorek, na kolejne wstawaki, no bo dlaczego by i nie. No to ściskam, pozdrawiam, błogosławię i widzimy się już jutro. Miejcie najlepszy dzień dzisiaj. Z Bogiem, paaa...