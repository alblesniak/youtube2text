 Dzień dobry, dzień dobry Moi drodzy, dzisiaj 31 października, to znaczy, że dzisiaj jest ostatni dzień października, czyli kończymy październikowe wstawaki, kończymy różańcowy miesiąc i będzie dzisiaj absolutnie cudowny odcinek. Mówię wam, będzie cudowny. Zobaczycie. Zapraszam! Moi drodzy, moi mili, witam was w czwartkowych wstawakach i zapraszam dzisiaj na cudowny odcinek, dlatego że będzie dzisiaj odcinek o cudach. W tym sensie będzie cudowny. Aczkolwiek mam nadzieję, że będzie cudowny i zrobię wam dzisiaj coś cudownego w życiu, a szczególnie w waszych sercach, głowach, umysłach i w sposobie patrzenia na życie. Taki jest mój cel, jak zawsze, żeby wstawaki was w ten sposób zmieniały, poruszały, nawracały i kierowały we właściwą stronę. Ale sobie postawiłem cele, nigdy ich prawdopodobnie nie zrealizuję. Matko biegnie do mnie 28 osób z psami, nie wiem już, co mam robić. Mówię do was odcinek, żeby mnie tutaj nie zaatakowali, dlatego że jak będę mówił, to się może wystraszą i do mnie nie przyjdą. Boże, ile ich tu idzie. Uwaga, kochani, cytat dzisiaj. Pan się nazywa Winston Grum, nie wiem, czy wiecie, kto to jest, to jest ten pan, który napisał Forresta Gumpa, w sensie że książkę, nie? To, na czego podstawie potem nakręcono Forresta Gumpa. I pan Winston Grum mówi następujące zdanie, takie absolutnie gumpowe zdanie. Mówi tak Cuda zdarzają się codziennie. Niektórzy w to nie wierzą, ale to prawda. Moi drodzy, lubię to zdanie, bo to jest takie zdanie bez argumentu. Takie zdanie, mówię wam, jak jest, a jak ktoś tak nie wierzy, to oznacza, że się myli. I strasznie kocham tę pewność pana Gruma, dlatego że, kochani, tak to prawda. Jeżeli Pan Bóg istnieje, a istnieje. Jeżeli Pan Bóg jest po naszej stronie, a zdecydowanie jest. Jeżeli Pan Bóg nas kocha, a tutaj to już w ogóle nie mam wątpliwości. Jeżeli Pan Bóg oddał za nas życie, jeżeli nam obieca, że z nami będzie, jeżeli powiedział, że zawsze, kiedy z Nim będziemy, to On będzie nas brał w obronę, to tak... cuda dzieją się codziennie. My mamy mało wiary, mamy mało patrzenia, mało otwartych oczu, mało nadziei, mało szeroko otwartego serca, żeby to dostrzegać. Ale, kochani, cuda dzieją się codziennie. Gwarantuję ci, że dzisiaj w twoim życiu Pan Bóg będzie chciał zdziałać jakieś cuda. I, kochani, cud to nie jest tylko takie coś, że się musi wydarzyć coś po prostu niewiarygodnie spektakularnego, tak? W sensie tak spektakularnego, że w ogóle się nie pozbierasz, bo to będzie po prostu, nie wiem... poruszanie nieba i ziemi. Nie. Tylko cuda czasem są zupełnie drobne, zupełnie małe, ale zmieniają serce i zmieniają życie. Kochani, cuda mogą być słowami od ludzi, cuda mogą być czynami, które ktoś ci wyświadczy, cuda mogą być jakimś przedziwnym zbiegiem okoliczności. Wiecie, co to jest przypadek, nie? Mówiłem wam to już prawdopodobnie wielokrotnie. Przypadek to jest takie działanie Pana Boga, gdzie Pan Bóg robi niezwykłe rzeczy tak, żeby się nikt nie szczaił. Czyli tak, żeby nikt nie pomyślał, że to On zrobił. Dlatego te cuda są niewidoczne. Dlatego, że nikt nie pomyśli o... to było nadzwyczajne działanie Pana Boga. Nie, bo one się dzieją tak, żeby nie było widać, że dokonała się nadzwyczajna interwencja i sobie pomyślisz... to jest normalna kolej rzeczy, tak się to wydarzyło. I tylko ktoś z otwartym sercem, ktoś, kto ma naprawdę szeroko otwarte oczy wiary, jest w stanie dostrzec za normalnymi, czasami różnymi rzeczami specjalne działanie Pana Boga. On jest po prostu bardzo skromny, On jest bardzo pokorny. Pan Bóg potrafi się schować za tym, co robi, żeby Go nie było widać. On ma zupełnie inaczej niż my. My zazwyczaj chcemy, żeby było widać wszystko, co zrobiliśmy, szczególnie to, co zrobiliśmy wielkiego, nie? I czujemy się często obrażeni, że nas ktoś niedocenił. Pan Bóg ma dokładnie odwrotnie. Cuda zdarzają się codziennie. Niektórzy w to nie wierzą, ale to prawda. I nie zamierzam was przekonywać, nie zamierzam was tutaj namawiać koniecznie musicie uwierzyć mi, że cuda się zdarzają. Nie. Proszę was tylko o jedno. Miejcie otwarte oczy. Miejcie dzisiaj otwarte serca. Miejcie dzisiaj otwarte głowy. Pochodźcie dzisiaj z taką myślą, zapiszcie sobie to gdzieś w telefonie. Napiszcie sobie CUDA. I za każdym razem, kiedy zerkniecie na telefon, żeby tam coś przeczytać, nie? Na Instagramiku, albo na SMSiku, albo sprawdzicie zegarek, albo zobaczycie maila i tak dalej, żeby wam się wyświetliło na ekranie CUDA. Szukaj cudów. Kochani, jeżeli będziecie o tym pamiętać, to je dostrzeżecie, dlatego że one polegają, one są, tylko ich dostrzeganie polega tylko na tym, czy je dostrzeżemy, czy zechcemy je dostrzec. No to zróbmy dzisiaj Dzień Poszukiwaczy Cudów. Moi drodzy, tośmy zakończyli odcinek. Na szczęście cała ta armia z psami tutaj odchodzi w drugą stronę. Tutaj rzeczywiście, bo tu jest ten Wydział Weterynarii, wiecie, i to chyba oni po prostu stąd się biorą. Tak myślę. Dużo strasznie fajnych psiurów takich, dziwnych różnych, sympatycznych. Ja lubię psiury, więc to jest fajne. Dobra, bo się, przepraszam, rozproszyłem. Ściskam, pozdrawiam, błogosławię i widzimy się, moi drodzy, już jutro w piątek w następnym odcinku Wstowaków w tym tygodniu. Z Bogiem, miejcie się dobrze, pa!