 Dzień dobry, dzień dobry Moi drodzy, mamy dzisiaj drugi dzień sierpnia, drugi dzień tego tygodnia, wtorek, moi kochani. Dzisiaj jest ten cały, Międzynarodowy Dzień Kolorowanek. Chyba nigdy nic nie pokolorowałem w życiu. Pewnie może, jak byłem mały, to kolorowałem, ale nie pamiętam, ale jakoś to chyba nie jest moja ulubiona dziedzina rzeczywistości, ale jeżeli macie dzieciaki albo sami coś kolorowujecie, to dzisiaj jest wasze święto. Więc świętujcie. Zapraszam, czołóweczka, jedziemy! 🎵 Moi drodzy, moi mili, moi kochani, moi ulubieni, witam was bardzo, bardzo, bardzo, bardzo serdecznie i bardzo się cieszę z tego spotkania. Przepraszam, że tak się zawiesiłem, ale zniknął mi cytat na dzisiaj. Dobra, już mam. Kochani, dzisiaj jest... co to dzisiaj jest? Chciałem powiedzieć, że wtorek jest i że jest dzień święty. W sensie dzień święty, jak każdy, ale w sensie jak niedziela. No, w sensie recytaty świętych, no wiecie, o co mi chodzi. Kochani, św. Jan Paweł II, następujące zdanie, w sumie to będzie taka podbitka, słuchajcie, wczorajszego dnia, ale posłuchajcie. Wstań, nie skupiaj się na słabościach i wątpliwościach, wyprostuj się, wstań i idź. Kochani, bardzo piękne zdanie, bardzo potrzebne zdanie. Kochani, mamy taką tendencję i to chyba dla każdego jest oczywiste, chociaż nie wiem, czy wszyscy, ale pewnie większość z nas tak, że jednak uwielbiamy się koncentrować na własnych słabościach, na własnych wątpliwościach. Czyli tak, jak wam mówiłem wczoraj, kiedy coś odkładamy, coś, co mamy zrobić, coś, co jest potrzebne, coś, co jest dobre, coś, co wiemy, że powinno się wydarzyć w naszym życiu, a my ciągle... no właśnie... że nie będę próbował, bo się po prostu wygubię po raz kolejny. To bardzo często powodem tego jest to, że widzimy jakąś naszą słabość, widzimy po prostu jakąś naszą niemoc, widzimy... mamy jakieś wątpliwości, tak? czy ja sobie poradzę. Kochani, to nie chodzi oczywiście o to, żeby sobie teraz gadaniem jakby zaklinać rzeczywistość, tak? Jeżeli masz jakąś słabość, to jak sobie powtórzysz tysiąc razy, że jej nie masz, no to się okaże, że jej nie masz. Nie, kochani, jeżeli ją masz, to ją masz. Tylko są nam potrzebne dwie rzeczy. Po pierwsze, nie koncentrować się na nich. Czyli naprawdę, kochani, niech nie będzie punktem wyjścia to, co jest najsłabsze, najtragiczniejsze w nas. Kochani, podam wam może taki przykład trochę z innej dziedziny rzeczywistości, ale to dokładnie pokazuje, na czym polega ten problem. Kochani, w spowiedzi bardzo często widzę takie coś, że jeżeli człowiek przez długi czas na przykład miał jakiś grzech, taki jeden, nie? na którym jego życie się jakoś tam koncentrowało, taki jakiś bardzo poważny. Spowiadał się z tego, nie wiem... miesiącami, latami i tak dalej i w końcu się udało. Kochani, zawsze mam takie wrażenie, że ludzie, którzy wyszli z jakichś poważnych grzechów, szczególnie z jakiegoś tam jednego takiego największego, to potem nie wiedzą, z czego się spowiadać. Na czym to polega? Nie chodzi o to, że oni nie mają innych grzechów, tylko byli tak skoncentrowani na tym jednym, na tej jednej słabości, złości, grzeszności i tak dalej, że nic poza tym już nie widzieli. I kochani, my mamy tak bardzo często, kiedy w życiu coś próbujemy zrobić, że jest w nas jakaś niemoc, jakaś słabość, jakaś nieumiejętność, jakieś coś marnego i my się tak na tym skupiamy, że po prostu świata poza tym nie widzimy. Wyprostuj się. Co to znaczy wyprostuj się? Uwierz, że jesteś godny. Uwierz, że masz potrzebne rzeczy. Uwierz, że jest w tobie znacznie więcej dobrych i wartościowych jakby płaszczyzn, niż tych beznadziejnych i niewartościowych. Wyprostuj się. Czyli stań pełną piersią. Tak, wiem, że mam różne słabości, ale zdobędę w życiu coś niezwykłego. Wstań i idź. Czyli nie wpatruj się nieustannie Boże, jaki jestem beznadziejny. Nie. Pan Bóg cię stworzył. Jesteś dzieckiem Boga. Jesteś Jego genialnym pomysłem. Tak, w wielu miejscach na pewno to popsułeś, popsułaś. Wiem, sam to zrobiłem w swoim życiu. Ale uwaga, to nie zniszczy w tobie, jest nie do zatarcia w tobie to, co Pan Bóg tobie złożył. Więc proszę cię, nie chodzi mi o to, że masz udawać, że nie masz słabości. Nie chodzi mi o to, żebyśmy udawali, że to nie istnieje, że w ogóle nie trzeba się tym zająć i że czasem to jest w ogóle jakąś przeszkodą. Jasne, że tak. Ale niech to nie będzie, kochani, nasz fokus główny, że my tylko tam. Wyprostuj się, wstań i idź. 🎵 Moi drodzy, moi kochani, dziękuję wam bardzo serdecznie za dzisiejsze spotkanie, z którego oczywiście, jak zawsze, bardzo się cieszę. Życzę wam dzisiaj, kochani, najpiękniejszego możliwego dnia. Miejcie proszę dzisiaj przepiękny dzień, niech to będzie dobry dzień, miejcie się najlepiej na świecie i pamiętajcie, że jesteście stworzeni przez Pana Boga, a to znaczy, że możecie absolutnie wszystko, bo wasz tata jest Królem Wszechświata. Aż mi się zrymowało. Ściskam, pozdrawiam, błogosławię i do zobaczenia jutro. Z Bogiem, papa!