 Dzień dobry, dzień dobry, moi drodzy, to jest 21 stycznia i to jest poniedziałek, a to znaczy, że się rozpoczyna nowy tydzień naszego życia, na który was bardzo serdecznie zapraszam. Mówiąc najkrócej, lecimy ze wstawakami. Moi drodzy, moi kochani, bardzo was serdecznie witam tego poranka i bardzo się cieszę, że możemy się w kolejnym tygodniu spotkać. Jak widzicie, u mnie ciepło, bo nagrywane na drugiej połówce świata, tam, gdzie jest teraz lato, więc będę was prawdopodobnie przez najbliższe tygodnie męczył w ciepłych klimatach, ale mam nadzieję, że wam to pomoże. W tym sensie nie, że będziecie sobie mówili dlaczego on ma ciepło, tylko da wam to trochę radości, słońca i ciepła w ekraniku. A żeby tak nie było do końca pogodnie, to będzie dzisiaj o dosyć trudnym temacie, ale uważam, że bardzo pięknym. Najpierw krótkie wprowadzenie, jak zawsze. Dzisiejszy temat mi się wziął z pewnego spotkania, kilka dni temu odbytego, z pewnym mężczyzną, nieistotne gdzie, kto itd. Dorosły facet, koło 40 lat. Przyszedł porozmawiać w jakichś tam swoich różnych sprawach. W pewnym momencie, na początku wydawało się, że sprawy są takie dosyć zwyczajowe. Jakieś tam trudności w małżeństwie, trudności w pracy, trochę trudności z wychowaniem dzieci itd. I nagle w dwóch sekundach facet mi się rozpadł. W sensie jakimś jednym moim słowem coś się w nim otworzyło, coś się w nim jakoś tam tak... no otworzyło po prostu. I zaczął strasznie płakać. Na początku nie wiedziałem, co się dzieje. Myślałem, że może powiedziałem coś nie tak, ale okazało się, że po prostu jedno moje zdanie jakby było takim cynglem, który nagle uruchomił całą lawinę. Okazało się, że sprawy są znacznie poważniejsze, że są takie, że sobie absolutnie z nimi już nie radzi i zaczął po prostu przede mną rzęsiście płakać. Widziałem oczywiście już wielu mężczyzn płaczących w życiu, ale to był taki płacz naprawdę... po prostu długotrwały taki szloch. I w sensie kiedy patrzyłem na tego mężczyznę, potem oczywiście jeszcze rozmawialiśmy długo, miałem takie poczucie, takie doświadczenie niezwykłego piękna w sensie w tym, co widzę. Wiem, że oczywiście jemu było bardzo ciężko, wiem, że ta sytuacja, w której jest, jest też jakoś tam nie do szybkiego rozwiązania. To pewnie zajmie trochę czasu, żeby sobie w ogóle z tym poradzić. Ale kiedy patrzyłem na niego, po prostu na te lejące się łzy, wręcz takie potoki i strumienie łez, miałem takie poczucie, że mam do czynienia z czymś bardzo pięknym, że odsłania mi się jakieś piękno tego człowieka, jego wrażliwości, jego takiej delikatności, tego, że oczywiście próbował wcześniej ugrać takiego faceta, który sobie ze wszystkim radzi, a nagle się okazało, że tak nie jest, że jest w ogóle bardzo wrażliwy, delikatny, że jest bardzo też taki jakby nastawiony na to, że można go zranić. Nagle cała kruchość i całe piękno tego człowieka mi się odsłoniło. I kochani, tak sobie potem pomyślałem, bo dużo też się modliłem za tego Pana, że widziałem w życiu wielu płaczących mężczyzn, też oczywiście kobiet, to jasne, sam niejednokrotnie płakałem w życiu. I mam takie wrażenie, że my się czasem trochę boimy jakby płaczu, trochę boimy się takiego odsłonięcia. I kochani, oczywiście istnieje takie odsłonięcie, które nie jest dobre i które nie jest czymś ozdrowieńczym. Istnieje takie odsłonięcie, które jest użalaniem się nad sobą. Istnieje taki płacz, taki szloch jakby bez kończa, bez przerwy, który jest tak naprawdę rozpaczą i beznadzieją. I on wtedy nie pokazuje jakby całego piękna człowieka. Ale samo to, że się ośmielamy pokazać naszą słabość, to, że sobie nie radzimy z czymś, mówię... nie epatujemy się tym, ale to, że przerastają nas różne sytuacje i przestajemy udawać, to jest w ogóle początek pewnego takiego ozdrowieńczego momentu. Kochani, o co chodzi w tym odcinku? Bo nie mam chyba skonkretyzowanego takiego bardzo jasnego tematu, ale nie bójcie się odsłaniać swojej słabości. Nie bójcie się tego, że sobie nie radzicie. Nie bójcie się tego, że są rzeczy, przed którymi stoicie i one was totalnie przerastają. Tak jak mówię, Panie Boże, nie chodzi mi o to, żeby przekroczyć pewną drogę, pewną granicę, która polega na takim poddaniu się rozpaczy. Nie, nie o to mi chodzi. Nie chodzi mi o użalanie się nad sobą. Nie chodzi mi o nieustanne epatowanie, jak to ze mną jest beznadziejnie. Tylko znam bardzo wielu ludzi, pewnie oczywiście więcej mężczyzn, więc może to jest odcinek trochę bardziej do mężczyzn, którzy zawsze próbują stanąć na takiej pozycji dam sobie radę, poradzę sobie, mam dostatecznie dużo sił, jakby nie pokażę nikomu, że potrzebuję pomocy. Nie bójcie się płaczu. Odsłaniająca się słabość pokazuje też nasze piękno. Ta nasza zależność od Pana Boga pokazuje też naszą cudowność jakąś. Coś mi tu latają, poczekajcie, przerwa na chwileczkę. Chyba ok. I kochani, myślę, że jakby płacz, bezsilność, słabość też pokazuje jedną z najpiękniejszych cech człowieka. Nie mówię, że jedyną, bo jest też w nas piękno, kiedy jesteśmy silni, kiedy jesteśmy mocni, kiedy sobie radzimy z różnymi sytuacjami, kiedy potrafimy przechodzić i tak dalej. To jasne. Ale jest też piękno człowieka w jego bezradności. Po prostu, kochani, tak bym chciał, żebyśmy zaczęli ten tydzień, nie bójcie się bezradności. Tak jak mówię, nie rozpaczy, nie beznadziei, ale bezradności. Nie bójcie się tego, żeby pokazywać i Panu Bogu i innym i też przed sobą się przyznać. No nie radzę sobie i jestem słaby, potrzebuję pomocy. O to właśnie w tym chodzi. Zła słabość polega na tym, że uznajemy, że nikt nam nie może pomóc i to się nigdy nie zmieni. Dobra słabość polega na tym, że bardzo potrzebuję pomocy i jej szukam. Chcę, żeby ktoś wyszedł naprzeciw mnie, żebym ja znalazł kogoś pomoc. To jest dobra słabość, która się nie boi poszukać wsparcia. Więc nie bójcie się własnej słabości, nie bójcie się tego, że czasem płaczemy. Jeżeli potrzeba, to się dzisiaj rozpłaczcie. Tylko nie trwajcie w tym. Poszukajcie w tym pomocy. No dobrze, moi drodzy, jak słyszycie, takie są trochę przeszkadzajki, bo to jakieś samochody jeżdżą, latają jakieś samoloty i w ogóle... no tak to jest tutaj. Co zrobię? Tak pewnie będzie przez najbliższe odcinki. Mam nadzieję, że damy radę, bo co mamy nie dać? Ściskam was, pozdrawiam was, błogosławię i do zobaczenia już jutro, w kolejnym odcinku. Z Bogiem, paaa...