 Dzień dobry, dzień dobry Moi drodzy, dzisiaj sobota 21 września, ostatni odcinek stawakowy w tym tygodniu, więc, jak zawsze, będzie dosyć krótko i dosyć tak niepoważnie, w sensie nie jakieś wielkie rozkminy, aczkolwiek będzie dzisiaj taki pstryczek w nos mały chyba. Zapraszam na ostatni w tym tygodniu odcinek. Moi drodzy, moi kochani, moi ulubieni, bądźcie serdecznie przywitani w sobotni poranek, bądź tam o jakiejkolwiek innej porze dnia, kiedy to oglądacie i zapraszam was na pobudzajkę. Jak widzicie, udało mi się jednak cały tydzień nagrać na Kubie te odcinki i mam dla was dzisiaj taką ciekawostkę o Hawanie, w sumie nawet nie ciekawostkę, ale taką anegdotę, która w ogóle bardzo mi się spodobała. Otóż czytałem sobie dużo, bo zawsze, jak gdzieś jadę, to próbuję sobie poczytać coś o danym miejscu. Nie tak turystycznie, tylko bardziej o ludziach, o kulturze, o historii i tak dalej. I czytałem o Hawanie, o tym, co się tam w niej działo przez te różne rewolucje, okupacje i tak dalej w ciągu jej historii. Jest bardzo fajna rzecz, kiedy po raz pierwszy wybudowano taki wielki, ogromny hotel w Hawanie. Tym takim największym, pierwszym wielkim hotelem był Hilton. Amerykanie go oczywiście wybudowali. Hilton był najwyższym budynkiem Hawany i hasło reklamowe tego Hiltona brzmiało, że Hilton to budynek, którego widać z każdego miejsca w Hawanie. Czyli mówiąc krótko, taka pycha, gdzie byś nie spojrzał, gdzie byś nie był, zawsze dostrzeżesz Hiltona. Co mówili złośliwi na to hasło reklamowe? Zawsze mówili tak. Gdzie jest najlepszy widok w Hawanie? Otóż mówili, najlepszy widok w Hawanie jest na dachu Hiltona, dlatego że stamtąd nie widać Hiltona. Moi drodzy, to jest dokładnie to. Pycha to jest coś, co, że tak powiem, odwraca ludzi od nas. My bardzo myślimy, że kiedy docenimy siebie, kiedy się pokażemy z jak najlepszej strony, tylko mówię takiej pysznej strony, kiedy po prostu będziemy przez wszystkich, nie wiem, chwaleni, doceniani, kiedy nawet kłamstwem, bo kłamstwem, ale zbudujemy jakąś swoją reputację, właśnie będą nas widzieć z każdego miejsca na ziemi, no to będziemy super, to będziemy podziwiani, uwielbiani, będziemy się świetnie czuli. Co to zazwyczaj sprawia? Ludzie pysznych ludzi nie cierpią. Ludzie pysznych ludzi odrzucają. Ludzie chcą unikać pysznych ludzi. Tam, gdzie nam się wydaje, że my zbudujemy sobie coś, zbudujemy jakąś swoją reputację, pozycję, nie wiem... coś dla nas ważnego, że wreszcie się poczujemy dobrze, okazuje się, coś się tu ciemno robi, okazuje się, że jest dokładnie odwrotnie. Że to właśnie ludzi od nas odpycha. A to ciekawe w ogóle, zobaczcie takie złożenie. Pycha ludzi odpycha. Ty, jakie to ładne jest. Ależ ustach wymyślił powiedzenie. Pycha odpycha. Pycha ludzi od ciebie odpycha. Nie bądź pyszny, bo się ludzie od ciebie odpysznią. Cokolwiek to znaczy. Moi drodzy, pycha to jest bardzo zgubna rzecz. Spróbuj dzisiaj, w tę sobotę, tak jeszcze na koniec tygodnia, takie proste pytanie sobie zadać, taki rachunek sumienia. Gdzie wylewa się z ciebie jakaś pycha? Gdzie jesteś dumny, pyszny, po prostu chodzisz jak paw i próbujesz w ten sposób zbudować jakąś swoją wartość, pozycję, whatever tam, cokolwiek innego. To sprawia, że ludzie cię będą nie cierpieć. Że cię może nawet znienawidzą. Że będą cię unikać. Że będziesz dla nich kimś okropnym. Dlatego, że pycha odpycha. Nie bądźmy Hiltonem w Hawanie. W sensie, nie mam nic do Hiltona, ale nie bądźmy Hiltonem w Hawanie, czyli najwyższym budynkiem, nie. Bo ludzie wtedy będą chcieli widzieć wszystko tylko nie ciebie. Moi drodzy, taka ostatnia sobotnia anegdota. Mam nadzieję ku jakiejś naszej mądrości. Moi drodzy, moi kochani, to tyle w tym dzisiejszym odcinku. Jak zawsze dziękuję za kolejne spotkanie i zapraszam od poniedziałku. Jedziemy oczywiście z kolejnymi, nowymi odcinkami. Bardzo was ściskam, bardzo was pozdrawiam, bardzo was błogosławię i do zobaczenia już niedługo. Z Bogiem, pa!