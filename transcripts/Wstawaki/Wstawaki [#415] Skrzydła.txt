 Dzień dobry, dzień dobry, moi drodzy, dzisiaj wtorek, 28 stycznia, to jest drugi odcinek Wstałakowy w tym tygodniu a ja was bardzo serdecznie na to rozbudzenie zapraszam. Jedziemy! Moi drodzy, moi mili, witajcie serdecznie we wtorkowych wstawakach i zapraszam oczywiście, jak zawsze we wtorki, na cytat ze świętego. Czyli będzie dzisiaj coś mądrego, coś potrzebnego, coś naprawdę ważnego i prawdopodobnie pochodzącego z samego serca Pana Boga, bo święci mieli dużo rzeczy w sercu od Pana Boga. Trochę wieje, mam nadzieję, że nie będzie wam za bardzo wiało w mikrofonie. Posłuchajcie, proszę, zdania świętego Jana Marii Wianeeja, które brzmi następująco Cechą dobrego chrześcijanina jest to, że unosi się jakby na skrzydłach modlitwy. Kochani, co to znaczy? Są takie rzeczy, które są dla nas nieosiągalne, są takie sytuacje, są takie sprawy, których nie da się po ludzku rozwiązać. Są takie wyżyny, na które nie da się dostać, są takie różne szczyty, na które próbujemy się wdrapać, a nie mamy sił. Mało tego, to czasem nawet nie są jakieś wielkie, niebotyczne osiągnięcia, tylko czasem zwykłe życie, zwykłe jego pagórki wydają nam się przekraczać nasze wszystkie możliwości i siły. Co zrobić, żeby jednak móc się do nich dostać? Potrzebujemy skrzydeł. Jak mówi święty Jan Maria Wianej modlitwa to są właśnie takie skrzydła. Kochani, bardzo często słyszę od ludzi, że nie mają siły. Słyszę od ludzi, że nie wiedzą, jak sobie radzić z taką albo inną sytuacją. Mało tego, sam to wielokrotnie mówię, sam czasem mam takie sytuacje, gdzie mi odbiera siły. I kochani, wiem, że tak jest z jednego prostego powodu. Nie dlatego, że mógłbym coś zrobić, żeby tych sytuacji uniknąć, że mogę dać jakieś rady też innym, żeby w te sytuacje nie wchodzili. Nie, są czasem takie sytuacje, które się po prostu dzieją i nic z tym nie możemy zrobić, żeby ich uniknąć. Ale żeby się w nich wznieść, żeby je przetrwać, żeby je przejść dalej, a dosłownie przelecieć dalej, potrzebujemy skrzydeł. A tymi skrzydłami jest modlitwa. Kochani, nie da się bez modlitwy osiągać rzeczy niezwykłych w życiu. Nie da się przechodzić rzeczy trudnych. Nie da się zdobywać czasem nawet i normalnych, zwyczajnych rzeczy, ale które w danym momencie nam sprawiają ogromną trudność. Modlitwa jest do tego potrzebna. Tylko uwaga, tak jak wam już mówiłem tysiące razy i będę wam to powtarzał tysiące razy. Modlitwa to nie znaczy modlitewki odmówione. Bo czasami ktoś mi mówi -"Ojcze, ale ja się modlę cały czas". Tylko jak pamiętacie, było to w jednym z wstawaków jakiś czas temu. Nie chodzi o to, żeby modlić się więcej, ale żeby modlić się lepiej. Czyli pytanie, czy modlitwa rzeczywiście jest kontaktem z Panem Bogiem? Czy modlitwa jest tylko i wyłącznie odprawianiem gusłów? Bo czasem tak jest, że wymawiamy pewne formuły, robimy pewne naburzeństwa i myślimy, że w ten sposób się modlimy. Niekoniecznie. Tu chodzi o realny, prawdziwy, żywy kontakt z Panem Bogiem. Tylko taki sprawia, że się unosisz. Tego trzeba się uczyć, kochani. To nie jest tak, że to przychodzi od tak, że po prostu zaczniesz się modlić i się nauczysz. Jasne, że jeżeli chcesz zacząć, to zacznij. Ale potem trzeba szukać szkoły, trzeba szukać przewodników, trzeba szukać pomocy, trzeba gadać, trzeba szukać metod, narzędzi itd. Trzeba się po prostu nauczyć modlitwy. Kochani, nauczyć się bliskości z Bogiem to jest to, co sprawia, że dostaniemy skrzydła i że będziemy w stanie wznieść się ponad te różne trudne, czasem wręcz tragiczne sytuacje, które mamy. Bez tych skrzydeł nie polecimy. No po prostu nie polecimy, nie damy rady zmierzyć się, przekroczyć, pokonać różnych tych rzeczy, które nam się dzieją w życiu. Więc, kochani, ruszamy dzisiaj po skrzydła, czyli do modlitwy. Moi drodzy, moi mili, to by było na tyle w tym naszym dzisiejszym spotkaniu, za które wam bardzo serdecznie wtorkowo dziękuję. Mam nadzieję, że widzimy się oczywiście jutro w kolejnych wstawakach środowych, no bo dlaczego mielibyśmy się nie widzieć? Znaczy... no mogłyby się wydarzyć różne rzeczy, które by sprawiały, że nie będziemy się widzieć, ale mam nadzieję, że będziemy się widzieć. No to ja was pozdrawiam, wciskam błogosławie i do zobaczenia już jutro. Miejcie się, proszę, najlepiej na świecie. Z Bogiem, paaa...