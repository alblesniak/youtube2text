 Dzień dobry, dzień dobry, moi drodzy, witam was bardzo serdecznie w środowy dzień, w drugi dzień marca i jednocześnie w pierwszy dzień Wielkiego Postu, bo dzisiaj środa popielcowa. W związku z tym zaczynamy cykl wstawakowy, popielcowy, w sensie nie popielcowy, tylko Wielkopostny, jaki to wam oczywiście wytłumaczę za momencik po czołówce, którą musimy teraz zrobić. No to jedziemy! Moi drodzy, moi mili, moi kochani, moi ulubieni, witam was bardzo, bardzo, bardzo serdecznie tego poranka i bardzo was zapraszam na dzisiejszy odcinek. Kochani, zgodnie z naszym zwyczajem, który trwa już kilka lat, zawsze w Wielkim Poście wstawaki, które oczywiście są przez całe Wielki Post, zawsze zmieniają lekko charakter. W sensie nie są takimi normalnymi wstawakami ciekawostkowo, cytatowo jakimiś tam lekko śmiesznymi, lekko czasami niepoważnymi i tak dalej, tylko zawsze staram się w Wielkim Poście pokazać wam pewną ścieżkę duchową, w której nas zawsze ktoś prowadzi. Jak pamiętacie, był kiedyś ojciec Joachim Badeni, który nas prowadził przez cały Wielki Post, byli mistycy nadreńscy, czyli nasi dominikańscy mistycy, którzy nas duchowo uczyli bycia z Panem Bogiem, byli mistycy karmelitańscy, to chyba w zeszłym roku, tak mi się wydaje, którzy nas prowadzili w swoje głębie zanurzania serca z Panem Bogiem. W tym roku również będzie, kochani, pewna linia i to jeszcze urozmaicona. Jaka będzie linia, kochani? Otóż pomyślałem sobie, że chciałbym, żeby nas w tym roku przez Wielki Post poprowadziły święte kobiety. Mianowicie święte kobiety z Biblii i święte kobiety, w sensie święte, takie święto ogłoszone, święte. W związku z tym, kochani, przez cały Wielki Post, aż do Wielkiego Czwartku, wtedy będą ostatnie wstawaki, będą nas uczyły kobiety. Będziemy sobie, kochani, czytać różne zdania kobiet, piękne zdania pięknych kobiet z Pisma Świętego i jednocześnie będziemy sobie czytać zdania różnych świętych, takich z historii Kościoła, które również nam będą pokazywały piękne rzeczy. Pomyślałem sobie, że to jest w ogóle fajna rzecz, żebyśmy się od kobiet uczyli w tym roku w Wielkim Poście Mądrości. Kochani, oprócz tego będzie jeszcze jedna zmiana, ale ona się dokona dopiero poniedzieli, więc na razie wam jeszcze nie zdradzę, bo jest pewna niespodzianka, z której się bardzo cieszę, bo te wstawaki w tym roku u Wielkopostu naprawdę będą mocno inne. Na razie przez cztery dni będziemy się po prostu spotykali z kobietami, a poniedzieli, zobaczycie, będzie jeszcze pewna niespodzianka. No właśnie, ale to poczekajcie jeszcze do poniedzieli. Kochani, posłuchajcie zdania na dzisiaj, które rozpocznie nam Wielki Post i będzie to zdanie Świętej Faustyny. Chyba nie trzeba nikomu przedstawiać tej cudownej kobiety. Następujące jej zdanie, dosyć długie, ale bardzo ważne i potrzebne. Tak mówi Święta Faustyna Wierne poddawanie się zawsze i wszędzie woli Bożej we wszystkich wypadkach i okolicznościach życia oddaje Bogu wielką chwałę. Takie poddanie się woli Bożej większą ma w Jego oczach wagę niż długie posty umartwienia i najsurowsze pokuty. O jak wielka jest nagroda za jeden akt miłosnego poddania się woli Boga. Moi drodzy, pomyślałem sobie, że to będzie dobre zdanie na początek tego Wielkiego Postu i też to jest w ogóle dobre zdanie oczywiście na tą sytuację, w której się znajdujemy, też taką geopolityczną, tak? Wszyscy wiemy, co się dzieje na Ukrainie i wszyscy to przeżywamy, kochani. Moi drodzy, Wielki Post nam się kojarzy właśnie z czasem jakichś umartwień, jakichś postanowień, jakichś aktów, nie wiem... postu, różnego rodzaju wyrzeczeń itd. Kochani, i one są oczywiście wszystkie bardzo dobre, bardzo potrzebne. Jeżeli ktoś z was planuje w Wielkim Poście w jakiś sposób się właśnie nad sobą popracować, to bardzo do tego zachęcam. Ale posłuchajcie tego zdania Świętej Faustyny. Jeden akt poddawania się woli Bożej, czyli jeden akt przyjmowania wszystkiego, co się dzieje, jako będącego w rękach Pana Boga jest znacznie większy niż wszystkie wyrzeczenia posty i umartwienia. Kochani, wielu z nas zadaje sobie takie pytanie, nie? Oczywiście... dlaczego się dzieje to, co się dzieje? I na świecie, na przykład teraz na Ukrainie, tak? Co też oczywiście bardzo dotyczy Polski, ale też w naszym życiu, takim bardzo indywidualnym, konkretnym, nie? Zadajemy sobie pytanie Boże, dlaczego? Dlaczego jest to i to? Czemu to się dzieje? Dlaczego nie możesz tego zmienić? I kochani, poddawanie się woli Bożej, czyli to wcale nie oznacza uznawanie, że wszystko, co się dzieje, było wolą Boga. To nie o to chodzi, kochani. Mówiłem wam już tysiące razy, że zło nigdy nie jest wolą Boga. Wojna na Ukrainie nie jest wolą Boga. To nie jest tak, że Pan Bóg w jakichś swoich, nie wiem... zrządzeniach doprowadził do tego, żeby Rosja zaatakowała Ukrainę, bo ma w tym jakiś plan. Nie, kochani, nigdy zło nie jest wolą Boga. To jest wola złych ludzi. To jest wola szatana, który tych złych ludzi prowadzi do złych rzeczy. Tak samo jest w twoim życiu. Żadne złe rzeczy w twoim życiu nie są wolą Pana Boga. To jest wola szatana, złych ludzi, czasem twoja, bo się pakuje z różne rzeczy. Natomiast, kochani, bez względu na to, czy rzeczy, które się dzieją w naszym życiu, są bezpośrednio wolą Boga, takie są dobre rzeczy, czy też nie są wolą Boga, ale się dzieją, czyli Bóg dopuścił, żeby się wydarzyły, to przyjmowanie woli Bożej to jest uznanie tu, gdzie jestem, w tym, co mi się dzieje, jest ze mną Pan Bóg. To oczywiście nie oznacza bierności, to nie oznacza godzenia się na zło, tak jak na przykład w wypadku wojny teraz, to nie oznacza, że mamy się godzić na to, że ktoś kogoś zniszczy, nie. Ale nie wolno nam mówić, Pan Bóg nas opuścił. Nie wolno nam mówić, chyba się Bogu ta historia wymknęła z rąk. Kochani, od tego bym chciał, tego nas uczy święta Faustyna, bardzo mądra kobieta, która nas uczy przyjmuj wolę Bożą, czyli jakby pozwól, żeby Pan Bóg cię prowadził, nawet, jeżeli ci się życie wali, świat ci się wali, kraj ci się wali, wojna się wali, wszystko się wali, to Pan Bóg jest z tobą. Pan Bóg cię prowadzi, nie bój się. Nie bój się, Pan Bóg jest z tobą. Kochani, taka pierwsza myśl na początek Wielkiego Postu z kobietami, które będą nam towarzyszyły przez najbliższe tygodnie. Na dzisiaj chyba tyle. Przyjmijcie dzisiejszy dzień cały, jaki będzie, jako wolę Bożą. 🎵 Moi drodzy, moi mili, bardzo wam dziękuję za nasze pierwsze Wielkopostne spotkanie. Chciałem wam przypomnieć o dwóch rzeczach. Jedna dzisiejsza, do której nas bardzo zachęcał papież Franciszek i bardzo chciałbym też to przypomnieć. Kochani, papież dzisiaj prosi, żeby w Środę Popielcową modlitwę i post, dzisiaj jest Dzień Postny, Popielec, żeby ofiarować w intencji pokoju na Ukrainie. Bardzo was proszę, kochani, pościcie dzisiaj i módlcie się właśnie w intencji pokoju na Ukrainie. Druga rzecz, kochani, jeżeli chcecie wesprzeć Ukrainę, to mamy zbiórkę, gdzie bezpośrednio przesyłamy pieniądze naszym braciom na Ukrainie, którzy tam bezpośrednio, bez żadnych pośredników, tylko od razu do ludzi przekazują potrzebne środki i też wspieramy nasze działania w Polsce przy różnych dominikańskich klasztorach i nie tylko, które pomagają uchodźcom, którzy są w Polsce w związku z tym konfliktem, z tą napaścią Rosji na Ukrainę. Kochani, jeżeli chcecie, linki do zbiórki są w opisie pod filmem. To tyle na dzisiaj, widzimy się, mam nadzieję, jutro. Ściskam was bardzo, bardzo was pozdrawiam, bardzo was błogosławię i miejcie się proszę najlepiej na świecie, bo wszystko poddajemy pod wolę Bożą, więc musi być dobrze. Z Bogiem, dobrego dnia, papa...