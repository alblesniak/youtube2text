 No nie mam pojęcia, naprawdę nie mam pojęcia, jak to zacząć, żeby to było dobrze, bo to jest pierwszy wstawak taki na żywo, więc oczywiście musi być dzień dobry, dzień dobry, ale, moi drodzy, no nie mam słów, żeby właściwie zainicjować nową serię wstawakową taką na żywo, bo spotykamy się po raz pierwszy po trzech i pół miesiącach na żywo we wstawakach. W sensie prawie na żywo, ale nagrywane już w sierpniu. Więc serdecznie zapraszam na nowy poniedziałkowy, nowo otwierający w ogóle wszystko odcinek Wstawaków. Jedziemy! Moi drodzy, moi kochani, najserdeczniej, najcieplej, najw ogóle, najjak się tylko da, witam was w porannych wstawakach, jak zawsze poniedziałkowych, cotygodniowych. Oglądaliście je przez ostatnie trzy i pół miesiąca, czyli jakby nic się nie zmieniło, bo to jest po prostu kolejny odcinek Wstawaków, ale są nowe, bo są na żywo, bo jestem wrócony. No będziemy się jakoś pomału przywracać do normalnego funkcjonowania, będziemy się spotykać na bieżąco i w ogóle z tego się bardzo cieszę. Długo sobie myślałem, od czego zacząć wstawaki i chociaż dzisiaj poniedziałek, a nie piątek, a w piątki zawsze sobie cytujemy Biblię, no zaczniemy dzisiaj od Biblii. Dlatego, że chciałbym się z wami przywitać w tym nowym otwarciu zdaniem biblijnym, zdaniem bardzo pięknym i zaprosić was do... właśnie, czegoś bardzo pięknego. No bo Biblia oczywiście musi nas wystrzelić do czegoś niesamowitego. Proszę posłuchajcie, to jest fragment z drugiego listu do Koryntian, ale jest w ogóle głupio, w sensie... Cieszę się strasznie, że mogę do was mówić, ale jakoś jestem tak, jakbym był na pierwszej rance w ogóle. Bardzo to jest dziwne. Wracamy. Drugi list do Koryntian, szósty rozdział, wersety 11-13. Posłuchajcie, co pisał Paweł do Koryntian. Przepiękny fragment ze św. Pawła. Paweł pisał tak. "...usta nasze otwarły się do was, Koryntianie, i rozszerzyło się nasze serce. Nie brak wam miejsca w moim sercu, lecz w waszych sercach jest ciasno. Odpłacając się nam w ten sam sposób, otwórzcie się i wy, jak do swoich dzieci mówię." Kochani, czytałem ten fragment jakiś czas temu, kilka tygodni temu, już nie pamiętam, kiedy to było dokładnie, już nie pamiętam, czy w godzinie, chyba w godzinie czytań. To było jakoś w lipcu, kiedy byłem na pielgrzymce i się modliłem. I kiedy sobie przeczytałem ten fragment z Koryntian, jakoś bardzo sobie o was pomyślałem. Nie dlatego, żeby to był jakiś tam straszny wyrzut. Ja nie chcę wam tu robić jakichś wyrzutów. Wasze serca są ciasne, a moja jest takie szerokie. Nie, nie, nie. Chodzi mi o to, że po pierwsze, bardzo się zidentyfikowałem z tym tekstem, bo idąc na tę pielgrzymkę, każdego dnia modliłem się za was, myślałem o was, czytałem wasze intencje, więc bardzo was nosiłem w swoim sercu. I tak sobie pomyślałem, że to jest taka w ogóle podstawowa rzecz w chrześcijaństwie, że chrześcijanie, oczywiście nie tylko chrześcijanie, ale myślę, że chrześcijaństwo przynosi w jakiś taki pełny sposób, mają taką cudowną zdolność dzięki Panu Jezusowi, że mogą nawzajem siebie nosić w sercach, bo to jest miłość. Pan Jezus daje miłość, a ona oznacza, że się nosi drugiego człowieka w sercu. I nie chodzi tylko o tego jednego najważniejszego, nie wiem... tam męża, żony, dzieci, czy jakichś najbliższych, ale można ludzi, których się nigdy nie spotkało, tak jak ja bardzo wielu z was, nigdy w życiu was nie spotkałem tak na żywo, to mam was bardzo głęboko w sercu. I wasze sprawy, wasze modlitwy, wasze intencje, wasze, nie wiem... problemy, trudności, szczęścia mam głęboko w sercu. I tak jest możliwe w chrześcijaństwie nieustannie. I kochani, o czym ten dzisiejszy odcinek? Czemu o tym gadam? Bo chciałbym was wszystkich, nas wszystkich, mnie oczywiście w pierwszym rzędzie zaprosić do tego, żebyśmy zrobili to, co św. Paweł to mówi, że nasze serca czasem są ciasne. Nasze serca są takie zawężone, czasem z naszej winy, czasem nie, oczywiście. Czasem to jest nasz wybór, bo nie chcemy się odważyć albo po prostu nie chce nam się kochać, a czasem to jest niemożliwe, bo jest to bardzo trudne dla nas. I to różne wydarzenia, czy osoby sprawiły, że te nasze serca są ciasne, ale z jakiegokolwiek powodu, by one nie były ciasne, to otwórzcie wasze serca. Chciałbym, żebyśmy zaczęli te nowe wstawaki dzisiaj od takiej pierwszej myśli. Pomyśl o jakiejś jednej osobie dzisiaj, o jednej osobie w ten poniedziałek, która ma za mało miejsca w twoim sercu. Gdzie ta osoba może próbuje się jakoś do tego twojego serca wcisnąć albo nawet może już nie próbuje, nawet może nie chce i ty ją też z tego serca wyrzuciłaś, wyrzuciłaś i już jakby nie ma tam dla niej miejsca. Może dzisiaj jest taki dzień, żeby otworzyć dla kogoś serce. To jest jeden z wyznaczników chrześcijaństwa. Otwieranie serca na drugiego człowieka. Pani Tapiel Grzymka mnie bardzo dużo nauczyła i oczywiście ja wam będę mówił pewnie wiele rzeczy wam opowiem o tym, co tam sobie wymyśliłem albo, mam nadzieję, Duch Święty mi jakoś tam poddał. I to jest jedna z tych rzeczy. Wiem, że jestem bardzo wezwany do szerszego otwarcia serca, bo moje serce jest za ciasne, moje serce jest za małe, jest za wąskie, jest bardzo ekskluzywne i nie w tym dobrym sensie, takim, że jest wyjątkowo fancy-schmancy, tylko chodzi o to, że jest po prostu za wąskie i tam więcej ludzi powinno być, powinno znaleźć więcej miejsca. Tego mnie szczególnie nauczył papież Franciszek w bardzo krótkim spotkaniu, ale to wam jeszcze oczywiście gdzieś tam we vlogach opowiem. Natomiast dzisiaj to wezwanie św. Pawła. Od tego chciałbym zacząć. Otwórzcie szeroko serca. Pomyślcie dzisiaj bardzo konkretnie, to nie jest takie działanie od tak sobie, jakieś tam, że generalnie będę bardziej kochał. Nie cierpię tego wyrażenia, będę się starał bardziej kochać. Nie ma czegoś takiego, jak staranie się bardziej kochać. Albo jest konkretna osoba, której dajesz konkretne miejsce w swoim sercu w bardzo konkretny sposób, albo to nic nie znaczy. Dzisiaj, drodzy chrześcijanie, otwórzcie wasze serca szerzej i kogoś do tego serca wpuśćcie. To może oznaczać telefon, to może oznaczać spotkanie, to może oznaczać modlitwę za kogoś, to może oznaczać zrobienie czegoś dla kogoś, to może oznaczać jakąkolwiek inną, konkretną rzecz. Zacznijmy nowe wstawaki od otwarcia szeroko serc. Z tym fragmentem chciałbym, żebyśmy wystartowali. Więc dzisiaj to zróbmy! Moi drodzy, moi kochani, strasznie to jest dziwne i strasznie to jest fajne, bo jednocześnie wszystko jest tak samo. Widzicie, jak zawsze, są te same tła, bo jestem oczywiście w naszym studiu w Warszawie, ja wyglądam prawie, że tak samo, tam chyba niewiele się zmieniłem, no trochę tam, słudo ma to tylko trochę, ale jest tak na nowo jakoś, jest wszystko zupełnie inaczej, tak jakbyśmy się na nowo poznawali. Tak, jakby byłaby długa rozłąka i teraz jest nowa pierwsza randka, taka kolejna... właśnie, to jest w ogóle pomysł. Może taka też zachęta, druga wstawakowa dzisiejsza dla różnych tam związkowców. Nawet, jeżeli jesteście dawno ze sobą, może warto by pójść na kolejną pierwszą randkę, żeby coś odnowić. Idźcie coś odnowcie, tak jak my odnawiamy wstawaki. Dobra, tyle na dzisiaj. Bardzo wam dziękuję za to spotkanie i serdecznie zapraszam na jutrzejsze wstawakowe, normalne, kolejne, na żywo, takie już bardziej na bieżąco. To tyle. Miejcie najlepszy, najcudowniejszy, najfantastyczniejszy dzień, jaki się tylko da. Chyba się nic nie zmieniło. Ściskam was, pozdrawiam, błogosławię i do zobaczenia już jutro. Uwaga, z Bogiem, paaaaa!