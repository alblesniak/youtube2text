 Dzień dobry, dzień dobry, moi drodzy, mamy dzisiaj wtorek, to jest 25 sierpnia. Jakby ktoś się nie zorientował, to właśnie wam pomogłem, żebyście wiedzieli, w jakim się obudziliście dniu roku kalendarzowego, jak by to miało jakiekolwiek znaczenie. I zróbmy, żeby ten 25 dzień sierpnia był dzisiaj najlepszym dniem, jaki tylko może być. No to jedziemy! Moi drodzy, moi kochani, skoro mamy wtorek i skoro mamy naszą tradycję Piękną Świętą, czyli zawsze sobie cytujemy naszych kochanych świętych we wtorki, to dzisiaj będzie oczywiście również tradycja podtrzymana. Będzie dzisiaj Święta Maria od Jezusa Ukrzyżowanego. Bardzo w ogóle ładne są takie te imiona, kiedy się bierze jakiś przymiot Pana Jezusa, nie? Dużo świętek tak miało, tak? Święty Jan od Krzyża, Święta Teresa od Dzieciątka Jezus, Święta Teresa od Jezusa, tak ogólnie miała, ciekawe, nie? bez takiej żadnej szczególnej... a to też ciekawe, że ona miała takiego całego Jezusa. Tu mamy akurat od Jezusa Ukrzyżowanego, czyli ta siostra bardzo się wpatrywała w krzyż i odkryła coś bardzo pięknego od tego wpatrywania się, absolutnie prawdziwego i bardzo nam potrzebnego. Kochani, posłuchajcie tego zdania Świętej Marii. W piekle znaleźć można wszelkie cnoty z wyjątkiem pokory. W niebie znaleźć można wszelkie wady z wyjątkiem pychy. Kochani, bardzo mądre zdanie i to mądre w ogóle na bardzo wielu poziomach, tak naprawdę straszczające bardzo wiele z duchowego życia. Chciałbym, żebyście dwie rzeczy przede wszystkim zobaczyli. Po pierwsze, w piekle znajdziesz wszystko, ale nie znajdziesz tam pokory. W sensie... do piekła trafiają ludzie, którzy nie mają w sobie pokory. Co to znaczy, kochani? Ja już wam to tłumaczyłem prawdopodobnie wiele razy, ale myślę, że warto do tego wracać. Jakby co to jest pokora? Bo my, myślę, bardzo często mylimy pokorę z takim uniżeniem, z taką sużalczością, z takim złym patrzeniem na siebie. Kochani, pokora to jest prawda. Człowiek pokorny to jest człowiek, który patrzy na siebie w prawdzie. Czyli nie patrzy, że jest lepszy niż jest i nie patrzy, że jest gorszy niż jest. Nie. Kochani, pokorą nie jest poniżanie siebie. Pokorą nie jest uznawanie się za gorszego od wszystkich. Nie, kochani. Pokorą jest prawda. Czyli tam, gdzie jestem słaby, tam, gdzie jestem grzeszny, tam, gdzie jestem gorszy od innych w różnych sprawach, to nazywam to po imieniu. Jestem taki. Czyli nie boję się słabej, niekoniecznie od razu grzesznej, ale takiej niezbyt chlubnej prawdy o mnie. Jednocześnie pokora oczywiście jest też nieprzypisywanie sobie tego, czego się nie ma. Czyli nie udaję, że jestem lepszy, że jestem świętszy, że mam więcej, że więcej potrafię, że jestem lepszy w takich albo innych sprawach. Nie. Pokora to jest po prostu życie w prawdzie o sobie. Kochani, każdy człowiek, który będzie żył w prawdzie o sobie, czyli uzna swoje grzechy i uzna swoje dobro, uzna swoją beznadziejność i uzna swoją świętość, taki człowiek idzie do nieba. Kochani, do piekła można pójść, kiedy nie przyjmiesz prawdy o tym, że jesteś grzeszny, kiedy będziesz sobie wmawiał, że jesteś superowy i superancki, nic nie musisz robić, albo też odwrotnie. Nie przyjmiesz prawdy, że jesteś godny kochania i sam siebie skreślisz, kochani. W piekle nie ma pokory, czyli nie ma prawdy. Druga rzecz z tego cytatu. W niebie można znaleźć wszystkie inne wady, wszystkie inne wady poza pychą. I tu bym się skupił nie na tej pysze, tylko na tej pierwszej części tego zdania. Zobaczcie, co mówi Święta Maria, jakie to jest piękne. Że można być w niebie naprawdę z bardzo wieloma wadami. Czyli że do nieba jakby można trafić, nie będąc wcale doskonałym. Tak, nie można być pysznym, czyli nie można być człowiekiem, który myśli, że nie potrzebuje od nikogo pomocy. Nie można być człowiekiem, który myśli, że sam sobie poradzi, dlatego że musisz wiedzieć, że bardzo potrzebujesz Boga. I uwaga, wtedy, kiedy wiesz, że bardzo potrzebujesz Boga, to kiedy masz różne wady, to wiesz, że żeby z nich się wydobyć, to właśnie Boga potrzebujesz. I dlatego, kochani, święci mieli mnóstwo wad. Święci mieli mnóstwo przywar. Pracowali nad nimi, udało im się z bardzo wieloma wygrać, ale jestem przekonany, jak patrzę na ich życiorysy, że z bardzo wieloma nie udało im się wygrać. Dopiero, że tak powiem, Pan Bóg ich oczyścił z tego wszystkiego. Kochani, w niebie może być bardzo wiele wad, ale nie ma tam pychy, czy nie ma tam przekonania, że sam sobie wystarczy. Czy do więcej trzeba coś dodawać? Po prostu przemądre, przepiękne, przecudowne zdanie. Pochodźmy z nim dzisiaj, przez cały dzień przypatrując się sobie. Moi drodzy, moi mili, to by było na tyle w tym naszym dzisiejszym spotkaniu. Bardzo wam za nie dziękuję, za to, że się ciągle spotykamy. Bardzo mnie to oczywiście, jak zawsze, cieszy. No... chyba tyle. Nie będę przedłużał może dzisiaj już więcej. Ściskam was, pozdrawiam was, błogosławię was, jak nie wiem co. I miejcie się proszę najlepiej, jak się tylko da na świecie. Z Bogiem, paaa...