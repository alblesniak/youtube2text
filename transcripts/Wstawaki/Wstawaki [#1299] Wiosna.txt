 Dzień dobry, dzień dobry, moi drodzy, mamy dzisiaj czwartek, mamy dzisiaj 9 lutego i przeczytałem, że dzisiaj jest dzień pizzy. Ja mam wrażenie, że ten dzień pizzy to jest chyba 15 razy w roku. Znaczy... mnie to w ogóle pasuje, bo ja pizzę bardzo lubię. Aktualnie teraz nie bardzo mogę, bo na keto to pizza nie wchodzi. Dobra, słuchajcie, robimy ten dzień, bo to nie ma co czekać. Zróbmy czołóweczka, lecimy. Zapraszam! Moi drodzy, moi mili, moi kochani, dzisiaj, w czwartek, zapraszam was bardzo serdecznie na ciekawostkę taką drzewną, czyli taką jakąś taką przyrodniczo-epistemologiczno-filozoficzno-psychologiczno-głęboko-poznawczą. Wybaczcie to określenie. Czytam ciekawostki, żebyście wiedzieli, o co chodzi, żebym ja się nie pogubił. Uwaga! Drzewa potrafią liczyć czas, jak się okazuje. I dzięki temu wiedzą, kiedy wiosną wypuścić liście. Wszystko to zależy, w sensie to ich liczenie czasu, od dwóch czynników. Od temperatury i długości dnia. Ale teraz uwaga! Często się zdarza, na przykład w styczniu albo lutym, że jest kilka ciepłych dni. Dlaczego wtedy drzewa nie puszczają pąków, skoro temperatura jest odpowiednio wysoka? Otóż dopiero po przekroczeniu odpowiedniej liczby ciepłych dni drzewa uznają, że sytuacja jest bezpieczna i że nastała wiosna. Ale samo ciepło nie wystarczy. Na przykład buki ruszają z puszczaniem pąków dopiero wtedy, gdy w ciągu dnia, przynajmniej przez 13 godzin, jest jasno. Wiecie, jakie mądre są drzewa? Oczywiście, kochani, przy tych zmianach klimatu, które mamy teraz, pewnie będzie coraz gorzej, nie? Bo jakim się zdarzy właśnie, że nie wiem... temperatura będzie długa przez nie wiem... kilkadziesiąt dni na przykład, to im się pomyli, będą myśleli, że jest wiosna i tak czasem się zdarza, nie? że zaczynają rzeczy kwitnąć, a potem przychodzi śnieg. Ale generalnie zobaczcie, że one się nauczyły jednej rzeczy. Krótkotrwała zmiana na ciepło i na słońce nie oznacza jeszcze wiosny. Kochani, drzewa są czasem tysiąc razy mądrzejsze od nas. Jak masz na przykład drugiego człowieka, który ci mówi, że się zmieni, tak? To jest po prostu standard w miłości, bo szczególnie w takich zakochaniach początkowych, nie? Ktoś tam źle się zachowuje, coś złego robi, jest w ogóle jakimś, nie wiem... potworem albo kimś tam i my mówimy No, ale on przecież zaczął się zmieniać. Tak, bo przez jeden albo dwa dni był dobry. Kochani, tylko kiedy ktoś ci pokazuje przez długotrwały okres czasu, minimum 13 godzin nasłonecznienia, wiecie, że to jest oczywiście tylko porównanie, tak? Tylko wtedy możemy powiedzieć OK, rzeczywiście przyszła wiosna, coś się może narodzić na nowo. Kochani, nie dajmy się brać względem siebie, ale też względem innych na takie krótkotrwałe przebłyski zmiany, krótkotrwałe przebłyski, że No, ale przecież spróbował. Nie szkodzi, że spróbował. Fajnie, że spróbował, ale tylko jeżeli podejmie tę próbę przez kilkadziesiąt razy, przez kilkanaście miesięcy, pokaże ci, udowodni przez długi czas, że rzeczywiście wszedł albo weszła na drogę zmiany, wtedy możemy przyjąć, że rzeczywiście idzie wiosna i jakieś nowe życie może się pojawić. Bo inaczej, kochani, to jest tak, że oczywiście my się od razu podjaramy, wypuścimy pąki, a potem przyjdzie śnieg, czyli ktoś po prostu nam zabije to życie, które w nas się obudzi. Uczmy się, kochani, od drzew. One wiedzą, że krótkotrwała zmiana nie oznacza jeszcze wiosny. Długotrwała zmiana rzeczywiście może oznaczać, że idzie prawdziwa wiosna. Moi drodzy, moi mili, moi kochani, serdecznie wam dziękuję za kolejne spotkanie, boże, jak jest cudownie, jak jest ciepło. Jeszcze na pewno dwa odcinki tu nagram, a chyba następny tydzień będziemy się już spotykać znowu w zimnie. O tyle będzie może fajniej, że będzie spokojniej, więc będzie cisza, ale ja już chyba wolę, żeby było głośno i gorąco, niż cicho i zimno. No dobra, nie narzekam. Wiecie, że ja tak narzekam, bo was lubię. To jest taka moja cecha vlogowa. Każdy vloger ma swoje różne cechy takie. W jaki sposób vloguje? Ja vloguję narzekając. Jak się komuś nie podoba, no trudno. Musi poszukać innego vlogera. Tutaj się to nie zmieni do końca życia. Bardzo was pozdrawiam, bardzo was ściskam, bardzo was lubię w ogóle. Strasznie fajnie, że tu przychodzicie. Bardzo lubię czasem, rzadko mam na to czas, ale przeglądać sobie wasze komentarze, jak tam wypisujecie różne fajne rzeczy, nawet te hejterskie. Wtedy tak się po prostu śmieję trochę z was, że boże, nie macie co robić w życiu, tylko hejtować kogoś w internecie. A tak w ogóle to naprawdę strasznie się cieszę. Dziękuję wam za te wszystkie komentarze, strasznie fajnie, że je piszecie i że przychodzicie od tylu lat już, kochani, od tylu lat. To jest dla mnie zdumiewające. Kilkadziesiąt tysięcy ludzi od tylu lat przychodzi oglądać te moje głupie wstawaki. Boże, jakie to jest cudowne z waszej strony. Dobra... ściskam, pozdrawiam, błogosławię i miejcie się, proszę, najlepiej na świecie. Z Bogiem, pa, pa!