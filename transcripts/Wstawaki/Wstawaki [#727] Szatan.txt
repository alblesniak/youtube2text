 Dzień dobry, dzień dobry, moi drodzy, dzień piątkowy, dzień piąty marca, dzień wielkopostny, dzień wstajkowy, dzień karmelitański. Bardzo serdecznie zapraszam na kolejną poranną rozkminę. Dajemy! Moi drodzy, moi mili, witam was bardzo serdecznie i zapraszam dzisiaj na zdanie od św. Jana Odkrzyża. Nie będziemy marnować czasu na żadne niepotrzebne wstępy, tylko zróbmy od razu to zdanie, bo to jest bardzo piękne zdanie. Kocham to zdanie, bardzo kocham tę myśl od św. Jana. Krótka rzecz, ale jaka potężna. Jan mówi tak Duszy z Bogiem złączonej lęka się szatan jak samego Boga. Ach! Kochani, to zdanie to jest po prostu przepotęga, to jest po prostu przepotęga. Ja to kocham. Bo to pokazuje, kochani, strasznie ważną rzecz w duchowej walce, którą my bardzo często mylimy. Kochani, my jesteśmy przekonani, że szatana da się pokonać jakimiś wysiłkami naszymi. Że kiedy się zabierzemy tak na serio za nasze nawrócenie i wywołujemy wojnę wszystkim naszym grzechom, to my go pokonamy. Uwaga! Głupki! Nigdy w życiu nie pokonacie, nie pokonamy szatana. Nigdy w życiu. Nigdy w życiu jego zakusom, jego podejściu do nas, jego zasadzką, jego podstępom nie jesteśmy w stanie się przeciwstawić. Możemy się przez chwilę opierać, to prawda, tak jak w każdej walce. Możesz przez chwilę się opierać, ale on przełamie twoją obronę. Uwaga, kochani, szatan jest mocniejszy od nas. I wiem, że gdyby skończyć odcinek w tym miejscu, niestety właśnie w tym miejscu bardzo wielu katolików kończy naukę o walce duchowej, to wtedy pozostaje co? Pozostaje przerażenie, pozostaje nieustanne czuwanie, gdzie on mnie atakuje, pozostaje nieustanne dostrzeganie, gdzie jest działanie szatana i tak dalej. Uwaga, nie! To jest tylko wstęp do nauki o walce duchowej i on jest naprawdę mniej istotny, niż to, co jest dalej. Bo co jest dalej? Nieskończenie mocniejszy od szatana jest Bóg. To jest jasne. Dla Boga szatan jest żadnym przeciwnikiem. To nie jest tak, że są jakieś dwie równe siły, jedna dobra, druga zła i one się zmagają. Nie! Pan Bóg jest nieskończenie mocniejszy od szatana. Mało tego, pokonał go już. I teraz, jeżeli jakaś dusza zjednoczy się z Bogiem, to szatan będzie się jej bał tak, jak samego Boga. Tak mówi św. Jan. Co to jest za potężne zdanie? Nie to, że szatan będzie się bał tylko Pana Boga, będącego obok tej duszy. Zobacz, Jan mówi, że tej duszy, czyli tego człowieka, szatan zacznie się bać tak, jak się Boga boi. A on się naprawdę Boga boi, bo on doskonale wie, co Bóg potrafi z nim zrobić. Kochani, co to znaczy? Podstawą walki duchowej nie jest zmaganie się ze złem. Nie mówię, że nie ma w walce duchowej miejsca na to. Pewnie, że jest, bo Pan Bóg za nas roboty nie zrobi. Ale podstawą walki duchowej jest zjednoczenie duszy z Bogiem. Kochani, pomyślcie sobie, że jak jesteście z Panem Bogiem bardzo blisko i szatan do was przychodzi, was widzi, to ucieka ze strachu. Szatan ciebie się boi. Kiedy jesteś blisko Pana Boga. Kochani, człowiek naprawdę z Bogiem zjednoczony, ja wiem, że to jest droga na całe życie, nie? ale człowiek naprawdę z Bogiem zjednoczony jest po prostu postrachem szatana. Kochani, tu więcej nie trzeba dodawać, bo to jest po prostu zdanie, które wszystko tłumaczy. Proszę, weźcie sobie je do serca. Szczególnie wy wszyscy, którzy jesteście jakoś przerażeni różnymi, nie wiem... duchowymi, złymi zjawiskami, jakimiś zagrożeniami i tak dalej. Nie chodzi mi o to, że one nie istnieją, ale sposobem na nie nie jest walczenie z nimi, tylko jest szukanie bliskości Boga, bo jak ją znajdziecie, to szatan ucieknie ze strachem od was. ♪ Moi drodzy, moi mili, bardzo dziękuję za spotkanie piątkowe, czeka nas oczywiście jeszcze jedno jutrzejsze sobotnie, ale dwa przypomnienia. Pogłębiarka Medytacja w opisie, w sensie w linku, w opisie i nasza akcja wielkopostna pod sercem. Wspieramy instytucje i hospicja, które zajmują się życiem nienarodzonym. Kochani, strasznie ważna działka rzeczywistości, szczególnie w obecnych czasach, nie? Kiedy się dzieje, to się dzieje. I kiedy niestety, jak się obawiam, lada moment. Kochani... no runie całe to prawo i w ogóle się okaże, że aborcja jest znacznie bardziej dostępna, niż była. Naprawdę, bardzo się tego lękam, bo tak to wygląda, niestety, w tym, co się dzieje w tej chwili w Polsce. Oby tak nie było, ale niestety tak może być. Więc kochani, tym bardziej zróbmy, co się da, żeby wspomóc to życie nienarodzone. Jeżeli tylko możecie, bardzo was zapraszam do Jałmużnej Wielkopostnej w akcji pod sercem. W opisie pod filmem znajdziecie informacje. Ściskam, pozdrawiam, błogosławię, jak nie wiem co i widzimy się jutro. Miejcie się najlepiej na świecie. Z Bogiem, paaa...