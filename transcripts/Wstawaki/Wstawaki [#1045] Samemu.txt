 Dzień dobry, dzień dobry, moi drodzy, czwartek, 17. dzień marca nadszedł i skoro jest to czwartek, to oczywiście pojawi się we wstawakach dzisiaj jedyny, niepowtarzalny, fantastyczny Tomek Samołyk, czyli łysiejący katolik u wyłysiałego ojca na kanale. Kochani, zapraszam was serdecznie dzisiaj na odcinek z Tomkiem, który znowu wam skomentuje kobiece zdanie. Skorzystajcie, posłuchajcie, zainspirujcie się i zróbcie coś sensownego z dzisiejszym dniem. Taki byłby cel, jak zawsze, we wstawakach. No to nie przedłużam, żeby Tomek miał swój czas. Zapraszam, czuweczka i jedziemy! Będzie pochwalony Jezus Chrystus. Cześć! Dziś wspólnie, mam nadzieję, skomentujemy słowa św. Edyty Stein. Innych można prowadzić tylko tą drogą, którą się samemu idzie. To zdanie jest dla mnie definicją prostoty, najpiękniejszej prostoty, nie prostactwa, nie mylić, ponieważ właśnie prostotę charakteryzuje to, że jest to czytelne, jasne, a jednocześnie z tego jednego zdania można wyciągnąć tak dużo praw duchowych. Jakich? Po pierwsze można sobie przypomnieć, że są różne drogi dojścia do Pana Boga. Ileż to frustracji, emocji, negatywnych nerwów, złości zaoszczędziłbym sobie, gdybym po prostu uznał, że nie wszyscy muszą iść tą drogą do Pana Boga, którą idę ja. I na nic moje ponaglanie, na nic moje ocenianie, na nic moje, może czasami, branie za fraki i ty, chodź tutaj, idziesz tą drogą. To oczywiście nie oznacza naszej bierności, że powinniśmy być obojętni na to, co robią nasi bliźni i w ogóle na to nie reagować. W tym samym zdaniu, tak jak powiedziałem, to jest moc tego zdania, św. Edyta Stein bowiem wzywa do aktywności. Jakiego rodzaju? Do prowadzenia. A czym jest to prowadzenie? Ono jest moim zdaniem wsparciem. Przyszedł mi na modlitwę, w trakcie rozważania tego słowa, taki obraz, że w tym prowadzeniu powinniśmy być takimi gośćmi, który idzie na pierwszym miejscu w szeregu z maczetą w dżungli. I wiecie, idzie i rozwala te chaszcze i słabszych, może zlęknionych, może przestraszonych, może takich, którzy nie są stworzeni do tego, prowadzi, mówi, ej, chodźcie tutaj, jest bezpiecznie, tutaj macie drogę, możecie iść za mną. Św. Edyta Stein zdaje tutaj wołać gościu, Tomku Samułyku, jeżeli zamierzasz swojego bliźniego prowadzić w inny sposób niż przez prowadzenie wsparciem i miłością, to może daj sobie spokój. Jeżeli nie zamierzasz być gościem, który idzie z maczetą i rozwala chaszcze niepokoju, strachu, lęku, i toruje drogę słabszym, może tym, którzy nie mają sił, to lepiej sobie odpuść. Po trzecie wreszcie, zwróćmy uwagę, że to prowadzenie obowiązuje na tej samej drodze, którą idzie się samemu, a więc idziemy razem. Zwróćcie uwagę, że w tym obrazie nie ma takiej sytuacji, że ja jestem na pierwszym miejscu, skończyłem, jestem na mecie, stoję sobie z medalem złotym w pierwsze miejsce i wołam do tych ludzi w chaszczach, słabiutko, dobra, to musisz trochę w lewo, ty się nie nadajesz, ty jesteś beznadziejny. Nic bardziej mylnego, wszyscy tutaj na ziemi, póki żyjemy, jesteśmy w drodze, na różnych drogach często, jedyne do czego jesteśmy powołani, to wspierać się wzajemnie, pomagać sobie wzajemnie i iść razem do celu. A czy można się, to pytanie na koniec, czy można się wspomagać osobami, które ukończyły już tę drogę, które już są na mecie? Można, jak najbardziej, jeszcze jak? Oczywiście, korzystajmy z mądrości i doświadczenia świętych, np. świętej Edyty Stein. Moi drodzy, moi mili, bardzo wam dziękuję razem z Tomkiem Samołykiem za dzisiejsze spotkanie, mam nadzieję, dla was inspirujące i popychające do czegoś dobrego. No trwamy w Wielkim Poście i jedziemy z tymi wstawakami, w ogóle jedziemy z Ryszkiem, trzeba żyć, kochani. Chociażby się całe zło świata na nas rzuciło, a próbuję to robić, to trzeba żyć i nie odpuszczać. I nie odpuszczamy i żyjemy. Ściskam was, pozdrawiam was, błogosławię was i do jutra, do kolejnego spotkania. Z Bogiem, dobrego dnia, pa pa