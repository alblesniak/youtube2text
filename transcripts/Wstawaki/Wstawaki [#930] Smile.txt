 Dzień dobry, dzień dobry, moi drodzy, mamy dzisiaj poniedziałek, to jest nowy tydzień, to jest pierwszy dzień również nowego miesiąca i to jest w ogóle bardzo, bardzo wyjątkowy dzień, bardzo piękny, bardzo uroczysty, bardzo świąteczny, bardzo w ogóle superowy dzień. Jaki to pewnie wiecie, a i tak wam zaraz powiem po czołówce. Zapraszam, jedziemy! Moi drodzy, moi kochani, moi mili, moi ulubieni, witam was bardzo serdecznie w tym dzisiejszym odcinku i zapraszam oczywiście, jak zawsze, w każdy dzień, od poniedziałku do soboty na wstawakowe rozruszanie dnia. Kochani, mamy dzisiaj wielką uroczystość w Kościele, mamy dzisiaj Wszystkich Świętych. Jak już wam to mówiłem prawdopodobnie 150 tys. razy, to nie jest dzisiaj dzień zadumy, nad zmarłymi i tak dalej. Ten dzień jest jutro, dzień zaduszny. Dzisiaj jest wielkie święto tych, którzy osiągnęli świętość. Dzisiaj jest wielka uroczystość wszystkich przepięknych ludzi, którzy zrobili w swoim życiu wielką łaskawość, w takim sensie pozwolili, żeby łaska ich ogarnęła. Dlatego będzie dzisiaj, kochani, dosyć zabawny cytat, taki oczywiście związany ze śmiercią, bo to są ci, którzy już umarli, ale właśnie chciałbym, żebyśmy w ten sposób podeszli do śmierci, a nie czasem w taki właśnie smutny, dziwny. Napis na murze, bo oczywiście poniedziałek, a w poniedziałki zawsze mamy mądrości murów, więc następujący napis na murze. Wszyscy umrzemy. Let's smile. Po prostu. Czyli uśmiechnijmy się. Kochani, to zdanie dla mnie dzisiaj oznacza kilka rzeczy. Po pierwsze, oznacza takie troszeczkę może ironiczne, wręcz może nawet trochę sarkastyczne powiedzenie sobie w takich momentach, kiedy nam się wydaje, że nasze życie jest takie ciężkie i takie straszne i że w ogóle bardzo się musimy o nie starać i w ogóle musimy wielką wagę do niego przywiązywać i tak dalej i tak dalej... ej, spoko, spoko... i tak wszyscy umrzemy. Kochani, zobaczcie, jak często my robimy wszystko, żeby tylko uniknąć jakichś, nie wiem, trudności, niebezpieczeństw, próbujemy to nasze życie przedłużać na tysiąc różnych sposobów, medycyna oczywiście nam w tym pomaga i w ogóle to wszystko, kochani, dobrze. Nie chodzi o to, że to jest coś złego, ale można w tym się tak zakręcić, można w takim unikaniu wszelkiego niebezpieczeństwa, wszelkiego, co mogłoby nam zagrozić, tak się zakręcić w takim jakby bardzo złym, wręcz takim neurotycznym troszczeniu się o nasze życie, że ona tak naprawdę przestaje być w ogóle radością. Przestaje być w nim ten element, gdzie mówimy no właśnie... uśmiechnijmy się. Kochani, znam wielu ludzi, którzy nie potrafią cieszyć się życiem, bo się za bardzo boją. Nie potrafią cieszyć się różnymi rzeczami, bo mówią ale to mi szkodzi albo to jest jakoś złe i tak dalej. W takim sensie, mam nadzieję, że rozumiecie, nie namawiam was do grzechu, nie namawiam was do tego, żeby, nie wiem, żeby niszczyć swój organizm, żeby się narażać na niebezpieczeństwo i tak dalej, ale uwaga... czasem po prostu trzeba. Czasem trzeba coś zjeść niezdrowego, czasem trzeba zrobić coś, co będzie związane z jakimś ryzykiem i nie dlatego, że jakby chcemy wybierać zło, nie dlatego, że wybieramy rzeczy niegodziwe, tylko, kochani, jakby tak często mówimy, że życie jest najwyższą wartością, nie? I oczywiście w kontekście, że go bronimy, w kontekście, że jakby staramy się chronić szczególnie życia najbardziej zagrożone, to jasne, ale kochani, to jest nieprawda, że życie jest największą wartością. Wszyscy umrzemy i można powiedzieć inaczej życie wieczne jest największą radością... wartością. Życie wieczne w ogóle jest naszym celem. I, kochani, nie bójmy się tak strasznie, wiem, że część z nas oczywiście pewnie potrzebuje właśnie trochę takiego dobrego stresu, bo za bardzo lekko podchodzi do różnych rzeczy, ale dzisiaj bardziej mówię do tych, którzy tak się totalnie spinają i właśnie próbują zrobić wszystko, żeby tylko uniknąć jakiejś trudności albo czegoś, co by narażało ich życie. No nie, kochani, czasem w życiu trzeba zrobić jakieś głupoty. Wiem, zaraz będzie "- Boże, jak ksiądz tak może mówić do ludzi? Tyle się dzieje zła na świecie, a ksiądz ich zachęca." Nie, nie zachęcam, tylko proszę was, żebyście żyli. Po drugie, kochani, wszyscy umrzemy, to jest dla mnie po prostu bardzo dobra dzisiejsza wiadomość. Na szczęście wszyscy umrzemy. Co to znaczy? Że ten po prostu świat, w ogóle piękny i cudowny, ale jednak też obarczony grzechem, nieszczęściem, trudnościami, dramatami i w ogóle wszystkimi tymi niefajnymi rzeczami, on się, kochani, jednak kiedyś skończy. Na szczęście. Wszyscy kiedyś na szczęście umrzemy. Oby dzisiaj. Naprawdę. Wiecie o tym doskonale, że każdy chrześcijalin, taki prawdziwy chrześcijalin, to powinien mieć codziennie taką myśl, że w ogóle oby to było dzisiaj. W sensie, obym dzisiaj już poszedł do Pana Jezusa i obym mógł się z Nim spotkać i oby w ogóle... nie z takiego poczucia Boże, bo jest mi tak ciężko, tylko z poczucia tego, jak to będzie niezwykłe, co to będzie w ogóle po śmierci. Kochani, no taka perspektywa dzisiaj. Żyjcie! Żyjcie na maksa, jednocześnie oczekujcie, że to prawdziwe życie na maksa, to będzie też dopiero życie po śmierci. I... no właśnie. I nie bójmy się tego, że coś nam się tu zawali, coś nam się tu rozsypie. Wszyscy umrzemy. No to się trzeba po prostu uśmiechnąć. 🎵 Na na na na na na na na na na na 🎵 Moi drodzy, moi mili, moi kochani, moi ulubieni, co ja chciałem powiedzieć? Chciałem powiedzieć, że bardzo się cieszę z tego naszego dzisiejszego spotkania, pierwszolistopatowego, że mamy dzisiaj to piękne święto, w sensie, piękną uroczystość i że w ogóle spotykamy się ciągle we wstawakach. W tym tygodniu, kochani, będzie chyba tak właśnie, jak widzicie, czyli będzie tak trochę łóżkowo, w takim sensie, pamiętacie, jak kiedyś była szósta rano, zawsze tak było, że wszystkie odcinki kręciłem zawsze przy jakimś łóżku. Taki powrót trochę do szóstej rano, bo akurat taką mam możliwość, żeby nagrywać dzisiaj te wstawaki na ten tydzień, więc tak się będziemy spotykać. To tyle, kochani. Ściskam was, pozdrawiam, błogosławię i do zobaczenia już niedługo, czyli pewnie jutro. Z Bogiem, miejcie się najlepiej na świecie, paaa...