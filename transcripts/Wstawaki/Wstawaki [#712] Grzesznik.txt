 Dzień dobry, dzień dobry, moi drodzy, moi mili, nastał dzisiaj dzień szesnasty, w sensie miesiąca lutego. Jest to wstawak wtorkowy, ostatni, zwyczajny, ordynarny, jeśli tak można powiedzieć, w sensie ordynaryjny, czyli taki normalny, zwyczajny. Nie chcę tu nikogo obrażać, ale jest to wstawak po prostu wtorkowy, który będzie fajny, bo czemu miałby nie być. Zróbmy go! Moi drodzy, moi kochani, bardzo was serdecznie witam w tym naszym wtorkowym spotkaniu i bardzo, bardzo, niezwykle, bardzo zapraszam na dzisiejsze spotkanie, które, mam nadzieję, będzie fajne. Będzie fajne, bo będzie dzisiaj święty... Przepraszam, święty czy święta? Święty. Będzie dzisiaj święty, święty Antoni Spadwy. Kojarzycie, nie? Ten od Zgubionych Kluczy i tych innych rzeczy. To był w ogóle strasznie fajny święty, ten Antoni. Kochani, będzie dzisiejsze jego zdanie, które jest tak naprawdę przygotowaniem nas na Wielki Post, bo to jest ostatnia prosta przed Wielkim Postem, więc święty Antoni nam trochę pomoże wejść w Wielki Post, który się jutro zaczyna. Posłuchajcie, tak mówi święty Antek Nie chcę osądzać tego grzesznika, bo albo byłem, albo jestem, albo mogę być takim, jak on. Kocham to zdanie. To jest, kochani, zdanie, które się powtarza u bardzo wielu świętych, nie? Kiedyś, pamiętam, możliwe, że wam to też czytałem, albo w 6 rano, albo w 5 minutkach, albo właśnie we wstawakach, takie zdanie świętego Augustyna, gdzie Augustyn mówi, że on, jak o sobie myśli, to wie, że jest w stanie popełnić każdy grzech. I to, że niektórych grzechów nie popełnił, nawet najbardziej takich ochydnych, o których człowiek sobie myśli nie, tego nigdy nie zrobił. Augustyn mówi Zrobiłbym. Mówi Nie zrobiłem tego tylko dlatego, że łaska Boża mnie obroniła. I święty Antoni ma w podobnym, myślę, kluczu myślenie, nie? Kochani, zobaczcie, często sobie mówimy Nigdy bym tego nie zrobił. Bo na przykład bardzo lubię takie wypowiedzi, jak szczególnie, nie? Okaże się, że ktoś tam jakąś zbrodnię popełnił i się rozmawia z jego bliskimi, nie? którzy nie mogą oczywiście uwierzyć w to, że to się stało. I ja to rozumiem, bo kochają tę osobę, bo jest z nim bliska i tak dalej. I mówią Nie, na pewno mój syn by czegoś takiego nigdy nie zrobił. Kochani, ja mam przekonanie, że jestem w stanie zrobić wszystko. W sensie każde świństwo na świecie. I tylko Pan Bóg, tylko Jego łaska, tylko Jego miłosierdzie mnie po prostu chroni przed tym, żebym tego nie robił. Święty Antoni, zobaczcie, mówi prosto Nie oceniam innych grzeszników, to nie znaczy, że nie nazywam ich zła po imieniu, bo zobaczcie, on wie, że to jest grzech. Ale mówi Ja nie jestem lepszy od nich. Ja nie jestem wcale bardziej do przodu. Ja nie jestem jakiś wyjątkowy, że oni robią takie rzeczy, a ja to bym nigdy czegoś takiego nie zrobił, nie? Zrobiłbym. A jak nie zrobię, to tylko chwała Bogu, że Bóg mnie od tego uchronił. Kochani, dlaczego o tym mówię? Bo pierwszą rzeczą, którą trzeba zrobić, żeby dobrze wejść w Wielki Post, to wejść w takiej totalnej, nie dołującej, nie krzywdzącej, nie potępiającej, ale w totalnej prawdzie o sobie i o tym, że jesteśmy grzesznikami, że potrzebujemy nawrócenia. Kochani, jeżeli ktoś z nas do Wielkiego Postu podejdzie z takim przekonaniem potrzebuję nawrócenia, potrzebuję zmiany, potrzebuję wreszcie się odbić, potrzebuję zmienić, ale siebie, nie to, że jakieś tam moje po prostu nieszczęścia życiowe, tylko siebie, bo ja jestem nędzny, to Wielki Post, kochani, będzie po nic. To będzie tylko kolejnym maratonem różnego rodzaju postanowień, różnego rodzaju duchowych ćwiczeń, które mają nas, nie wiem, tam wzmocnić, coś tam, coś tam. Nie, jesteśmy cholernymi grzesznikami i musimy się nawrócić, bo inaczej po prostu lipa. Nie chodzi mi o to, że inaczej pójdziemy do piekła. Znaczy, bardzo możliwe, że tam się po prostu sami władujemy, nie? Ale to nie o to chodzi, kochani. Chodzi o to, że po prostu takie życie jest bez sensu. Że Pan Bóg nas stworzył do życia pięknego, cudownego, do życia pełnego łaski, pełnego miłości, pełnego dobra, pełnego siły do przezwyciężania różnych trudności i chce nam to wszystko dać. A nasze grzechy zamykają nas przed tą Jego łaską, przed tym Jego błogosławieństwem. Dlatego trzeba się tymi grzechami zająć. Jesteśmy, kochani, grzesznikami. I nie myślcie nigdy o sobie nie, nie... taki to ja nie jestem. Pamiętacie, był taki jeden, nie? Ten był faryzeusz i celnik. I tamten mówił Dobrze, że ja nie jestem jak tamci, albo jak ten tutaj, nie? Jeżeli masz takie myśli w sobie, oczywiście wiem, że można mieć też odwrotne, nie? Gdzie człowiek się potępia po prostu jako najgorszego na świecie. To też nie jest dobre myślenie. Wiecie, no bo wam o tym już mówiłem wielokrotnie. Prawda. Prawda o tym, że jesteśmy grzesznikami i potrzebujemy nawrócenia. W związku z tym od jutra mamy 40 dni, a z niedzielami trochę więcej takiego czasu. No właśnie. Amen. Moi drodzy, moi mili, w ten sposób to zakończyliśmy wstawakowy etap zwyczajny i od jutra oczywiście będą wstawaki, bo będą, tak jak zawsze, są w Wielkim Poście, tylko że będą w trochę innym charakterze, czyli będzie pewna linia przewodnia wstawakowa, mało tego, będziemy też pewną współpracę. Z kim? to jutro wam powiem, więc zapraszam na jutrzejsze wstawaki, które wam pomogą, mam nadzieję, przez cały Wielki Post przeżywać ten czas. Jeżeli tylko macie ochotę i wam to w czymś pomaga, to bardzo będę się cieszył, jeżeli również w Wielkim Poście będziemy się spotykać. Czyli w środę widzimy się, jak zawsze, mam nadzieję. Ściskam, pozdrawiam, błogosławię z Bogiem, do zobaczenia, paaa...