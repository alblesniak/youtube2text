 Dzień dobry, dzień dobry, moi drodzy, mamy dzisiaj poniedziałek, to jest 14 dzień listopada, jest to początek nowego tygodnia, czyli początek nowej serii wstawaków, w sensie sześciu w tym tygodniu. Mamy dzisiaj, kochani, dzień sierot. To jest w ogóle taki chyba ważny dzień. Jak ktoś traci kogoś bliskiego, nie? Szczególnie rodzica, a jakoś myślę, że poniekąd wszyscy jesteśmy trochę sierotami, bo nasz tata, mimo że bardzo blisko, to czasem mamy takie poczucie, że bardzo daleko, nie? Więc to jest jakiś dzień chyba nas wszystkich. I dzień seniora. Przepraszam, jakoś tak się... rozmyśliłem się. Generalnie jest poniedziałek, robimy nowy dzień, robimy nowy tydzień, zróbmy, żeby był dobry, a mam nadzieję, że wstawaki nam w tym pomogą. Jedziemy! Moi drodzy, moi mili, moi kochani, moi ulubieni, witam was bardzo serdecznie w ten poniedziałkowy poranek i zapraszam na mądrość murów. Kochani, dzisiaj taka mądrość murów... no, posłuchajcie... Następujące zdanie murowe Uciesz się z tego, co cię dziś nie boli. Moi drodzy, wiecie, że ja jestem ostatni do takiego myślenia, żeby żyć przeszłością. Jestem ostatni do tego, żeby zachęcać ludzi, żeby patrzyli do tyłu i myśleli sobie kiedyś to było dobrze i tak dalej. Nie o to mi chodzi. Chodzi mi o to, kochani, że warto się uczyć na przeszłości następującej rzeczy. Mieliśmy kiedyś jakieś złe doświadczenia, jakieś trudne wydarzenia, trudne sytuacje, jakieś problemy, dramaty i tak dalej. I jakaś tam część z nich, pewnie nie wszystkie, ale jakaś część z nich minęła. W sensie udało się je rozwiązać. Ból odszedł, cierpienie się skończyło, stres się skończył, strach minął i tak dalej. Kochani, warto, patrząc na aktualne i teraźniejsze bóle, cierpienia, strachy, przerażenia, pomyśleć sobie one też się skończą. Skoro tamte się skończyły, skoro z tamtych udało mi się wyjść, to dlaczego z tych miałoby mi się nie udać wyjść? Kochani, jak patrzę na niektóre sytuacje w mojej przeszłości, które wtedy, kiedy siedziałem, myślałem nie, to się nigdy nie uda, to się nigdy nie skończy, zawsze będzie źle, to jest taka tragedia, że ja tego nigdy nie rozwiążę. Rozwiązywało się. I oczywiście wiem, że kiedy aktualnie jakieś przeżywam, to sobie mówię nie, te są większe od tamtych. Ale, kochani, prawie zawsze, kiedy coś tam przeżywamy, to nam się to wydaje najgorsze, większe i straszne od wszystkich innych, które tylko kiedykolwiek były. Nie, warto się uczyć, kochani, w takim sensie, tak. Kiedyś, zobacz, byłem w takiej i takiej sytuacji, wyszedłem z niej. Kurczę, tak, oczywiście męczyłem się i to było straszne i w ogóle... Boże, jakbym nie chciał, żeby to wróciło. Ale udało się. Poszło do przodu. Przepchnąłem to. Kochani, to jest, myślę, ważne w ogóle takie w życiu. Nie mówię, żeby oczywiście na tym spędzać całe swoje myślenie, ale jeżeli jesteś teraz w jakiejś przerażającej sytuacji, szczególnie w takiej, gdzie sobie myślisz to się nie uda, to się nigdy nie skończy, ja zawsze będę po prostu w lesie, zawsze będzie mi źle, zawsze po prostu... ja nie... tego nie pokonam. Spójrz do tyłu i zobacz sobie kurde... z tamtego wyszedłem. Tamto też się skończyło. Ja mam teraz od razu w głowie, jak to mówię, taką bardzo konkretną sytuację z mojej przeszłości, która wydawała mi się naprawdę absolutnym końcem świata i myślałem, że jest po wszystkim. Jestem dzisiaj, żyję. I to było w ogóle straszne doświadczenie. Nie chciałbym, żeby się kiedykolwiek wydarzyło. Ale jestem. Skończyło się, minęło. Pan Bóg mnie przez nie przeprowadził. No to dlaczego miałbym z innych nie wyjść? I wiem, że to oczywiście potrzeba czasu i siły, i energii, i łaski Bożej, ale uwaga... Ciesz się z tego, że cię nie boli. Czyli ciesz się z tego, że kiedyś się udało, to teraz też się uda. Jestem o tym przekonany. Warto o tym trochę również w taki sposób pomyśleć. Moi drodzy, moi mili, moi kochani, dziękuję wam bardzo serdecznie za nasze kolejne spotkanie wstawakowe, z którego oczywiście bardzo, bardzo się cieszę. Zapraszam na jutro, a dzisiaj wam życzę pięknego dnia, miejcie się najlepiej na świecie i do zobaczenia jak najszybciej. Ściskam, pozdrawiam, błogosławię do jutra, z Bogiem, papaaa...