 Dzień dobry, dzień dobry Moi drodzy, dzisiaj 4 października, piątek Przedostatni odcinek wstawakowy w tym tygodniu, na który was oczywiście najserdeczniej i najcieplej zapraszam. No to jedziemy! Moi drodzy, moi kochani, witam was serdecznie w piątkowy poranek i oczywiście skoro piątek, to jak zawsze was zaproszę do najświętszej księgi świata, najlepszej, najcudowniejszej i najważniejszej księgi świata, czyli do Biblii. Będzie dzisiaj zdanie biblijne, mam nadzieję, nam się przydające i też nam pokazujące, za czym warto chodzić, za czym nie warto chodzić, może właśnie tego dzisiejszego dnia. Posłuchajcie fragmentu Ewangelia św. Łukasza, 10, rozdział 20, werset. Tak mówi Pan Jezus. Jednak nie z tego się cieszcie, że duchy wam się poddają, lecz cieszcie się, że wasze imiona zapisane są w niebie. Moi drodzy, znane zdanie i myślę, że w ogóle strasznie ważne zdanie, tak jak każde zdanie Pana Jezusa. To jest taki fragment, który opowiada o tym, że uczniowie wracają do Pana Jezusa po tym, jak byli wysłani na misję, wyposażeni przez Niego w duchowe dary, wyposażeni w mocy działania Ducha Świętego i dokonali wielu cudów. Znaczy oni. Oczywiście, że Pan Bóg dokonał, ale przez ich ręce dokonał wielu cudów. I oni się bardzo cieszą, że tyle się dzieje dobra, że takie są niesamowite rzeczy, takie są owoce ich działalności. I wracają do Pana Jezusa pełni zachwytu, pełni takiego uwielbienia, no właśnie, pełni zadowolenia i szczęścia, że takie się cuda dzieją. I Pan Jezus mówi oczywiście to jest super, że takie rzeczy robicie, to jest super, że takie rzeczy się dzieją, ale nie z tego się tak naprawdę powinniście cieszyć. W sensie jeśli w tym będziecie upatrywać to, co jest waszym szczęściem, to się zawiedziecie. Bo waszym szczęściem jest to, że wasze imiona są zapisane w niebie. Co to znaczy? Że zawarliście taką więź z niebem, że wasze imiona się tam wręcz wyryły. Czyli budujecie w tym wszystkim, co robicie, niezwykłą więź z Panem Bogiem, niezwykłą więź z niebem i to to jest właśnie to, co będzie waszym szczęściem i tym, co sprawi, że wasze szczęście będzie trwało na zawsze. Moi drodzy, to jest taka rzecz niby oczywista, ale o której trzeba sobie ciągle przypominać. Zobaczcie, my, kiedy patrzymy na swoje życie, również na to życie duchowe, na to, czy ono jest dobre, czy ono jest owocne, czy ono jest takie, jakie byśmy chcieli, to bardzo często zadajemy sobie pytania właśnie o takie konkretne rzeczy. Czy w moim życiu doświadczam cudów, czy widzę Pana Boga działającego, czy widzę bardzo konkretne zmiany, które potrafię nazwać itd. I uwaga! Nie chodzi o to, żeby to było nieważne. Zobaczcie, Pan Jezus mówi dobrze tak jest, że duchy wam się poddają, czyli dobrze jest tak, że widzicie konkretne owoce, ale nie to jest wyznacznikiem, w sensie nie tylko te dzieła. Największym owocem jest to, że zawieracie pewną więź z Bogiem. Dlaczego? Dlatego, że kochani, może być taka wersja, gdzie te wszystkie pierwsze rzeczy się dzieją, nie? Gdzie człowiek jakby... za pośrednictwem człowieka albo w jego życiu dzieje się wiele niezwykłych rzeczy i widać jakieś w ogóle bardzo konkretne działania Pana Boga, ale może się okazać, że on się tak na tym skoncentruje, tak się do tego przyczepi, że w ogóle Pana Boga przy tym nie poznaje. To jest ten fragment z Ewangelii, z czego ja się zawsze bardzo boję, jak go czytam. To jest, myślę, fragment szczególnie do księży. Jak stoją przed Jezusem tacy ludzie, którzy mówią tam, że... ale mistrzu, przecież na naszych ulicach działałeś, myśmy też widzieli cuda i w ogóle dokonywaliśmy cuda w Twoje imię itd., itd. A on mówi... nie znam was. W sensie można robić niesamowite rzeczy w ogóle w Jego imię i one będą w ogóle prawdziwe, nie chodzi o to, że one są fałszywe. One nie będą pochodziły od złego ducha, nie? One będą pochodziły od Ducha Bożego, dlatego że Duch Święty już tak pewnie będzie się patyczkował i będzie się posługiwał każdym narzędziem po to, żeby dobro dać. Ale może się okazać, że mimo że robimy wielkie rzeczy i niezwykłe, tośmy więzi z Bogiem nie zawarli. O... coś mi tutaj dzwonią, przepraszam. Moi drodzy, takie pytanie na dzisiaj, takie proste pytanie, myślę, które bardzo warto sobie zadać. Jak to jest u nas? Czego szukamy jakby tego dzisiejszego dnia? Czy najważniejsze dzisiaj będzie budowanie więzi? Czy najważniejsze dzisiaj będzie budowanie relacji z Panem Bogiem? Nawet jeżeli to będzie relacja sucha, relacja, która nie przynosi jakichś takich niesamowitych owoców od razu, która nie od razu się przekształca w wielkie dzieła, tylko relacji. Znajdź dzisiaj, tak nas to słowo dzisiaj kieruje, czas na budowanie relacji z Niebem, czyli zapisywanie swojego imienia w Niebie. To jest znacznie ważniejsze, niż wszystkie cuda, niezwykłości i dzieła tego świata. O to by chodziło. Moi drodzy, to tyle w tym dzisiejszym piątkowym odcinku. Będzie oczywiście jeszcze jeden w tym tygodniu, czyli jutrzejszy sobotni. Bardzo was na niego zapraszam. Więc tyle. Życzę dobrego dnia, ściskam, błogosławię i mam nadzieję, widzimy się jutro. Dobrze dzisiaj dzień przeżyjcie, zapisując swoje imiona w Niebie. Błogosławię, ściskam, z Bogiem, paaa...