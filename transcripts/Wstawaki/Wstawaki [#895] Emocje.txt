 Dzień dobry, dzień dobry Moi drodzy, 21 dzień września, dzień wtorkowy, będzie to dzień święty, w sensie świąteczny, bo będzie święty cytowany, chociaż nie, on w sumie nie jest takim świętym chyba jeszcze ogłoszonym, chyba jeszcze... czekajcie, bo jest jakoś chyba proces, ale chyba go wstrzymali... Nieważne, zaraz wam powiem, o kogo chodzi. Jedziemy! Moi drodzy, moi mili, moi kochani, moi ulubieni, witam was bardzo serdecznie w odcinku wtorkowym, tak jak zawsze wtorkowym, czyli związanym ze świętymi. Dzisiaj będzie arcybiskup Fulton Sheen. On chyba jeszcze nie jest świętym, nie? Bo tam była chyba ogłoszona ta jego beatyfikacja, ale potem coś tam przesunęli, coś tam jest chyba zamieszane. Niezwykle mądry człowiek i też świetna postać takiej no właśnie amerykańskiej telewizji. Jak się okazuje, można być biskupem, można być postacią amerykańskiej telewizji. Posłuchajcie proszę jego zdania. Świetnego zdania, bardzo ważnego zdania. Żyjemy w epoce emocji. Nie kierujemy się już wiarą, nie kierujemy się rozumem, kierujemy się emocjami. Kochani, bardzo ważne zdanie, ale też zdanie, które należy dobrze rozumieć. To nie jest zdanie negujące emocje. To nie jest zdanie mówiące, że emocje nie są ważne, nie są potrzebne, że emocje należy z życia skasować, że z naszych również decyzji emocje trzeba skasować. Nie. Chodzi o to, że to nie one mają kierować. Kochani, kiedyś taki obraz był w starożytności, kiedy się mówiło o emocjach, że emocje są jak konie ciągnące wóz. W takim sensie, że jeżeli nie ma emocji, to do nikąd nie pojedziemy. Dlatego, że jeżeli chcemy osiągnąć coś niezwykłego, a szczególnie przez coś trudnego, to potrzebujemy emocji. Jeżeli nie jesteśmy w coś emocjonalnie zaangażowani, coś nas nie pociąga, coś nas nie przynagla, nie czujemy po prostu siły wewnętrznej, siły również emocjonalnej, to nie pojedziemy. Jakby sami wozu nie uciągniemy. I emocje, jako właśnie ten zaprzęg koni, są niezwykle potrzebne. W czym rzecz? To nie konie mają sterować wozem. Bardzo ważny jest woźnica, który ma dwie ręce. I według tego, co powiedział arcybiskup Szyn, jedną ręką powinien być rozum, drugą ręką powinna być wiara. Czyli to, gdzie jedziemy tymi końmi, to, gdzie je hamujemy i mówimy stój, a to, gdzie mówimy pędź teraz po prostu na złamanie karku, to o tym decydują ręce woźnicy, czyli rozum i wiara. I kochani, to jest bardzo ważne rozróżnienie. Dlatego, że jest taka też tendencja, myślę, czasem wśród katolików, żeby emocje totalnie skasować, nie? Ja zawsze czasem widzę jakieś wypowiedzi, nie wiem... one są o modlitwach różnych, że o... one są takie zbyt emocjonalne, tamte emocje są w tych modlitwach i to nie taka ma być modlitwa. Uwaga! Jeżeli oczywiście emocje są głównym celem, jeżeli są główną siłą napędową, w takim sensie w ogóle naszym jedynym zainteresowaniem na modlitwie, no to pewnie, że jest to bezsensowna modlitwa, jeżeli się kręcimy tylko wokół emocjonalnego wzruszenia, emocjonalnego porywu i tak dalej. Ale uwaga! One są potrzebne, bo one nas ciągną do Boga. Czyli jeżeli wiemy, jak je wykorzystać, jeżeli wiemy, gdzie im powiedzieć też stop, czyli na przykład widzimy, że za bardzo się na niej koncentrujemy, że one nam się zbytnio rozszalały i tylko o nie nam chodzi, to woźnica mówi stop. Albo, gdzie na przykład brakuje nam czegoś, to mówi no to jedziemy teraz i próbuje te emocje wzbudzić po to, żeby one nas pociągnęły. Kochani, mówiąc krótko, emocje są sługą, emocje mają być narzędziem, emocje mają być pewnego rodzaju, przepraszam za wyrażenie, dopalaczem. Ale nie mogą być jakby sednem, nie mogą być celem, nie mogą być tym, czym się zajmujemy. Kochani, tu nie chodzi oczywiście tylko o wiarę. Tutaj chodzi o większość naszych rzeczy życiowych, nie? O decyzje, które podejmujemy. Tak samo jest na przykład z miłością. Czy emocje w miłości są potrzebne? Pewnie, że są. Emocje, w sensie miłość bez emocji, czyli taki suchar miłosny, no to jest w ogóle strasznie przykra sprawa. Ale uwaga! To nie emocje mają nam mówić, jaką decyzję mamy podjąć, czy z kimś być, czy z kimś nie być, czy z nim wejść w taką intymność, albo w inną. To nie emocje mają nami kierować. Kochani, niestety, tak jak mówi Fu Tung Shin, żyjemy w czasach, gdzie emocje absolutnie rządzą. Kochani, przemyślcie sobie to. Czy rzeczywiście jesteście woźnicą, która ma dwoma rękami, w sensie wiarą i rozumem kierować tymi waszymi emocjonalnymi różnymi koniami pociągowymi? One są potrzebne, ale nie one mają rządzić wami. Mało tego, zobaczcie, jakby są cztery konie na przykład w zaprzęgu i każdy poleci w inną stronę, czyli emocje cię ciągną w różne strony, to taki wóz nie pojedzie, taki wóz się rozwali. A my chcemy pojechać i chcemy dojechać tam, gdzie chcemy. No właśnie, tylko wtedy kieruje woźnica. Moi drodzy, moi mili, to by było na tyle w tym naszym dzisiejszym spotkaniu, do którego wam bardzo serdecznie dziękuję i życzę wam dzisiaj pięknego dnia, pełnego emocji, ale takich emocji, które są kierowane we właściwych sposób. Bo na tym polega właśnie pełnia dojrzałości, że jednocześnie mamy emocje, a potrafimy mieć je w swoich rękach. Ściskam was, pozdrawiam was, błogosławię was bardzo i miejcie dzisiaj najlepszy możliwy dzień i miejcie się w ogóle najlepiej na świecie. Z Bogiem, pa, pa...