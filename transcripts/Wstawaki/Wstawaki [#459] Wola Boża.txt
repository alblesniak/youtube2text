 Dzień dobry, dzień dobry! Moi drodzy, czwarteczek, czwartunio dzisiaj, 19-ty, 19-ty marca. To są nowe wstawaki tygodniowe. No bo jakże miały być inne? Do każdego nie są tylko jedne, więc są dzisiaj nowe, jedne... Co ja gadam? Bardzo was serdecznie zapraszam na nowy odcinek. Lecimy! Moi drodzy, moi kochani, jak to mówią lecim na Szczecin, pędzim na Będzin, walim na koszali. Takie dzisiaj wam powiedziałem mądrości z podwórka mojego dawnego, szkolnego, w sensie raczej blokowego, w którym mieszkałem. Nie mam pojęcia, o co chodzi dzisiaj w tych stępach, takimi się jakieś odkładają rzeczy, proszę wybaczyć. Wiem, że jest Wielki Post, powinienem być trochę poważniej, ale nie oszukujmy się, to ja. Moi drodzy, zdanie na dzisiaj, mistrz Eckhart dzisiaj, mistrz Eckhart. Następujące zdanie. Posłuchajcie. Niech człowiek nigdy nie prosi o rzecz przemijającą. Jeśli zamierza o coś prosić, niech to będzie jedynie wola Boża i nic poza tym. A wtedy otrzyma wszystko. Jeśli będzie prosił o coś innego, nic nie otrzyma. Jak ja lubię tę jego taką zadziorność. Kochani, mistrz Eckhart oczywiście, że nie zna półśrodków, nie? I wiadomo jest, że rzeczywistość jest zniuansowana. Już wam to mówiłem, ale kocham w nim taką tę właśnie... taką... taką matko, taką po prostu mieczem pociął, nie? Mówi, że jak prosisz o jakiekolwiek rzeczy stworzone, czyli mówiąc tylko nie dajesz Panu Bogu pełnej wolności w działaniu, nic nie otrzymasz. To jest trochę nieprawda, nie? Pan Bóg nam zawsze daje. To jest oczywiste, że nam zawsze daje, tylko Jemu chodzi o to, że nigdy nie otrzymasz tak dużo, nigdy Pana Boga nie sprowokujesz, albo nawet nie też nie sprowokujesz, nie pozwolisz Mu po prostu działać tak ogromnie, tak potężnie, jak wtedy, kiedy całkowicie otworzysz się na Jego wolę i kiedy będziesz mówił Mu tylko i wyłącznie Twoja wola, niech się dzieje. I kochani, to nie chodzi oczywiście o to, że Pana Boga nie możemy prosić o konkretne, poszczególne sprawy. Jasna rzecz, nie? Sam Pan Jezus prosił, żeby Go prosić w różnych sprawach, nie? To nie o to chodzi, żeby z takiej modlitwy całkowicie zrezygnować, tylko chodzi mi bardziej, moi drodzy, o pewne nastawienie serca i o pewne proporcje. Kochani, zobaczcie, ideałem chrześcijańskiej modlitwy, mnie często ludzie o to pytają, niekiedy mówią -"Ojcze, no to na czym to polega? Czy mam się zgadzać na wolę Bożą? Czy mam Pana Boga prosić, żeby się stało tak, jak ja chcę?" w takim sensie, bo czegoś bardzo potrzebuje. Ja zawsze mówię, słuchaj, ideałem modlitwy jest modlitwa Pana Jezusa w ogrójcu. Zobaczcie. Modlił się niezwykle intensywnie, aż tak, że pocił się jakby krwią z tej intensywności, tak mówi Ewangelia, kiedy prosił Ojca -"Oddal to ode mnie." Czyli naprawdę nie chciał umrzeć. Naprawdę nie chciał tej męki. No, matko, kto by chciał takiej męki, kochani? Dlaczego człowiek miałby chcieć być skatowanym, po prostu tak potwornie pobitym, tak potwornie umęczonym, tak strasznie zabitym, nie? Nie, Pan Jezus prosił z całej siły, ale jednocześnie cały czas dodawał -"Ojcze, twoja wola. Cokolwiek decydujesz." I to nie znaczy, że nie prosił, ale to znaczy, że Jego prośba nie stała się Jego Panem. On się nie poddał w niewolę swojej prośbie. Kochani, ja często, jak widzę katolików, takich bardzo się intensywnie modlących o jakieś sprawy, z jednej strony czuję oczywiście taką radość i mówię -"Kurcze, naprawdę fajnie, ludzie tak się zaangażowali, mają wiarę rzeczywiście, ale czasem mam takie wrażenie, że oni po prostu są bałwuchwalcami. W takim sensie wierzą tylko i wyłącznie w tą swoją wersję rzeczywistości i jeżeli Pan Bóg zdecyduje inaczej, to... no właśnie... no to się obrażą, a nawet jeżeli się nie obrażą, to poczują, że ich modlitwa była no i właśnie nieskuteczna, nie była tak dobra, że gdyby się modlili bardziej, to często widzę właśnie, że -"Ojcze, gdybym się modlił bardziej, gdybym bardziej wierzył, na pewno Pan Bóg by mi pomógł, tylko ja po prostu..." Nie! A może Pan Bóg wcale nie chciał, żeby tak było? Jego wola, jak mówi Eckhart, dostaniesz wszystko, wszystko otrzymasz, kiedy się zgodzisz całkowicie na Jego wolę. Dlatego, że Bóg wie, co jest najlepsze dla ciebie. Bóg wie, co ci szkodzi, co jest dobre, co jest złe, co będzie dla ciebie błogosławione, co będzie owocne, a co nie. No to zdaj się na Pana Boga i pozwól Mu. Pozwól Mu działać po prostu tak, jak On chce. Moi drodzy, zróbmy dzisiaj dzień nieproszenia o nic szczególnego, o nic, jak to mówi Eckhart, o żadną rzecz przemijającą. Prośmy tylko, niech się dzisiaj, Panie Boże, wypełnia Twoja wola we mnie. No... bardzo to jest piękne. Moi drodzy, moi mili, tośmy zakończyli odcinek czwartkowy. Przypominam wam znowu oczywiście o naszej akcji Przyjaciele Afryki. Wspomagamy bardzo konkretne dzieła w Afryce, pomagamy ludziom, dajemy im do ręki narzędzia, żeby mogli też sami sobie pomagać, żeby mogli leczyć w ogóle super sprawy. W opisie pod filmem znajdziecie informacje. Pomóżcie proszę Jałmużną Wielkopostną to dzieło, bo to jest dobra, dobra akcja. Naprawdę z czystym sercem i sumieniem mogę wam polecić, że to jest dobra, dobra rzecz. Ściskam, pozdrawiam, błogosławię i widzimy się jutro w piątek. Z Bogiem, papa...