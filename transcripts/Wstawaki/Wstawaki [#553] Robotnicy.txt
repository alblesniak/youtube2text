 Dzień dobry, dzień dobry, moi drodzy, dzisiaj jest piątek, to jest 10 lipca i to jest kolejny wstawak poranny, piątkowy, fantastyczny, mam nadzieję dobry i mam nadzieję, że sprawiający w nas trochę więcej świętości. Bardzo zapraszam na kolejne wstawaki. Jedziemy! Moi drodzy, moi mili, witam was najserdeczniej i najcieplej w tym dzisiejszym spotkaniu porannym wstawakowym i zapraszam, jak zawsze, w piątki na słowo z Biblii, czyli słowo życia. Słowo bardzo piękne. Ostatnio, kiedy czytałem sobie ten fragment, zaraz wam oczywiście powiem jaki, to było w jakimś kazaniu, to bardzo mnie jakby natknęła taka nowa myśl w związku z tym zdaniem, bo ono jest dosyć oczywiste, ale można w nim też inny poziom wyczytać. Proszę posłuchajcie. To jest Ewangelia św. Łukasza, 10, rozdział 2, werset. Tak jest tam napisane. Bardzo znane zdanie. Żniwo wprawdzie wielkie, ale robotników mało. Proście więc Pana żniwa, żeby wyprawił robotników na swoje żniwo. Moi drodzy, mam wrażenie, że ten tekst, zawsze jak go słyszymy, ja go przynajmniej zawsze słyszałem w takim kontekście i on na pewno oczywiście o tym jest. To jest taki tekst, który wzywa, Pan Jezus wzywa, żeby się modlić o robotników w winnicy pańskiej, tak? Czyli żeby się modlić o powołania, ale nie chodzi tylko, mi uważam, o duchownych, nie? Modlić się o ludzi, którzy będą po prostu pracować dla Kościoła, będą pracować dla Ewangelii, będą pracować dla rozgłaszania wszędzie dobrej nowiny i imienia Pana Boga. To jasne. I nie wątpię, że ten tekst o tym jest. Ale zauważcie, Pan Jezus prosi, żeby się modlić o to, żeby Bóg wyprawił robotników na swoje żniwo. Jak sobie to ostatnio czytałem, pomyślałem sobie tak... Czy przecież to oznacza, że nie jest tak, że nie ma robotników? Bo On nie mówi proście, żeby znaleźli się jacyś robotnicy, których będzie można wyprawić. Nie. Tylko proście, żeby wyprawił robotników. Czyli trochę tak, jakby mówił, że robotnicy są, ale nie chodzą do roboty. I pomyślałem sobie, że ten tekst równie dobrze, oprócz takiego wyzwania, żeby Pan powoływał różnych ludzi, jest też o tym, że już powołanych trzeba po prostu nawracać. Że już powołanych do różnej roboty jakby trzeba, no nie chcę powiedzieć przymusić, ale jakoś zmotywować do tego, żeby poszli na żniwa, czyli poszli do roboty. I kochani, tak jak wam mówiłem, ja ten tekst traktuję nie tylko jako tekst o duchownych, nie? To jest tekst o każdej robocie. Jakby winnica pańska to nie jest tylko winnica taka, że tak powiem, duchowna, czyli klerykalna, tak? Winnica pańska, kochani, to są rodziny, to są małżeństwa, to jest wychowanie dzieci, to jest służba miłościom, to są wszelkie rodzaje jakby pracowania dobrem, tak? Jakby dla Pana Boga, dla Królestwa Bożego, dla drugiego człowieka i tak dalej. Czyli w takim kluczu to jest na przykład tak, że jak jest mąż, który nie wypełnia swoich obowiązków, tak? nie jest dobrym mężem, nie jest dobrym ojcem, nie wnikajmy już teraz z jakich powodów. To ta modlitwa, kochani, może być w ogóle cudowną modlitwą, jakby Panie wypraw mojego męża do swojej winnicy, żeby zaczął pracować, bo on jest. To nie jest tak, że to jest modlitwa o męża, tylko to jest modlitwa, że mam męża, no tylko on taki mąż, nie mąż, nie? To samo oczywiście chodzi o żonę, to samo chodzi o, nie wiem, o księdza, to samo chodzi o opiekuna, to samo chodzi o kogoś, kto ma służyć i tak dalej. Kochani, ja ten tekst często czytam jakby w takim kluczu właśnie o mnie już, nie jako tego, że Panie Boże, powołaj mnie, bo ja wiem, że jestem od dawna powołany, mało tego, wiem w ogóle, do czego jestem powołany, tylko często nie chce mi się tam iść, nie chce mi się tego robić, bo jestem słaby, głupi, grzeszny i tak dalej. Kochani, to dotyczy tak samo bardzo wielu dziedzin w waszym życiu, nie? Że jesteście powołani do różnych rzeczy, a tam wam się nie chce iść. Zobaczcie, Pan Jezus mówi proście Pana Żniwa, jakby proście, proście nieustannie Ojca, żeby nas motywował, żeby nam wlewał Ducha Świętego. To nie znaczy, że On nie chce, tylko Pan Bóg chce z nami współpracować. A ten tekst? Jeżeli macie obok siebie ludzi, którzy powinni iść do winnicy pańskiej w jakimkolwiek znaczeniu do tej winnicy, a nie idą, no to... no właśnie... no to się może módlcie, żeby szli, żeby szli. Chyba tyle. Moi drodzy, moi kochani, dziękuję wam za kolejne spotkanie i zapraszam oczywiście na jeszcze jedno Jutrzejsze Sobotnie. Kochani, wyprawmy się dzisiaj na Żniwo. Czyli pomyślmy, do czego nas Pan powołuje, do czego nas wzywa, gdzie nas chce popchnąć i dajmy się popchnąć, dajmy się wezwać. Niech będzie w nas takie święte poczucie winy. Tylko mówię, nie takie, żeby się oskarżać, nie? Tylko takie święte poczucie tak, to jest moja robota, powinienem do niej iść, może się wreszcie przestanę lenić. Tyle na dzisiaj. Ściskam was, pozdrawiam, błogosławię, jak nie wiem co i życzę wam najlepszego, możliwego piątku na świecie. Miejcie się, proszę, dobrze. Z Bogiem, papa.