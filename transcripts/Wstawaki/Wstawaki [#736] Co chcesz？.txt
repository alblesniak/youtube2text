 Dzień dobry, dzień dobry, moi drodzy, mamy dzisiaj wtorek, to jest 16 dzień marca i to jest kolejne nasze spotkanie wielkopostne, na które się już bardzo cieszę, więc po prostu zróbmy, żebym mógł się cieszyć jeszcze bardziej i wam, mam nadzieję, wy też. Robimy! Moi drodzy, moi mili, bądźcie serdecznie przywitani w odcinku wtorkowym i zapraszam na dzisiejsze zdanie od św. Teresy od Jezusa. Ta, jak zawsze, po prostu najwyższe możliwe jakieś głębie nam to wprowadza, więc posłuchajcie. O Boże mój najwyższy, w tym cała moja siła, byś mi zawsze objawiał, co chcesz, abym czyniła. Takie trochę z Rymem nawet. Moi drodzy, bardzo, bardzo ważne zdanie. Kiedy św. Teresa się czuje mocna, kiedy św. Teresa czuje się silna, kiedy ma poczucie, że cała siła jest w niej, tylko w jednym wypadku, kiedy spełnia to, czego chce Bóg, kochani, nie ma takiej możliwości, żeby nas doprowadziło do czegoś złego, żeby nas doprowadziło do jakiegoś nieszczęścia, do jakiejś trwogi, do jakiegoś upadku słuchanie tego, czego Pan Bóg chce. Moi drodzy, ja wiem, że bardzo często Jego wola, wyrażona na przykład w jakichś różnych Jego zasadach, gdzie powiedział, co jest dobre, a co złe, wydaje się po ludzku, że nas doprowadzi do czegoś, co nas pozbawi szczęścia. Ja mam takie czasem wrażenie, że jak się by Pana Boga tak słuchało na serio, to wiele rzeczy, które nam się wydają szczęśliwe, bo my często łączymy szczęście z czymś bardzo prostym, jak przyjemność i tak dalej, ale nawet takie głębsze, które nam się wydają jakimś emocjonalnym poczuciem szczęścia, że właśnie gdybyśmy Go słuchali, to musielibyśmy się Go pozbawić. Jesteśmy przekonani, że Pan Bóg nam coś zabierze, nie? Że będziemy osłabieni w ten sposób. Że nasze szczęście, nasze życie, nasze powodzenie, nasza miłość, że będzie osłabiona. Teresa jest bardzo mądra. Mówi, że cała jej siła polega na tym, że będzie nieustannie odpowiadać tylko sobie na pytanie czego, Panie Boże, chcesz i wtedy, kiedy to zrobi, to właśnie wtedy będzie silna. Kochani, wiara m.in. polega na zaufaniu. Polega na tym, że wiemy... znaczy wiemy, nie wiemy, ale ufamy, że Pan Bóg naprawdę wie lepiej. Kochani, ja wielokrotnie w życiu oczywiście robiłem nie tak, jak Pan Bóg chce, tylko tak, jak ja chcę. Nie dlatego, że chciałem jakiegoś zła, tylko byłem przekonany, że ja naprawdę wiem, co jest dobre dla mnie albo co jest dobre dla moich bliskich, albo co jest dobre dla jakichś ludzi, to że oni do mnie przychodzą. Miałem przekonanie, że wiem, że to jest dobre, mimo że wiedziałem, że to się Panu Bogu średnio podoba, bo On to wyraża dosyć jasno w swojej nauce. Kochani, zawsze jest tak, że wtedy przegrywam, że wtedy wcale nie jest tak, że zdobywam jakieś szczęście, albo ludzie, którym tak radzę, jakieś szczęście zdobywają. Tylko kiedy się słucha Pana Boga, można mieć to poczucie mocy w życiu, że wszystko jest tak, jak trzeba. Tylko wtedy. Kochani, dzisiaj trudne zadanie. Trudne, bo to boli. Gdzie wiesz, że Pan Bóg mówi, że jest inaczej i że to jest zło, a ty mówisz, że to jest dobro? Albo gdzie wiesz, że Pan Bóg mówi, to jest dobro, a ty mówisz nie, to jest za trudne, więc to musi być zło. To mnie będzie za dużo kosztowało, to musi być coś złego, to musi być coś niedobrego, albo przynajmniej, nawet jeżeli nie takie, to nie dla mnie. Czego chcesz, Panie? mówi Teresa. Nieustanny pytanie, które sobie zadawała. Czego chcesz, Panie? Bo wiesz, że tylko kiedy będzie robiła to, czego chce Pan, to będzie w pełni mocy i w pełni szczęścia. Strasznie ważne, strasznie mądre. Pomyślcie o tym. Moi drodzy, moi mili, bardzo, bardzo wam serdecznie dziękuję za kolejne spotkania, za kolejne wstawakowe rozkminy i mam nadzieję, że zobaczymy się jutro pewnie, nie? w kolejnym dniu Wielkiego Postu. U mnie dzisiaj zachodzi już słońce, nagrywam to po południu, więc na dzisiaj chyba muszę już skończyć nagrywanie. Jutro będzie pewnie trochę bardziej rozświetlone, bo mam nadzieję, że słońce wyjdzie. Póki co w ogóle jest ładnie, kiedy nagrywam. To jest na początku Wielkiego Postu, są takie ładne, słoneczne dni. Jest oczywiście dużo śniegu, ale jest ładne słoneczko. Tyle. Ściskam, pozdrawiam, błogosławię, jak nie wiem co i do zobaczenia już jutro. Miejcie się najlepiej na świecie. Z Bogiem, pa, pa!