 Dzień dobry, dzień dobry, moi drodzy, to jest piątek, jest drugi listopada, dzisiaj bardzo piękne wspomnienie mamy w Kościele, ale o tym za momencik, więc ja was bardzo serdecznie zapraszam na drugolistopadowy odcinek Wstawaków. Jedźmy! Moi drodzy, moi kochani, bardzo was serdecznie witam w tym odcinku i bardzo się cieszę, że możemy się spotkać. Mamy dzisiaj drugi listopada, czyli wspomnienie wszystkich wiernych zmarłych. Dzisiaj jest właściwy dzień, kiedy wspominamy zmarłych i też oczywiście o tym będzie cytat. Dzisiaj będzie bardzo, tak myślę, w punkt, bo chciałbym, żebyście dzisiaj usłyszeli jedno bardzo proste przesłanie. Oczywiste i jasne, ale myślę, że bardzo nam wszystkim potrzebne w związku też z tym dniem. Jako że mamy piątek, to oczywiście cytat będzie biblijny, proszę posłuchajcie, to jest z Ewangelii św. Mateusza, z XXII rozdziału, 31 wersja, jego druga część. Brzmi to następująco Bóg nie jest Bogiem umarłych, lecz żywych. Moi drodzy, tylko tyle i aż tyle. Dzisiaj wielu z nas będzie płakać. Wielu z nas dzisiaj, kiedy odwiedzimy groby naszych bliskich, szczególnie, jeżeli to się może wydarzyło jakoś niedawno albo stało się w jakichś bardzo trudnych warunkach. Trudno mi oczywiście mówić, że są śmierci tak tragiczniejsze, nie tragiczne, ale trochę tak mówimy, że ktoś tragicznie zmarł, w takim sensie niespokojnie, a przecież Boże, został przez kogoś zabity, zamordowany. Będzie dzisiaj, prawdopodobnie dzisiaj, kochani, dużo łez. I oczywiście te łzy są na miejscu, to jasne, bo mieliśmy bliskich przy sobie i ich nie mamy. Są ludzie, których kochaliśmy, kochamy cały czas oczywiście, a nie mamy ich na wyciągnięcie ręki. Kochani, tych łez się nie bójmy, ale jednocześnie musimy dzisiaj bardzo jasno, bardzo konkretnie pamiętać o tym zdaniu. Bóg nie jest Bogiem umarłych, ale żywych. Co to znaczy? Niektórzy sobie pomyślą Aha... czyli Bóg jest Bogiem tylko tych, którzy żyją na ziemi. Nie, kochani. Śmierć od czasu Pana Jezusa nie ma już żadnego znaczenia. W sensie nie ma już władzy żadnej. Ci, którzy umierają, nie umierają, przechodzą do życia. Ci, którzy umierają, idą do Boga i na spotkanie z Nim. Bardzo głęboko wierzę w to, że nawet wtedy, kiedy potrzebują ratunku, bo w bardzo wielu wypadkach tak oczywiście jest, że ich życie nie było jeszcze gotowe na to, żeby wejść w to prawdziwe życie, to bardzo głęboko wierzę w to, że Pan Bóg się nad nimi zajmuje, że Pan Bóg chce każdemu pomóc, że Pan Bóg zrobi wszystko, żeby każdego uratować. I kochani, dzisiaj chociaż mamy prawo do łez, mamy prawo do płaczu, to przede wszystkim dzisiaj powinniśmy dziękować Bogu to po pierwsze, że śmierć pokonał i że coś takiego jak śmierć już nie istnieje, a po drugie, bardzo się oczywiście powinniśmy modlić, żeby to wszystko, co jeszcze przeszkadza niektórym wejść do Królestwa Niebieskiego, żeby zostało w nich jak najszybciej pokonane, czyli żeby ich serca się jakby otworzyły na miłość, bo na tym de facto polega to oczekiwanie na wejście do Królestwa Niebieskiego, na otworzeniu serc. Kochani, nie wolno nam dzisiaj popadać w taką no właśnie... smutną zadumę. Tak się dzisiejszy dzień zazwyczaj pokazuje. Takie są zazwyczaj obrazy w wiadomościach, tak? Smutne jesienne cmentarze, znicze się palące, liście, przemijalność itd. Kochani, ja rozumiem oczywiście pewne piękno tego obrazu. Ja sam bardzo kocham obraz rozświetlonych zniczami cmentarzy. To światło, które tam jest, dokładnie pokazuje, o co chodzi. Tam jest życie i może się wydawać, że go nie ma, bo to jest jak tlący się po prostu płomek tylko mały, ale jest tam życie. Ono nie umarło, nie odeszło, nie skończyło się. Żaden z umarłych nie przestał istnieć. Są i to jest najpotężniejsza nowina chrześcijaństwa. Są i żyją i dzięki zmartwychwstaniu Chrystusa, miejmy nadzieję, wszyscy kiedyś zmartwychwstaniemy i spotkamy się u ojca. O, o... moi drodzy, to nie była żadna sztuczka, przepraszam. Właśnie skończyła mi się bateria. W sensie to, co tam się urwało, to była bateria, która się wyczerpała. Widziałem, że to mi się świeci już okienko, ale myślałem, że da radę. To naprawdę nie jest specjalnie. Zobaczcie, to dokładnie o to chodzi, co wam mówię w tym odcinku. Że nawet kiedy się kończy życie, bateria się skończyła, to tylko przekładamy baterię i żyjemy dalej. Kochani, na tym polega to, co dzisiaj świętujemy. No, kochani, naprawdę nie zrobiłem tego specjalnie, poważnie. To myślę, jest jakiś taki bardzo piękny, nie tam że od razu znak od Boga, tak? ale taki bardzo ładny przypadek, jak to mówią, wiecie, co to jest przypadek, żeby nam powiedzieć, o co tu chodzi. Kochani, nawet jeżeli to życie się właśnie urwało, bo skończyła się bateria, to żyjemy dalej. Spotkamy się kiedyś, mam nadzieję, wszyscy u naszego Ojca w Niebie. I o to chodzi w tym dzisiejszym wspomnieniu. Dobra, może już więcej nie będę gadał, żeby już jakieś inne tej rzeczy nie podziały. Kochani, nie poddajcie się dzisiaj po prostu smutkowi, po prostu łzom. Oczywiście, mówię, to jest wszystko na miejscu. Tracimy tych i nie mamy ich na wyciągnięcie ręki, których kochamy, więc oczywiście, że jest smutek i że jest żal i że za nimi tęsknimy, to jest jasna sprawa. Ale oni są. I zawsze, kiedy jesteśmy z Bogiem, zawsze, kiedy jesteśmy na Eucharystii, zawsze, kiedy jesteśmy w modlitwie, zawsze w ogóle, kiedy trwamy w łączności modlitewnej z nimi, to jesteśmy razem z nimi. A kiedyś wszyscy spotkamy się twarzą w twarz. Taką mam głęboką nadzieję i bardzo się o to dzisiaj modlę. Dobra, to tyle. Moi drodzy, to tyle w tym dzisiejszym odcinku. Bardzo wam dziękuję za to spotkanie. Widzimy się oczywiście jeszcze jutro w ostatnim odcinku wstawaków w tym tygodniu. Miejcie dzisiaj najlepszy dzień. Pełen pokoju i pełen przekonania o Bożej mocy i Bożym życiu. Ściskam, pozdrawiam, błogosławię i do zobaczenia już niedługo. Z Bogiem, paaa...