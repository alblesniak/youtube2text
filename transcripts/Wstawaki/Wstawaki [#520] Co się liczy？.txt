 Dzień dobry, dzień dobry, moi drodzy, dzisiaj jest wtorek, jest 2 czerwca, to jest drugi dzień tego miesiąca, drugi dzień tego tygodnia i to jest kolejna szansa, żebyśmy zrobili coś sensownego. Więc mówiąc krótko, bardzo was serdecznie zapraszam. Jedziemy! Moi drodzy, moi mili, witam was serdecznie we wtorkowych wstawakach i zapraszam, jak zawsze we wtorki, na cytat święty. Czyli cytat ze świętego, a dzisiaj raczej ze świętej. Będzie dzisiaj fantastyczna święta, wszystkim znana i jej fantastyczne zdanie też wszystkim znane i będzie mądrość taka w ogóle, którą wszyscy znają, ale właśnie o to chodzi, żeby sobie ją przypomnieć. Święta się nazywa Święta Matka Teresa z Kalkuty. Myślę, że nie trzeba nikomu tej pani przedstawiać, a jej zdanie brzmi następująco Nie liczy się, co robimy, ani ile robimy, lecz to, ile miłości wkładamy w działanie. Kochani, jeżeli ktoś z was wczoraj, po wczorajszym odcinku, jeżeli go oglądaliście wstawaki poranne poniedziałkowe, zadał sobie pytanie No dobrze, ale na czym ma polegać szerokie życie? Na czym ma polegać to, żeby nie tylko żyć właśnie długo, ale żeby życie wypełniać, żeby ono było jak najpełniejsze, jak najszersze? No to właśnie dzisiaj macie odpowiedź. Chodzi o to, nie ile zrobimy, jak bardzo dużo przedsięwzięć, jak bardzo dużo, nie wiem, uruchójmy projektów, jak bardzo zrobimy nowych dzieł, jak bardzo zmienimy świat, jak bardzo, nie wiem, ludzi zainspirujemy. Na boku wszystko jest ważne. Nie chodzi o to, ile i jak bardzo to wszystko będziemy robić, tylko chodzi o to, na ile to wszystko wypełnimy miłością. Szerokie jest to, co jest wypełnione po brzegi, ile się tylko da, najbardziej jak się da, miłością w trakcie tego robienia, w przygotowywaniu, potem w jego owocach i tak dalej. Kochani, wszystko, co robimy, może być mega szerokie. Wszystko, co robimy, może być mega owocne. Wszystko, co robimy, nawet najdrobniejsze rzeczy mogą mieć naprawdę kolosalne znaczenie, jeżeli są wypełnione miłością. Kochani, tysiące razy wam już powtarzałem to zdanie św. Teresy od Dzieciątka Jezus, nie? Ona mówiła Jeżeli podniesiesz igłę z miłością. Oczywiście ona to mówiła nie w takim kluczu, że tam ci upadła na podłogę, po prostu ją podnosisz, tylko chodzi o to, że robisz to, bo chcesz tą igłą komuś coś uszyć albo podnosisz, bo komuś upadła i ty za niego chcesz podnieść. Czyli robisz to dla kogoś. I ona mówi Jeżeli podnosisz igłę z miłością, to świat się właśnie zbawia. Kochani, dlatego, że wszystko, co jest robione z miłością, przyczynia się do tego, żeby się działo dobro w tym świecie, żeby się działa miłość w tym świecie, żeby się działo zbawienie w tym świecie. Kochani, gdybyśmy kochali, gdybyśmy rzeczywiście nieustannie się starali o miłość, gdybyśmy wkładali wszystkie możliwe wysiłki, to nic więcej nie trzeba by w tym świecie robić, żeby ludzi jakby nawracać do Pana Boga, przeprowadzać, żeby ich zmieniać itd. Nie byłyby potrzebne, kochani, żadne kazania, nie byłyby potrzebne żadne YouTube'y ze wstawakami, bo we wszystkim, co byśmy robili, nieustannie by się rozlewała wszędzie miłość i byśmy jej cały czas doświadczali. To to są tylko słowa. One mają nas tylko zainspirować, dlatego, że mało mamy tej miłości. Kochani, bardzo dzisiaj prosta sprawa, zresztą jak zazwyczaj. Wszystkie dzisiaj czynności, wszystkie dzisiaj spotkania, wszystkie dzisiaj słowa, wszystkie myśli, wszystkie wybory, wszystkie decyzje, wszystko, co będziesz dzisiaj robić, zrób dzisiaj z jak najpełniejszą miłością. To naprawdę może być niewiele znaczące. To mogą być takie rzeczy, co ty powiesz ale co to w ogóle jest? Ja to w ogóle nic w życiu nie robię, to jest nic nadzwyczajnego. Nie szkodzi. Jeżeli to wszystko będziesz robić z miłością, to będą się działy największe rzeczy na świecie, bo tak naprawdę chodzi zawsze, tylko i wyłącznie o miłość. Moi drodzy, moi mili, bardzo wam dziękuję za kolejne spotkanie, tym razem wtorkowe i oczywiście zapraszam na jutrzejsze, na jutrzejsze środowe. Kochani, mam nadzieję, że w tym tygodniu uda mi się wreszcie ruszyć trochę tak z vlogami, tak normalnie i w tym tygodniu będą prawdopodobnie takie vlogi Q&A, bo dawno nie było Q&A, więc mam nadzieję, że zrobię w końcu. Nie wiem, czy to będzie dzisiaj, czy to będzie jutro, czy to będzie pojutrze, ale będzie w tym tygodniu. Więc jeżeli ktoś chciałby sobie też pooglądać trochę więcej, to mam nadzieję, że w końcu też ruszymy z takimi filmami, które... no właśnie... które zazwyczaj były. Kochani, na dzisiaj to tyle. Żyjcie dzisiaj pełni miłości. Ściskam was, pozdrawiam, błogosławię i do zobaczenia już jutro. Z Bogiem, paaa...