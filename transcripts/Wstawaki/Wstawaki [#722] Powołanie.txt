 Dzień dobry, dzień dobry, moi drodzy, to jest sobota, to jest 27 dzień lutego, jest nasz ostatni wstawak lutowy, lutczany? lutowy, no nie? I to jest po prostu kolejny odcinek, bo ja się jakoś zawiesiłem. Zapraszam, jedziemy! Moi drodzy, moi mili, moi kochani, serdecznie was witam i zapraszam na jeszcze jedną myśl tego tygodniową, tak żeby tydzień skończyć i coś dobrego jeszcze zrobić. Krótka myśl, krótkie zdanie, ale myślę, że w ogóle ważne. Każdy sobie musi je sam rozkminić, ale dobry kierunek do myślenia. Tak mówi św. Teresa od Jezusa, posłuchajcie Strzeżcie się troszczenia o rzeczy obce waszemu powołaniu. Ciekawe zdanie, kochani, to jest zdanie, które Teresa oczywiście mówiła do swoich sióstr, ona była reformatorką, tak jak i Jan od Krzyża, zakonu karmelitańskiego, więc jakby była wychowawczynią sióstr. I to zdanie oczywiście jest skierowane bezpośrednio do sióstr, dotyczyło ich powołania karmelitańskiego, ale jestem przekonany, że to jest zdanie, które dotyczy każdego powołania. I kiedy mam na myśli powołania, to chodzi mi w ogóle o ścieżkę życiową. Nie chodzi mi tylko o takie te powołania, tam nie wiem... małżeństwo, duchowieństwo, czy bycie w pojedynkę, tylko w ogóle do każdej ścieżki życiowej, nie? Do każdego robienia czegoś. Ona mówi strzeżcie się robienia rzeczy, które są niezgodne, które są jakby... nie wchodzą w to. O co tu chodzi? To nie chodzi, kochani, o taki ekskluzywizm, nie? żeby robić tylko i wyłącznie jedną rzecz na świecie. Tylko trzeba nieustannie zadawać sobie pytanie, czy rzeczy, które ja robię, nie niszczą tego, co jest najważniejsze. Kochani, to jest na przykład historia mojego życia, nie? Wiecie, że ja swego czasu, jak już byłem księdzem, poszedłem na studia reżyserskie, byłem na reżyserii teatralnej w Krakowie, nie? Na PWST w Krakowie. I czułem, że to jest mi potrzebne, że chcę to robić, że to jest fajne w ogóle, atrakcyjne, ważne, też miałem nadzieję, że to jest też święte, prowadząc do Pana Boga. I takie też było. To nie jest tak, że to było złe. Było tam strasznie dużo dobra, się wydarzyło. Ale po dwóch latach się zorientowałem, że to zaczyna tak zajmować mój czas, tak zajmować moje myśli, moją modlitwę, albo w ogóle ją kasuję, jakby moje życie tak jest zaangażowane wokół tego, że ja stracę za chwileczkę to, co jest ważniejsze. Czyli moje bycie dominikaninem, moje bycie zakonnikiem. Dlatego po dwóch latach zrezygnowałem. Bo dla mnie to strasznie trudne, bo wydawało mi się, że rezygnuję z czegoś... właśnie, nie niezłego, tylko z czegoś strasznie dobrego, tylko coś się stało właśnie zbyt ważne, a jest rzecz ważniejsza, tylko zeszła na drugi plan. I o to dokładnie chodzi. Chodzi o to, żeby nie zadać sobie tylko pytania, czy ja robię rzeczy dobre, czy złe. To jest w ogóle strasznie ważne pytanie, nie? Tylko żeby też mieć takie pytanie w głowie, jakby... co jest u mnie najważniejsze, co jest pierwsze? Na przykład moja rodzina, a jeżeli jesteś na przykład mężem, żoną, to tak, to powinna być jedna z pierwszych rzeczy w twoim życiu. Wiadomo, po Panu Bogu, nie? Ale chodzi mi o takie ziemskie ścieżki. Jeżeli są rzeczy, które to negują, które to niszczą, które to jakoś naruszają, nie? To trzeba z nich rezygnować, albo je ograniczać we właściwym jakimś takim wymiarze, żeby nie były niszczące. Kochani, to zdanie jest nie tylko do zakonnic, nie? To jest zdanie do każdego, do tego, jak swoje życie prowadzimy. Bo my często, jak to mówimy, tak? łapiemy dziesięć srok za ogon i tak naprawdę nie mamy żadnej, a zazwyczaj jeszcze tą najważniejszą orła jakiegoś tracimy. Pomyślcie, czy nie ma rzeczy, których nie trzeba by po prostu przestać robić? 🎵 Moi drodzy, moi mili, to by było na tyle w tym tygodniu, tak to właśnie zakończyliśmy kolejny, w sensie drugi, znaczy drugi pełny, ale bo pierwszy był... Co ja w ogóle gadam? Zakończyliśmy kolejny tydzień wstawakowy i zakończyliśmy luty. Bo kochani, bo widzimy się 1 marca, bo luty jest trochę krótszy oczywiście, jak zawsze, więc 1 marca, w poniedziałek się widzimy w kolejnych wstawakach. W opisie oczywiście link do Pogłębiarki. Miejcie najlepszą proszę niedzielę, jutrzejszą. Niech to będzie dobry dzień. I w ogóle dzisiejszy też. A my się zobaczymy w poniedziałek. Ściskam, pozdrawiam, błogosławię i do zobaczenia. Z Bogiem, paaa...