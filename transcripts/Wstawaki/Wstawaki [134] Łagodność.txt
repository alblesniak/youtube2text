 Dzień dobry, dzień dobry, moi drodzy, dzisiaj jest wtorek, jest piąty lutego, a to jest kolejny odcinek Wstawaków, na który was bardzo serdecznie w tym tygodniu zapraszam, w sensie tego dnia dzisiejszego wtorkowego. Jedziemy! Moi drodzy, moi kochani, bardzo was serdecznie witam i bardzo się cieszę z naszego kolejnego spotkania, z tego, że możemy znowu rozpocząć ten dzień czymś sensownym, a tak dzisiaj będzie, bo będzie dzisiaj cytat ze świętego, czyli pewnie będzie mądrze. Będzie dzisiaj w ogóle superowy święty, święty Franciszek Salezy, bardzo mądry facet, a zdanie jego brzmi, kochani, następująco, tak się będziemy dzisiaj od niego uczyć. Jest ono takie Nic nie jest tak silne jak łagodność i nic nie jest tak łagodne jak prawdziwa siła. Kochani, to jest w ogóle przepiękne zdanie. To jest takie zdanie, którego się trzeba koniecznie uczyć, żeby zobaczyć pewną jakby właściwość człowieka jako takiego. Zobaczcie, ile jest takich miejsc w naszym życiu, gdzie jesteśmy przekonani, że jakąś agresją, jakąś przemocą, użyciem jakiejś siły osiągniemy to, co chcemy osiągnąć. Że jeżeli będziemy w pewien sposób, nie wiem... naciskali na coś, to osiągniemy jakieś niezwykłe rzeczy. I uwaga... Oczywiście, że jest taki nacisk, który nie ma nic złego, czyli chodzi mi o takie staranie, takie mocowanie się z jakąś rzeczywistością, które jest w ogóle dobre, które jest takim momentem takiej po prostu chęci zrobienia czegoś dobrego. Ale jeżeli, że tak powiem, przekroczymy pewną granicę, czyli kiedy stajemy się przemocowi względem siebie, względem drugiego człowieka, względem Pana Boga, względem rzeczywistości, to z tego, kochani, zazwyczaj, zazwyczaj, zawsze, nic nie wychodzi. Mówi święty Franciszek, że nie ma drugiej takiej siły w człowieku, jak łagodność. Czyli taki moment, kiedy jakby podchodzisz... No bo co to jest łagodność? To jest podejście z ogromnym szacunkiem i miłością do tego, z czym się zmagasz. Czyli jeżeli to jesteś ty, to musisz podejść do siebie z szacunkiem i z miłością. Jeżeli to jest ktoś, z kim się zmagasz, musisz podejść do niego z szacunkiem i z miłością. Zobaczcie, bardzo wielu ludziom, którzy są, nie wiem... brutalni, agresywni, którzy okazują taką siłę w życiu, nie? Wydaje się, że właśnie ta brutalność, ta agresywność pokazuje ich siłę. To jest nieprawda. Ja mam takie doświadczenie, że brutalność, agresywność i przemoc to jest dowód totalnej bezsilności. Może taki przykład zupełnie, oczywiście, może kalibrem ogromny, ale jeżeli na przykład mężczyzna używa, nie wiem... przemocy fizycznej względem kobiety. Dla mnie to jest znak, że to jest po prostu najbardziej słaby facet na świecie. To znaczy mężczyzna, który używa swojej przewagi fizycznej nad kimś, nad kobietą albo nad dzieckiem, to znaczy, że on jest totalnie bezsilny. Jemu się wydaje, że on tą przemocą uzyska właśnie jakąś pozycję, jakąś siłę, a on dokładnie pokazuje swoją totalną bezradność i bezsiłę. Kochani, pomyślcie... Może macie takie miejsca w życiu, gdzie właśnie z uwagi na bezsilność próbujecie to pokonać jakąś przemocą, jakąś siłą. Pomyślcie o jakichś swoich różnych relacjach, o jakichś swoich zmaganiach z różnymi rzeczywistościami, czy gdzieś nie poszliście już... Mówię, to nie chodzi mi tylko o taką przemoc fizyczną, tylko w ogóle o takie przemocowe działanie. Przemocowe działanie względem siebie, względem drugiego człowieka, względem Pana Boga, nie wiem... na przykład w modlitwie. Można być w modlitwie, oczywiście, jakby dobrze naładowanym, w takim sensie, że się modlę ze wszystkich sił i jakby wkładam w to całą energię, ale można też się modlić przemocowo, czyli w takim sensie, Panie Boże, jakby... ja to albo dostanę, czego od Ciebie chcę, albo Cię po prostu zobaczysz, zostawię Cię i Cię w ogóle zrobię z Ciebie najgorszego na świecie. Jest takich ludzi trochę, którzy piszą o tym, mówią o tym, myślą w taki sposób, że Bóg musi być kimś okropnym, bo się starali coś dostać i nie dostali. Kochani, wszelka przemoc jest tak naprawdę jakby oznaką słabości, a nie oznaką siły. Wszelkie takie momenty przemocowe pokazują naszą totalną bezsiłę. Łagodność, jak mówi św. Franciszek Salezy, jest największą siłą tego świata. Zauważcie, Pan Jezus, najłagodniejszy baranek na świecie, najłagodniejsza osoba, jaka była, On właśnie tą łagodnością pokonał śmierć, pokonał zło, pokonał szatana, dlatego że był łagodny, nie był przemocowy. To właśnie dało Mu jakby dostęp do Jego zwycięstwa. Myślę, że bardzo warto dzisiaj o tym pomyśleć. Moi drodzy, to tyle na dzisiaj, w tym wtorkowym odcinku. Bardzo wam dziękuję za to spotkanie i zapraszam oczywiście na jutrzejsze, które, miejmy nadzieję, się odbędzie pewnie. Nie będziemy tego jakoś siłą wymuszać, ale miejmy nadzieję, że się odbędzie. Więc ja was też siłą nie będę zmuszał, żebyście tu byli, ale bądźcie, byłoby fajnie. To tyle. Ściskam, pozdrawiam, błogosławię i widzimy się już jutro. Z Bogiem, paaa...