 Dzień dobry, dzień dobry, moi drodzy, dzisiaj sobota, 14 marca, to jest ostatni wstawak w tym tygodniu wielkopostnym, którym kończymy ten tydzień wstawakowy. Bardzo was serdecznie zapraszam na rozkminę sobotnią. Co by ten dzień również zrobić dobrym. Lecimy! Moi drodzy, moi kochani, witajcie najserdeczniej w tym odcinku w tę sobotę i zapraszam na dzisiejszą myśl mistyczną mistrza Eckharta. Bardzo znowu, no w sumie taką jak zawsze, nie? Mądrą, oczywistą, wprost i robiącą coś dobrego z tego dnia. Posłuchajcie, nauczmy się wyzbywać złudzenia, że możemy nadać Bogu jakieś imię, którym byśmy Go wystarczająco wysławili i wywyższyli. On jest ponad imionami i niewysłowiony. Kochani, to jest w ogóle taka myśl, myślę, jedna z najbardziej przewodnich myśli całego mistrza Eckharta. On wiedział, że o Panu Bogu przede wszystkim wiemy to, kim On nie jest, niż to, kim On jest. Że natury Pana Boga nie jesteśmy w stanie pojąć, że wszystkie te dogmaty, które mamy, wszystkie pojęcia, wszystkie słowa, które używamy, nie to, że są złe, bo one oczywiście wyrażają część prawdy o Panu Bogu, ale właśnie, tylko część. One nam tylko dają przez pewne analogie, przez pewne obrazy, przez nasze pojęcia to, kim On jest. Tak naprawdę Pan Bóg jest jedną wielką tajemnicą. Kochani, jeżeli tak jest, to to oznacza kilka rzeczy, a czy w ogóle pewnie kilkadziesiąt rzeczy, ale tak na pierwszy ogień. Kochani, po pierwsze, nie wolno nam się tak bardzo spierać i kłócić właśnie o te nasze różne takie nazywania Pana Boga różnymi przymiotami, co jest w Nim ważniejsze, co jest pierwsze i tak dalej. Mówiłem wam na przykład wczoraj o miłosierdziu. Jestem głęboko przekonany, że to zdanie również miało sens, tak? Mistrza Eckharta, że miłosierdzie jest jego najważniejszym przymiotem. Ale uwaga, to też nie oddaje wystarczająco tego, żeby Go wywyższyć i wysławić tego, kim On jest. Miłosierdzie jest też tylko analogią, którą się posługujemy. Kochani, to jest bardzo ważne. Do żadnej naszej teologii, nie mówię, że mam je odrzucać, ale do żadnej teologii nie wolno się przyczepić, nie wolno się przywiązać. Ona nie może być łańcuchem. Ona ma być trampoliną, w takim sensie, że pozwala mi z Pana Boga coś zrozumieć, bo rozum jest ważny, rozum Pana Boga również poszukuje i również poznaje prawdę o Nim. To nie jest tak, że nic o Nim nie poznaje, ale nie poznaje całej prawdy. I człowiek pokorny, człowiek taki mądry, człowiek prawdziwy wie, że to wszystko to są tylko wstępy, to są tylko wszystko, jak to ładnie mówi św. Paweł, widzimy jakby w zwierciadle. Coś tam widzimy przez mgłę, jak dzieci, coś tam czaimy, ale nie do końca. I to, co widzimy, to jest prawda. To jest tylko wstęp do prawdy. Kochani, bardzo ważne, żeby być z Panem Bogiem w takiej wolności w nazywaniu Go, w pojmowaniu Go, w szukaniu Go. To nie ma być oczywiście... bo wiem, że zaraz odezwą głosy Aha... czyli wszystko nieważne, jak o Nim myślimy, wszystko jest takie samo... Nie, ja o tym w ogóle nie mówię, kochani, o tym w ogóle nie mówię. Chodzi tylko o to, że z tych pojęć, z tych dogmatów, które mamy, one są dopiero początkiem myślenia dalej, szerzej, głębiej, coś, co jest w ogóle niemożliwe po części na ziemi, gdzie poznamy dopiero, kiedy umrzemy. A i tak będziemy poznawać nieskończoność. Dla mnie to jest po prostu bardzo otwierające zdanie, żeby się do niczego nie przywiązać, żeby z niczego właśnie stworzonego, a zobaczcie, pojęcia są stworzone, żeby z niczego stworzonego nie zrobić swojej niewoli. Mówiłem wam też o tym w tym tygodniu, nie? Żeby nie być niewolnikiem również swoich własnych pojęć o Panu Bogu albo pojęć innych. To jest to, o co często tak bardzo się katolicy kłócą, tak? Bo ten ksiądz mówi o Panu Bogu tak, a ten tak. No i prawdopodobnie i ten ma rację, i ten ma rację. Albo pewnie ten nie ma racji, a ten nie ma racji, nie? I tu o to chodzi. O to chodzi. Żeby nie być niewolnikiem jakiejś duchowości, jakiegoś patrzenia, jakiejś jednej ścieżki, tylko mieć otwarte, szerokie, poszukujące inności Boga serce. O to by tu chodziło. O tym dzisiaj w tę sobotę, na koniec tygodnia. Pomyślcie. Moi drodzy, to by było na tyle w tym sobotnim odcinku. Bardzo, bardzo wam dziękuję za to spotkanie. No i... no i właśnie, no i zapraszam w poniedziałek. Cieszę się, że dalej się spotykamy we wstawakach, w Wielkim Poście i że codziennie rano, mam nadzieję, trochę mądrości nie ode mnie, a ludmistyków nadreńskich, że trochę od nich czerpiecie. Bo to fajni goście są, no naprawdę. Dobra, błogosławię, pozdrawiam, ściskam, jak nie wiem co, życzę wam najlepszego dnia z możliwych i do zobaczenia w poniedziałek. Z Bogiem, papa!