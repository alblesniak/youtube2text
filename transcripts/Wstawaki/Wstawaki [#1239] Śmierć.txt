 Dzień dobry, dzień dobry, moi drodzy, mamy dzisiaj drugi dzień listopada, jest dzisiaj wspomnienie wszystkich wiernych zmarłych, czyli tak zwany Dzień Zaduszny. Kochani, dzisiaj jest Dzień Zmarłych. Wiem, że tak się przyjęło, że 1 listopada się mówi, że to jest Dzień Zmarłych, to nieprawda. Dzisiaj w Kościele wspominamy wszystkich wiernych zmarłych. O tym będzie trochę dzisiaj w odcinku, chociaż w pewnym kontekście. Bardzo was serdecznie zapraszam, zróbmy ten odcinek, zróbmy ten dzień, żeby był dobry. Jedziemy! Moi drodzy, moi mili, moi kochani, wiem, że dzisiaj jest środa, a nie poniedziałek, ale trochę zachowamy się dzisiaj, jakby był poniedziałek, dlatego że będzie dzisiaj Mądrość Murów. A to z tego prostego powodu, że postanowiłem taką Mądrość Murów, która bardzo mi pasuje do dzisiejszego dnia, więc zrobimy sobie środowy poniedziałek albo poniedziałkową środę. Posłuchajcie następującej, dosyć takiej tragicznej Mądrości Murów, ale myślę, że dzisiaj nam się do czegoś przyda. Skazałem sam siebie na śmierć. Kochani, brzmi to zdanie dramatycznie, dramatycznie ono brzmi, ale chciałbym, żebyśmy na nie spojrzeli dzisiaj z dwóch stron. Z jednej strony, jako pewnego rodzaju przestrogę, bo to rzeczywiście jest dramatyczne zdanie, z drugiej strony, jako pewnego rodzaju zachętę, bo to może być bardzo piękne zdanie. Jaka jest przestroga? Nie skazujcie samych siebie na śmierć, szczególnie tę śmierć duchową. Kochani, dzisiaj wspominamy wszystkich, którzy zmarli, którzy właśnie jeszcze są w etapie czyśca, którzy potrzebują oczyszczenia, których się serce dopuściło jakiegoś zła w życiu, doznali różnego rodzaju zła i Pan mógł ich oczyszczać. Dzisiaj modlimy się za tych, którzy jeszcze potrzebują oczyszczenia. Czyli modlimy się za tych, którzy w jakiś sposób doznali śmierci za życia, uśmiercili swoje serce albo pozwolili innym je uśmiercić, albo po prostu przez różne wydarzenia w życiu, nie umiejąc się przed nimi bronić, nie szukając pomocy u Pana Boga, no dopuściliśmy do tego, że nam serca umierały. Kochani, oczywiście dzisiaj za nich się trzeba pomodlić, to jasne. Dzisiaj modlimy się za wszystkich wiernych zmarłych, szczególnie tych pewnie, których znamy, o których też się czasem niepokoimy, nie? Co z nimi? Czy dadzą radę? Czy Pan Bóg ich oczyści? i tak dalej. Po pierwsze, to miejcie nadzieję, błagam was, zawsze miejcie nadzieję w Panu Bogu, bo jak nie w Nim, to w kim? On se naprawdę poradzi. Natomiast bardzo potrzebujemy dzisiaj, kochani, modlitwy oczywiście za naszych bliskich zmarłych. Natomiast chciałbym, żebyście też pomyśleli w trochę swoim kierunku, albo w kierunku swoich bliskich. Czy gdzieś na przykład ty sam nie zadajesz sobie śmierci przez grzech, przez jakieś złe sytuacje, przez sprawy, które wiesz, że cię po prostu niszczą i zabijają ci serce, duszę, życie, radość itd.? A sam w tym tkwisz, po prostu sam to sobie robisz. Spójrz też na innych i może możesz komuś pomóc, bo może albo jesteś przyczyną śmierci kogoś innego i może trzeba wreszcie po prostu przestać, albo nawet to nie ma z tobą nic wspólnego, ale widzisz, że ktoś sam się zabija, sam się niszczy i ja wiem, że oczywiście człowiek jest wolny i jeżeli nie będzie chciał, to nie przyjmie żadnej pomocy, ale czy możesz chociaż jakkolwiek zareagować, nie? żeby pomóc mu się nie zabijać. Kochani, żeby to zdanie dzisiaj nie było prawdziwe o nas, żebyśmy nie mówili skazałem sam siebie na śmierć, skazuje sam siebie na śmierć. Ale z drugiej strony i to jest druga warstwa tego zdania, bardzo bym chciał, żeby to zdanie było dzisiaj, kochani, prawdziwe w nas. Żebyśmy skazali siebie na śmierć. W jakim sensie? Oczywiście w takim sensie, żeby umierał nasz egoizm, nasz egocentryzm, nasze skupienie na sobie, nasze granie na siebie, nasze wykorzystywanie innych ludzi, nasze robienie z siebie po prostu centrum wszechświata. Tak, w tym sensie trzeba skazać swoje ja na śmierć. To nie chodzi oczywiście o negowanie siebie i swojego ja, tylko tego wszystkiego, co jest przeciwne miłości, nie? Żeby się, kochani, kiedyś znało, zostało takie prawdziwe zdanie, bardzo piękne zdanie, nie? Żyje już nie ja, tylko żyje Chrystus. Że nie ma we mnie tego takiego ciągłego grania na siebie, tak? Tylko po prostu miłość Chrystusowa mnie wypełnia. To nie neguje mnie jako osoby, to nie neguje mojej tożsamości, nie neguje, nie skreśla mnie jako mnie, ale jednocześnie właśnie nie robi ze mnie kogoś okropnego, horrendalnego. W tym sensie tak, jak chciałbym dzisiaj bardzo skazać siebie na śmierć, w sensie to moje stare ja, tego mojego starego człowieka, tego starucha, który mnie tam zabija po prostu i też zabija innych dookoła mnie, bo oni cierpią przez to, bardzo bym go chciał skazać na śmierć. Więc kochani, takie dwa kierunki. Nie skazujcie się na śmierć i skazujcie się na śmierć. Mam nadzieję, że to łapiecie i że dobrze to tłumaczę. Kochani, nade wszystko pomódlmy się dzisiaj za naszych bliskich zmarłych, gdyż pomódlcie się oczywiście za tych zmarłych, których nie znacie, a którzy może potrzebują modlitwy. Otoczmy ich dzisiaj modlitwą. Moi drodzy, moi mili, moi kochani, serdeczne dzięki za kolejne spotkanie, bardzo jest mi miło, że się spotykałem w ten kolejny piękny dzień, czyli w Dzień Zaduszny. Tak, dzisiaj koniecznie wybierzcie się na cmentarze, bo to dzisiaj jest ten dzień, a nie wczoraj. Wiem, że pewnie większość z was była wczoraj, to nie tak, że a... to mi się nie zaliczyło. To nie chodzi o żadne zaliczenia. Ale warto dzisiaj pójść i w Dzień Zaduszny pomodlić się za zmarłych. Też pamiętajcie, że można uzyskać odpust przez wizytę na cmentarzu, przez całą tą Oktawę Wszystkich Świętych, czyli przez najbliższe jeszcze 7 dni. Kochani, ściskam was, pozdrawiam, błogosławię i miejcie się, proszę, najlepiej na świecie. Z Bogiem, papa!