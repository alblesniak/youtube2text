 Dzień dobry, dzień dobry Moi drodzy, dzisiaj jest piątek, jest 27 grudnia a to są pierwsze wstawaki w o bardzo długiej przerwie, więc najserdeczniej was tanie. Zapraszam, jedziemy! Moi drodzy, moi mili, witam was najserdeczniej i najcieplej w ten piątkowy poranek po ponad miesięcznej przerwie w naszych spotkaniach wstawakowych. Wiem, że się spotykaliśmy w Roratach, no ale nie było wstawaków, więc są wreszcie wstawaki. Jako, że mamy dzisiaj piątek, to oczywiście cytat będzie z Biblii, jako, że mamy ciągle Boże Narodzenie, to oczywiście będzie właśnie o tym, a to w ogóle, myślę, taka dosyć ważna myśl. Proszę, posłuchajcie, myślę, że to ważna myśl. Św. Łukasz, drugi rozdział, 12 werset A to będzie znakiem dla was. Znajdziecie niemowlę owinięte w pieluszki i leżące w żłobie. Moi drodzy, to jest zdanie, które mnie się bardzo karmi o co roku w święta Bożego Narodzenia. Bardzo jest mi ono potrzebne, wielokrotnie o nim mówiłem i myślę, że warto sobie to ciągle przypominać. Zauważcie, wielu z nas przez te święta nie doświadczyło prawdopodobnie niczego specjalnego, niczego nadzwyczajnego. Bardzo możliwe, że część z nas miała w ogóle jakieś trudne czasy, trudne dni. Niektórzy niekoniecznie takie mieli, ale pewnie było tak zwyczajnie. Jak to mówią święta, święta i po świętach minęło, było trochę wolnego, trochę pośpiewaliśmy, pojedliśmy, pooglądaliśmy telewizję no i może się nie wydarzyło nic specjalnego. Oczywiście ktoś również może miał fantastyczne spotkanie z Panem Jezusem, wszystko super. Ale to zdanie mi mówi, że znakiem tych świąt są rzeczy oczywiste i zwyczajne. Czyli niespektakularne, ale zwyczajne. Zobaczcie, mówią aniołowie do pasterzy, że znakiem tego, że właśnie się zbawia świat, że wszystko się zmienia, jest najnormalniejszy obrazek na świecie. Czyli zobaczycie matkę z dzieckiem, tak jak to widziano już w świecie miliardy razy wcześniej, widziano teraz, widzi się teraz miliardy razy i zobaczy się jeszcze miliardy razy znowu w przyszłych latach. Czyli żaden nadzwyczajny znak, tylko normalna rzeczywistość. Otóż uwaga... Kochani, dzisiaj Pan Jezus będzie chciał do was przychodzić we wszystkich waszych normalnych rzeczach. Niekoniecznie się musi wydarzyć w czasie święta, niekoniecznie musiało wydarzyć coś spektakularnego i nadzwyczajnego. Po prostu On jest obecny w tym, co znamy od zawsze. Kochani, cała sztuka chrześcijańskiego życia to jest umiejętność dostrzegania tego, umiejętność takiego wytężania wzroku, żeby zobaczyć te zwyczajne, a w tym zwyczajnym, nadzwyczajne przychodzenie Pana Boga. Kochani, to jest, mogę myśleć, strasznie ważna intuicja, dlatego że my ciągle chyba żyjemy w takim przekonaniu, że Pan Bóg przychodzi wtedy, kiedy mamy takie doświadczenie specjalne, nie? Takie, kiedy mamy doświadczenie ponad takie naturalne wręcz, albo przynajmniej jakoś takie mocne. Nie mówię, że nie. Nie mówię, że Pan Bóg nie przychodzi w takich momentach, ale On przychodzi po prostu w zwyczajności. Kochani, Kościół przez całą oktawę, dzisiaj jest kolejny dzień Oktawy Bożego Narodzenia, będzie mówił, że to dzisiaj, dzisiaj jest Boże Narodzenie, dzisiaj się narodził, mimo że to się stało trzy dni temu, a tak naprawdę nie stało się trzy dni temu, tylko stało się dwa tysiące lat temu. Kochani, On już przyszedł. On naprawdę z nami jest. Obiecał, że będzie z nami do końca świata, każdego dnia, nie zostawi nas nawet na sekundę. Więc jakby On jest. Trzeba się tylko rozglądać po rzeczywistości. W tych obrazkach, które znasz od zawsze, które widziałeś tysiące razy, On jest tam obecny. Więc kochani, ten nasz pierwszy odcinek stawakowy po tej przerwie chciałbym właśnie jakby w taki nurt was wrzucić. Jakby doszukujcie się Go wszędzie, rozglądajcie się po rzeczywistości i patrzcie, gdzie On jest, gdzie On jest obecny, bo jest. I nikogo z was nie pominął, nie zostawił, nie przyszedł gdzieś indziej, tylko właśnie do ciebie. Tylko trzeba zobaczyć te zwykłe, normalne rzeczy, które nas otaczają, bo On jest w nich obecny. On tam daje łaskę, moc i siłę. Więc otwórzcie szeroko oczy i zobaczcie ten zwyczajny znak. Moi drodzy, moi kochani, więc bardzo się cieszę, że możemy się wreszcie spotkać tak stawakowo, normalnie. Dla mnie jest to podwójne spotkanie, bo nagrałem właśnie cztery odcinki wstawaków do przodu i się zorientowałem po czwartym odcinku, że nie nagrał się głos. Czyli nagrywam te odcinki jeszcze cztery razy od nowa, więc ja się z wami spotkałem w ogóle już osiem razy, mimo że to jest pierwszy odcinek, który dopiero oglądacie. Moi drodzy, widzimy się porankami. Jutro oczywiście w sobotę, ostatni odcinek w tym tygodniu, a potem w poniedziałku jedziemy ze wstawakami dalej. No bo dlaczego by i nie? Ściskam, pozdrawiam, błogosławię i do zobaczenia już jutro. Z Bogiem, pa!