 Dzień dobry, dzień dobry, moi drodzy, mamy dzisiaj sobotę, to jest 30 dzień października, to jest ostatni wstawak w tym tygodniu, ostatni wstawak w październiku, więc zakończymy go z uśmiechem. A jakże? Tak, jak to już było w tytule tego odcinka i będzie też w ciekawostce, chociaż taka bardzo prosta ciekawostka, ale mam nadzieję, że będzie prowokowała nas do śmiechu. Zapraszam! Moi drodzy, moi mili, moi kochani, moi ulubieni, witam was bardzo serdecznie w ostatnim odcinku wstawakowym w sobotni, w tym tygodniu. Tak jak wam mówiłem, mam nadzieję, że on nas będzie prowokował do śmiechu, aczkolwiek sama ciekawostka śmieszna nie jest. Natomiast jakby mówię o śmiechu, więc mam nadzieję, że w ten sposób się po prostu uśmiechniemy. Proszę się uśmiechnąć do mnie. Uwaga, ciekawostka jest bardzo prosta. Śmiech przyczynia się do obniżenia ciśnienia krwi. Czajecie to? Jak się człowiek śmieje, to mu się reguluje ciśnienie krwi, dlatego że się prawdopodobnie wtedy po prostu dobrze dotleniamy i się odstresowujemy. I dlatego jakby się obniża ciśnienie krwi, czyli nie jesteśmy tacy napięci. Stąd właśnie to zdanie śmiech to zdrowie to jest prawdziwe zdanie, kochani, bo ten, kto się śmieje, jest zdrowszy. Ten, kto się dużo śmieje, ten jest mniej zestresowany itd. Tylko że ja wiem, co mi powiecie. No ale właśnie, ojcze, przecież ja mam takie sytuacje, mam tak stresujące życie i mam takie po prostu pokićkane różne rzeczy, że ja nie mam powodu do śmiechu. No to w takim razie jak mam to zrobić? A no właśnie tak. Kochani, tak jak wam mówiłem wielokrotnie, nie mamy wpływu na to, co się dzieje na zewnątrz nas. Nie mamy wpływu na to, co do nas przychodzi z zewnątrz i co nas atakuje czasem w bardzo perfidny i zły sposób. Ale mamy wpływ na to, co to zrobi z nami w środku. To, że coś przyszło, jak to mówią w tym dowcipie, samo przypełzło, to, że coś do nas przylazło i to, że coś nas atakuje i może coś nas zniszczyć, nie mamy na to wpływu. I nie mówię, że to jest lekkie, że to musi być zawsze łatwe, że to jest, nie wiem... proste do pokonania. Nie, może być tragiczne do pokonania, ale to, czy pozwolisz, żeby to ci zagnieździło smutek, żeby to ci zagnieździło beznadzieję, zagnieździło rozgoryczenie, zagnieździło irytację, zagnieździło gniew w tobie, to jest twoja decyzja. I wiem, że bardzo często opieranie się temu może być bardzo trudne, że można się bardzo zmagać z tym, żeby w ogóle sobie z tym poradzić, ale to są, kochani, naprawdę w większości, w większości wypadków nasze decyzje. Więc to, czy się, że tak powiem, będziesz uśmiechać mimo różnych trudnych sytuacji, również zależy od ciebie. Kochani, oczywiście tutaj wchodzi też dużo innych czynników, nie? Jakich mamy ludzi wokół siebie. Bardzo często, na przykład ja, gdybym był sam ze sobą, to bym po prostu był depresantem po prostu od rana do wieczora. Ale w związku z tym, że mam wokół siebie kochanych ludzi, mam braci, mam moich przyjaciół, mam moich współpracowników z langusty, którzy są przecudowni i oni mnie po prostu bardzo często pobudzają do śmiechu, wydobywają. Gdyby nie oni, ja bym naprawdę po prostu żył w depresji od rana do wieczora. Ja jestem dosyć melancholijnym człowiekiem, naprawdę. Jak jestem sam przez dłuższy czas, to się bardzo pogrążam. Dlatego raz na jakiś czas muszę się wyrywać natychmiast do ludzi, znaczy raz na jakiś czas, ja ciągle jestem z ludźmi, no ale właśnie, jak mi się zdarzają takie czasy, tak było w pandemii, więc może dlatego tak mówię, że ludzie są potrzebni do tego, żeby wzbudzać we mnie i wydobywać ze mnie radość, entuzjazm itd. Kochani, szukajcie po prostu źródeł radości. Szukajcie źródeł radości, bo śmiech to naprawdę jest zdrowie. Będziemy dużo bardziej zdrowi, jak będziemy się śmiać i uśmiechać. I nie bójcie się śmiechu. Kochani, nie bójcie się tego też, że inni będą na was dziwnie patrzeć. Nie bójcie się śmiać. Życie musi być wypełnionym śmiechem. Nie mówię, że zawsze i wszędzie to jest jasne. A wiecie, że największym powodem do śmiechu jesteśmy my sami, nie? Jak to mówił ojciec Joachim Badenia, on to oczywiście też cytował tam po jakichś innych autorytetach, że ten, kto się śmieje sam z siebie, będzie miał ubaw do końca życia. Na tym to polega. Uśmiechnijcie się, kochani, do mnie teraz i w ogóle do waszego życia, nawet jeżeli ono jest bardzo ciężkie. Da się to zrobić. Moi drodzy, moi kochani, moi mili, bardzo serdecznie wam dziękuję za to nasze kolejne spotkanie wstawakowe i bardzo się cieszę, że mogliśmy wspólnie się tutaj pobujać wstawakowo przez ten tydzień. Będziemy się bujać dalej, od poniedziałku, na co was zapraszam. Ściskam was, pozdrawiam, błogosławię i miejcie się, proszę, najlepiej na świecie. Z Bogiem, papa...