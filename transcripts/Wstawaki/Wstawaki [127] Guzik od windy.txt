 Dzień dobry, dzień dobry, moi drodzy, dzisiaj jest poniedziałek, jest 28 stycznia, a to jest kolejny tydzień ze wstawakami, na który was bardzo serdecznie zapraszam. Jedziemy z tym tygodniem. 🎵 MUZYKA 🎵 Moi drodzy, moi kochani, rozpoczynamy nowy, kolejny tydzień, rozpoczynamy kolejne sześć dni i kolejne sześć wstawaków w tym tygodniu i mam nadzieję, że codziennie rano zrobimy coś sensownego, żeby dobrze zacząć ten tydzień. Straszne są warunki dookoła, bo w sensie słyszycie, że coś tu jeździ, lata i w ogóle nie wiem, co się dzieje, ale jakoś damy radę. Moi drodzy, taka dzisiaj opowieść, taki obraz może bardziej, który nam, mam nadzieję, posłuży do czegoś konkretnego i sensownego. Czytałem jakąś książkę jakiś czas temu, w sensie nie potrafię sobie wspomnieć, w jakiej to było książce, czasem tak mam, że tyle tego czytam naraz, że po prostu nie mam pojęcia, skąd co biorę. Była tam taka opowieść o pewnym niepełnosprawnym. Był taki chłopak, który skakał gdzieś tam do wody z jakiejś skały, z jakiegoś nabrzeża i tak nieszczęśliwie oczywiście skoczył, że złamał sobie kark. W sensie przeżył, ale został sparaliżowany od szyje w dół. Całkowicie. W sensie działała tylko głowa, tylko jego twarz była, że tak powiem, do kontaktu z nim. Wszystkie inne części ciała absolutnie unieruchomione. I w tej książce był taki dosyć długi rozdział właśnie o tym, jaką sobie radził z tą sytuacją. W całej tej książce chodziło o to, żeby pokazać, jak sobie radzić z trudnymi sytuacjami. Przechodził przez straszne rzeczy. Przez oczywiście myśli, a prawie że w sumie próby samobójcze, chociaż trudno było mu to samemu zrobić. Przez totalną rozpacz, przez depresję, przez po prostu niechęć życia itd. itd. Aż do w ogóle w pełni funkcjonalnego życia, gdzie się okazało, że on jest jakimś wykładowcą na uniwersytecie, zrobił pracę doktorską, schabilitował się, wykłada w tej chwili. Prowadzi w ogóle aktywne, fantastyczne życie i też dużo jeździ po świecie i świadczy o tym, co się z nim dzieje, co się z nim stało. Ale... jeden z takich obrazów, który mnie najbardziej jakoś tak poruszył z tej jego opowieści, to był obraz tego, kiedy już był zupełnie sprawny, w sensie już funkcjonował jako profesor, znaczy sprawny w tym sensie, że funkcjonował w świecie, bo ciągle, oczywiście i tak jest do dzisiaj, on jest całkowicie sparaliżowany poza głową. Kiedy już się nauczył normalnego życia w świecie, funkcjonowania, kontaktu z ludźmi itd., to mówi, że jedną z takich rzeczy ostatnich, która mu została i która będzie w nim do końca życia już prawdopodobnie, to poruszanie się windą. Mianowicie, on ma taki specjalny wózek, gdzie ten wózek już potrafi na ruchy jego głowy kierować się tam, gdzie on kieruje swoją głową, ale nie jest w stanie, że tak powiem, jakiejkolwiek interakcji zawrzeć z rzeczywistością dookoła. I kiedy czeka na windę, to mówi, to jest zawsze taki moment dla niego takiego zatrzymania, dlatego, że czeka, aż ktoś się pojawi obok tej windy, kto mu wciśnie, wciśnie guzik. Jest w stanie sam do tej windy wjechać, jest w stanie wyjechać, ale potrzebuje kogoś, kto mu wciśnie guzik i potem, kto mu wciśnie guzik piętra, na który ma pojechać. I on tam pisał o tym, że to jest taki moment, kiedy on, mimo już naprawdę ogromnej takiej samodzielności, tego, że sobie potrafi radzić w tak wielu sytuacjach, to wie, jak strasznie potrzebuje człowieka do guzika od windy. Jakoś tak, nie wiem, może przez jakieś takie złożenie emocjonalne, może przez jakiś taki moment, bardzo mi to zapadło w głowę, w sensie ten guzik od windy. Kochani, ogromna większość z nas, no nie wiem, czy ogromna większość, może bez sensu mówię, ale bardzo wielu z nas chce być w życiu samowystarczalna, chce sobie radzić, nie chce nikogo prosić o pomoc, chce być w takiej sytuacji, w takim miejscu, gdzie naprawdę jesteśmy silni, mocni, gdzie potrafimy sobie radzić z różnymi sytuacjami życiowymi itd. I ja to oczywiście rozumiem. Ale, kochani, zawsze będzie tak, że będzie gdzieś przynajmniej jakiś jeden guzik, który ktoś nam będzie musiał wcisnąć i że jakby będzie taka rzeczywistość, gdzie będziemy potrzebowali czekać na kogoś, kto nam wciśnie ten guzik. I kochani, chciałbym, żebyście dzisiaj pomyśleli trochę odwrotnie, niż pewnie większość z was teraz myśli, bo większość z was się teraz koncentruje na sobie, na swoich brakach, na tym -"Tak, ja potrzebuję takiej osoby, która mi wciśnie guzik." Nie. Znaczy... możliwe, że potrzebujesz. Ale chciałbym, żebyście dzisiaj pomyśleli trochę odwrotnie, czyli żebyście pomyśleli, komu i gdzie możecie guzik wcisnąć. Kochani, zróbmy w tym tygodniu takie całotygodniowe, oczywiście wiecie, że jak mówię całotygodniowe, to mówię całożyciowe, czyli całotygodniowe poszukiwanie guzika do wciśnięcia. Czyli pomyślcie, gdzie są ludzie. To mogą być bardzo drobne sprawy, właśnie tak jak guzik od windy. To nie muszą być wielkie, nie wiadomo jakie wielkie rzeczy, tylko takie miejsca, takie sytuacje, takie relacje wasze, gdzie potrzebujecie komuś wciskać guzik i wam się wydaje, ale to jest jakaś malizna w ogóle, albo ktoś tego nie potrzebuje, albo w ogóle... albo mi się nie chce, albo w ogóle co ten guzik znaczy itd., itd. Kochani, bardzo niektórzy ludzie do życia potrzebują tego, żeby im wcisnąć guzik od windy. I myślę, że moglibyśmy taki dzień dzisiaj zrobić. Pomyśl, gdzie, dzisiaj, komu i w jaki sposób możesz wcisnąć guzik od windy. Moi drodzy, moi kochani, to tyle w tym pierwszym odcinku wstawaków w tym tygodniu. Rozpoczęliśmy te nowe sześć dni. Bardzo was zapraszam oczywiście na pozostałe dni. Widzimy się już jutro rano w kolejnych wstawakach. Mam nadzieję, że będziecie. Ja będę, no bo czemu miałbym nie być? Ściskam was, pozdrawiam, błogosławię i miejcie się najlepiej na świecie. Z Bogiem, paaa...