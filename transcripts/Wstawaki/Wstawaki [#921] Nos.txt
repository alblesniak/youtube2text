 Dzień dobry, dzień dobry Moi drodzy, moi mili, moi kochani, moi ulubieni witam was bardzo serdecznie tego poranka 21. dnia października to jest czwartek, a to jest kolejny wstawak i nie mam pojęcia, dlaczego mówię w taki dziwny sposób. Nie wiem... tak mi się jakoś łączyło. To was zapraszam, po prostu jedziemy! Moi drodzy, moi mili, moi kochani, moi ulubieni witam was bardzo serdecznie w odcinku czwartkowym i zapraszam dzisiaj na bardzo prostą, bardzo zwykłą ciekawostkę, ale która jest bardzo ważną prawdą życiową, którą sobie rozkminimy na dwa sposoby. Mianowicie, wiecie kochani wszyscy, bo to jest żadne odkrycie, że macie takie coś jak nos. Już się domyśliliście, bo taki był tytuł tego odcinka. Otóż nie wiem, czy wiecie, że nasze oczy ciągle i nieustannie widzą nos. To jest w ogóle dziwne, dlatego że pomyślcie sobie, jak teraz patrzycie, to nikt z was własnego nosa nie widzi. Żeby zobaczyć swój własny nos, trzeba dokonać specjalnego ruchu, że tak powiem, teraz go spróbuję dokonać. Przepraszam, jeżeli będę dziwnie wyglądał, ale właśnie o to chodzi. Tylko w ten sposób widzę swój nos, nie? Ale uwaga, chodzi o to, że nasze oczy ciągle go widzą, tylko w związku z tym, że on tu ciągle jest i jakby nie jest to widzenie do niczego potrzebne, nasz wzrok ignoruje ten fakt. I tylko, kiedy o tym pomyślimy i naprawdę na ten nos spojrzymy, przepraszam, to tylko wtedy go widzimy. Ale tak naprawdę widzimy go cały czas. I zresztą w ogóle, kochani, uważam bardzo ciekawa ciekawostka, bo ona oznacza dwie rzeczy. Po pierwsze, są takie rzeczy, które są w zasięgu twojego wzroku, które są w zasięgu twojego życia, które są w zasięgu twojego w ogóle całego po prostu istnienia i tak dalej, które są, tylko że tego nie widzisz, bo się przyzwyczaiłeś. I, kochani, jest wielką sztuką dostrzegać rzeczy, które są po prostu obecne, a my ich nie widzimy, bo są codzienne, bo są zwyczajne, bo nam zawsze towarzyszą, bo nam powszedniają. Kochani, to się w ogóle miłość na przykład nazywa. Że bardzo często takie proste gesty miłości, które w kółko powtarzamy, przestajemy je widzieć. Na przykład to, że ktoś... Przepraszam bardzo, coś mi się odbiło, wybaczcie. Moi drodzy, Boże, co ja w ogóle wyprawiam na tych odcinkach. Kochani, więc są takie rzeczy na przykład miłości, których nie zauważamy. Mam nadzieję, że również się śmiejecie teraz tak jak ja i że wzbudziłem was chociaż trochę śmiechu. O to chodziło. Więc miłość. Są takie rzeczy, są takie gesty, których nie zauważamy i które jakby wydają nam się powszednie i zwyczajne, a powinniśmy je widzieć. Nie chodzi mi o to, że macie widzieć swój własny nos. Nie, tego nie widzicie. Ale dostrzeczcie te rzeczy obecne, które są, tylko żeśmy się do nich przyzwyczaili. Ale z drugiej strony, kochani, są też takie rzeczy, które nieustannie są przedmiotem naszego zainteresowania i ciągle mówimy, że nam przeszkadzają i że w ogóle to jest okropne, a moglibyśmy je naprawdę spróbować zignorować. Oczywiście są tak wielkie rzeczy, że ich się ignorować nie da, ale, kochani, jest dużo takich rzeczy, które my po prostu świadomie, że jak powiem, cały czas chodzimy właśnie tak, w sensie patrząc na swój nos. A możemy się nauczyć ignorować to, że to jest, bo to nam tak naprawdę w niczym nie musi przeszkadzać, chociaż jest może dyskomfortowo, albo jakieś takie... Pomyślcie, czy nie macie takich rzeczy, na których się za bardzo skupiacie i ktoś wam mówi -"Słuchaj, to jest taka drobnica. Czemu ciągle o tym gadasz? Czemu ciągle o tym myślisz? Czemu nieustannie to jest w twojej głowie? Zostaw to już." I są takie rzeczy. Oczywiście, mówię, są też takie, których się powinno... Nie da, bo się nie da tak po prostu ich wyrzucić z głowy. Ale nad niektórymi moglibyśmy popracować, żeby ich nie widzieć. Tak jak nie widzimy własnego nosa, chociaż go widzimy. Zobaczcie, jaka ciekawa ciekawostka, nie? Taki niby zwykły nos i nasze oczy, a tyle można duchowej prawdy z tego wyciągnąć. A w ogóle trochę się pośmiać, ale to pośmiać dlatego, że jestem po prostu dziwny i śmieszny i w ogóle trochę obleśny. I mi się po prostu odbiło na wizji. Ale bardzo mnie to rozbawiło i mam nadzieję, że was też. Proszę, napiszcie, że się śmialiście do rozpłuku, do lusterek, do waszych makijaży, do waszych owsianek, do waszych kaw, w waszych autobusach. Bardzo mi się zawsze podoba, jak piszecie, że w autobusie oglądaliście coś tam, stawaki i się śmialiście w głos. A mieliście oczywiście słuchawki na uszach i wszyscy na was się patrzyli jak na gubków. To jest super, że doprowadzam was czasem do śmiechu. Bardzo by to było super. No dobra, słuchajcie, bo to chyba jest tyle w tym odcinku. Końcóweczka. Moi drodzy, moi mili, dziękuję wam za to spotkanie, bardzo się z niego cieszę. Cieszę się, że się ucieszyliśmy. Jak to mówił kiedyś ksiądz Józef Kozłowski, taki jezuita, wielka postać łódzkiego kościoła, mówił kiedyś na takim spotkaniu uwielbieniowym, taka dziewczyna składała świadectwo i nie ma co ukrywać, troszeczkę przynudzała. I ojciec Józef Kozłowski do niej mówi Słuchaj, skończyłaś już? Bo jak tak, to się teraz poradujmy. I dokładnie o to chodzi. To się poradujmy. Mam nadzieję, że się poradowaliśmy. Ściskam was, pozdrawiam was, błogosławię was i do zobaczenia we wstawakach jutro. Z Bogiem, pa!