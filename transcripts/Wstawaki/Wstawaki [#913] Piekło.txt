 Dzień dobry, dzień dobry, moi drodzy, mamy dzisiaj 12 października, to jest dzień wtorkowy, to jest kolejny wstawak, który ma sprawić, że dzisiejszy dzień będzie dobry, a chciałbym na was dzisiaj złożyć coś naprawdę bardzo ważnego i coś bardzo potrzebnego i bardzo dojrzałego. Ale o to by w sumie też chodziło w życiu, nie? żeby dojrzewać. No to zobaczymy, w sensie jedziemy. Moi drodzy, moi mili, moi kochani, moi ulubieni, witam was bardzo serdecznie w tym dzisiejszym odcinku. Jak zawsze we wtorki zapraszam na cytat ze świętego. Będzie to znowu święty, który jeszcze świętym nie jest, ale już tam ma być ogłoszony świętym, tylko się nie odbyła jeszcze jego beatyfikacja. Już się wielokrotnie pojawiał w naszych odcinkach. Będzie to Fulton Sheen, arcybiskup. Bardzo, bardzo piękna postać. Posłuchajcie proszę jego zdania. Bardzo kocham to zdanie, ono bardzo zgadza się z moją teologią, i to mi potwierdza, że skoro taki mądry kardynał tak myślał, w sensie arcybiskup tak myślał, no to pewnie może dobrze myślę. On mówi tak Bóg nie skazuje nas na piekło, o ile my sami siebie nań nie skażemy. Kochani, lubię to zdanie, bo to zdanie odpowiada najgłębszym moim intuicjom. Moi drodzy, naprawdę wybór piekło, bo takie coś jak piekło, oczywiście taka możliwość jak piekło istnieje, to jest jasne. Natomiast to, czy ktokolwiek tam trafi, to jest naprawdę tylko i wyłącznie nasz wybór, tylko i wyłącznie nasza decyzja. Kochani, wiem, że są takie utarte czasem w katolicyzmie, traktujemy je trochę z przymrożeniem oka, ale jednak mam wrażenie, że czasem niektórzy tak myślą. Takie ścieżki, gdzie myślimy o jakimś takim, nie wiem... sumowaniu się dobra, o sumowaniu się dobrych uczynków, o sumowaniu się złych uczynków, o tych takich głupich obrazach, nie jakiejś takiej wagi, tak? że ile zrobiłeś dobra, ile zrobiłeś zła, no i co tam przeważy, no to taki będzie wynik, nie? Kochani, temu przeczy Pismo Święte. Pismo Święte jest taki genialny tekstu proroków, gdzie Pan Bóg mówi Mówicie, że moje postępowanie nie jest słuszne, kiedy mówię wam tak. Czyli ludzie mówią Panu Bogu, że jego postępowanie nie jest słuszne, bo On mówi tak. Jeżeli ktoś całe życie żył dobrze, ale potem w pewnym momencie odszedł od tego dobrego i zaczął czynić źle i to może było naprawdę tylko chwila, ale ta chwila była właśnie, że tak powiem, jego wyborem takim na zawsze, to nie liczy się całe jego dobre życie. Ale uwaga, Pan Bóg też mówi odwrotnie. Jeżeli ktoś całe życie czynił źle, a potem na końcu wykona obrót w Jego stronę, to to wystarczy Panu Bogu. I ludzie, tak mówi prorok, mówili Panu Bogu Twoje postępowanie nie jest słuszne. Nie powinno tak być, bo to jest niesprawiedliwe. Kochani, to my jesteśmy kowalem naszego nieba bądź piekła. To nie jest tak, że Pan Bóg, kiedy my byśmy bardzo, bardzo chcieli i byśmy naprawdę się starali, może nieudolnie i może nawet, kiedy nam z tego nic nie będzie wychodzić, ale kiedy będziemy podejmować próby, żeby być w niebie, to nam nie powie sorry, no za mało się starałeś albo za mało wyszło z twojego starania. Nie, kochani, to nasze decyzje, to nasze tylko odwrócenie się od Pana Boga może nas wskazać na tą straszną rzecz. Pamiętajcie, dlaczego to mówię, bo to nie jest tylko kwestia tego, żeby myśleć dobra, to żeby mi się tylko udało na końcu życia akurat być w tą dobrą stronę, nie? Nieważne, jaki będę całe życie, by na końcu być. Kochani, my powinniśmy żyć tak, jakby każda chwila była ostatnią chwilą naszego życia. Co to znaczy? Że ten dzisiejszy dzień, ten wtorkowy dzień, kochani, ma ogromne znaczenie. Jakkolwiek wyglądało twoje życie, jeżeli było całe beznadziejne do dzisiejszego dnia, to jeżeli dzisiejszy dzień przeżyjesz dobrze, jeżeli dzisiejszy dzień będzie wypełniony dobrem, miłością, spotkaniem z Bogiem, to to cię wprowadzi do nieba. Jeżeli całe twoje życie było cudowne może i w ogóle byłeś świetny, a może nawet święty, ale dzisiaj postanowisz się od Pana Boga odwrócić i od Niego odejść i pójść sobie gdzieś tam, to może się okazać, że to właśnie będzie twoim wyborem piekła. Kochani, powinniśmy w każdej chwili, jakby, mieć sobie taką świadomość, że każdy nasz wybór to jest wybór jednej albo drugiej drogi. Jest taki bardzo piękny tekst w Księdze Powtórzonego Prawa, gdzie Mojżesz mówi Kładę przed wami błogosławieństwo i przekleństwo. Wybierajcie. To mówi wy wybieracie. Wy wybierzecie, czy pójdziecie drogą błogosławieństwa dzisiaj, czy pójdziecie drogą przekleństwa. Moi drodzy, dzisiaj w ten wtorek rano stoją przed wami dwie drogi. Droga błogosławieństwa i droga przekleństwa. I to nie jest tak, że zewnętrzny świat sprawi wam dzisiaj błogosławieństwo albo sprawi wam dzisiaj przekleństwo. Tak, może wam różne rzeczy utrudnić albo ułatwić, ale to, którą drogą pójdziecie, zależy tylko i wyłącznie od was. Wybierzcie drogę błogosławieństwa. Moi drodzy, moi mili, moi kochani, moi ulubieni, bardzo wam dziękuję za to kolejne spotkanie leśne. Jestem w ogóle w lesie łódzkim, albo raczej taki... no nie, w sumie to łódzkim, bo to nie jest pod łodzią, tylko samej Łodzi. A my tak fajnie, że w Łodzi, w środku w Łodzi jest taki duży las z jeziorami itd. Bardzo to jest fajne miejsce. Więc tutaj sobie czasem przyjeżdżam nagrywać wstawaki, czasem tu przychodzę biegać. Kiedyś tu były takie w ogóle też vlogi, jeżeli pamiętacie, tak jak latałem po tym lesie, jak taki grubas. Znaczy dalej jestem grubas, ale wtedy byłem tam pewnie parę kilo większy grubas. Chociaż ostatnio też nie jest za wesoło, bo za dużo coś jakichś dobrych rzeczy jem. Nieważne, to nie o to chodziło. Tak się chciałem tylko podzielić tym smutkiem, znaczy radością, bo to jest bardzo piękne. I patrzcie, miałem kończyć, ciągle o tym gadam. Smacznego. Ściskam was, pozdrawiam, błogosławię i miejcie się proszę najlepiej na świecie. Z Bogiem. Pa, pa!