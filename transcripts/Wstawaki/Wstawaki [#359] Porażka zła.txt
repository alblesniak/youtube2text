 Co mi tutaj łazisz? Dzień dobry, dzień dobry, moi drodzy, dzisiaj jest już, patrzę, wtorek, 29 października, to jest kolejny wstawak, muchy mi tu łażą po ekraniku, dlatego musiałem sobie dmuchnąć, a was serdecznie zapraszam na dzisiejszy wtorkowy rozruch. No to jedziemy! Moi drodzy, moi kochani, bądźcie serdecznie przywitani z nad Olsztyńskiego jeziora jakiegoś. Tutaj widzicie, o tutaj, tutaj jest jakieś jezioro. Jakie jest to? Nie wiem, mógłbym tu na mapie spojrzeć, ale może nie będziemy tracić czasu. Jestem ciągle w okolicach Kortowa Olsztyńskiego, gdzie dla was to nagrywam, w okolicach jeziornych i w ogóle jest to bardzo ładnie. Ale jedziemy do rzeczy. Cytat na dzisiaj, kochani. Mamy dzisiaj wtorek, więc mamy oczywiście święty dzień, w sensie dzień ze świętymi. Będzie dzisiaj święty Grzegorz Znysy. Ja grzesz, ja go lubię. I święty Grzegorz Znysy powie nam dzisiaj bardzo piękne zdanie, strasznie potrzebne w ogóle i myślę, że bardzo ważne. Wiem, że zawsze tak mówię, no ale co mam mówić, no? Następujące zdanie, tak to brzmi. Tak mówi święty Grzegorz Znysy. Modlitwa jest dialogiem i rozmową z Bogiem, uwaga, porażką zła i odwróceniem się od grzechu. Niesamowicie ważne zdanie. Co mówi święty Grzegorz? Że modlitwa ma jakby dwa wymiary. Że kiedy człowiek naprawdę zacznie się modlić, czyli kiedy naprawdę zaczyna budować z Bogiem relacje poprzez modlitwę, to dzieją się dwie rzeczy. Po pierwsze, dzieje się oczywiście jego relacja z Bogiem. Czyli jest rozmową z Bogiem, jest do niego się zbliżeniem, jest budowaniem pewnej więzi, jest budowaniem bliskości, stajesz się dla Boga kimś ważnym i kimś bliskim, ale jednocześnie jest porażką zła i wygraniem z grzechem, zwycięstwem nad grzechem. Co to znaczy? Panie Grzegorz mówi, że odniesiesz zwycięstwo nad grzechem nie tylko w ten sposób, że spróbujesz z grzechem powalczyć. Nie tylko w ten sposób uda się przeprowadzić porażkę złego w twoim życiu, że zaczniesz krwiożerczo walczyć z tym złem. Ale mówi Grzegorz, jeżeli będziesz się modlił, to właśnie ta modlitwa już jest porażką zła i zwycięstwem nad złem. Kochani, w każdym momencie, kiedy człowiek siada na modlitwy, w momencie, kiedy robisz znak krzyża, zaczynasz mówić imię Ojca i Syna i Ducha Świętego, Amen, natychmiast piekło zamiera, dlatego że wtedy piekło jest bezbronne. Oczywiście będzie próbowało coś zrobić, ale ono wie w ogóle, że jest skazane na porażkę. Jedynym celem złego wtedy jest zrobić, żebyś się nie modlił, żebyś się przestał modlić, dlatego że on wie, że jeżeli się modlisz, czyli jeżeli jesteś w bliskości z Panem Bogiem, on nie ma żadnych szans. Żadnych. Kochani, to stąd się bierze to na przykład, że kiedy mamy się modlić, na przykład ktoś sobie postanowił, że będzie się modlił, mówi... biorę się za siebie w jakiejś tam spowiedzi, mówi... naprawdę biorę się za swoje duchowe życie i będę się modlił. Codziennie, nie wiem... znajdę czas na adorację albo poczytam Pismo Święte, albo pójdę na różanie. Zauważcie, kochani, że jesteśmy w stanie zrobić tysiące różnych rzeczy, żeby się tylko nie modlić. Ja pamiętam, jak się zaczynałem modlić, to miałem tak, że jak tylko usiadłem do Pisma Świętego, byłem w stanie zrobić najbardziej znienawidzoną czynność życiową inną, byle tylko się nie modlić. Dlaczego? Dlatego, że zły wie, że odniesie największe zwycięstwo w tym, że nie pozwoli ci się modlić, że cię odciągnie od kontaktu z Panem Bogiem. Dlatego, że jeżeli pozwoli na twój kontakt z Panem Bogiem, nawet jeżeli to będzie najbardziej żenujący kontakt świata, będziesz po prostu najbardziej źle i nieudolnie się modlił, jak się tylko da modlić, że to po prostu będzie absolutnie katastrofalna modlitwa. Ale jeżeli ona będzie, to on wie, że jest przegrany. Modlitwa jest porażką złego. W momencie, kiedy robisz w imię Ojca, zły absolutnie opadają mu ręce i mówi ja pierdzielę, znowu przegrałem. Znowu on mi siadł z Panem Bogiem, a to znaczy, że Bóg w nim wygra. To znaczy, że Bóg w nim wszystko zrobi. Zły nie ma nic do powiedzenia, kiedy się będziesz modlić. On może próbować, może cię już odwodzić, straszyć czy straszyć, cokolwiek tam, ale on nic nie może zrobić. Kiedy jesteś sercem z Panem Bogiem, nic ci nie może zrobić zły. To jest najpotężniejsza obrona. To jest porażka złego i zwycięstwo nad grzechem. Kochani, prosta sprawa. Modlisz się, czy też pozwalasz się zwodzić i udaje mu się wygrać, że się nie modlisz? Twoja porażka jest wtedy, kiedy się przestajesz modlić, nie wtedy, kiedy modlitwa jest nieudolna. Może być nieudolna, ale żeby była. Bo jak będzie, zły właśnie poniósł sromotną klęskę, a o to by chodziło. Moi drodzy, moi mili, no tośmy zakończyli. Jakoś tak mi się ostatnio wdrukował ten rym i mi się dosyć podoba. Jeżeli wam się nie podoba, uważacie, że jest kijowy, no to trudno. To będziecie oglądać kijowe odcinki wstawakowe. Tyle was na dzisiaj, że tak powiem, pozdrawiam. Tyle was na dzisiaj pozdrawiam. Co to jest w ogóle za konstrukt zdaniowy, co ja tu powiedziałem teraz? Chciałem powiedzieć, że was pozdrawiam i to tyle na dzisiaj. Widzimy się jutro w środę w kolejnym odcinku. Błogosławię was bardzo, ściskam bardzo, miejcie najlepszy wtorek świata i do zobaczenia już niedługo. Z Bogiem, paaa...