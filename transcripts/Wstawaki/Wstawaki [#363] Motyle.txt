 Dzień dobry, dzień dobry, moi drodzy, dzisiaj sobota, drugi listopada, to jest drugi odcinek listopatowy, ostatni odcinek w tym tygodniu, jednocześnie w święto, raczej, wspomnienie wszystkich wiernych zmarłych, więc będzie w ogóle super, bo czemu miałoby nie być super? Zapraszam! Moi drodzy, moi kochani, witam was bardzo serdecznie w tym kolejnym odcinku, w bardzo szczególnym dniu. Dzisiaj, jak wspominałem już na początku, jest wspomnienie wszystkich wiernych zmarłych. Dzisiaj jest właściwy dzień, kiedy trzeba pójść na cmentarz, kochani, nie wczoraj. Nawet wczoraj też można pójść, zawsze można pójść, ale dzisiaj jest dzień, kiedy warto pójść na groby swoich bliskich, tam się za nich pomodlić. Bardzo was do tego zachęcam, kochani. Dzisiaj w sobotę pójdźcie na groby swoich bliskich. Pomyślałem sobie, o czym dzisiaj zrobić odcinek, skoro mamy to wspomnienie zmarłych i znalazłem fantastyczny cytat, który, myślę, bardzo odpowiada temu, co dzisiaj, no można powiedzieć, świętujemy w sumie, chociaż to jest ten dzień troszeczkę smutny, bo nam pewnie brak tych, którzy już odeszli. Następujące zdanie, kochani, od pana Stanisława Lema, który, myślę, pomoże nam ten dzisiejszy dzień ogarnąć. On mówi tak. W skali geologicznej człowiek żyje jak motyl. Jednodniówka. Moi drodzy, kiedy patrzymy na nasze życie w skali historii tego świata, kiedy patrzymy właśnie w perspektywie geologicznej, tak? czyli całego czasu, kiedy istnieje Ziemia, odkąd zaczęła powstawać, jakkolwiek ona się tam zrobiła, ile będzie jeszcze trwała i tak dalej. Kochani, nasze życie to jest taka ociupinka. Nasze życie to jest po prostu takie maleństwo, jak motyl jednodniówka. Że na chwileczkę się pojawiliśmy, ogień taki zabłysnął, w sensie był taki płomień maleńki i zniknął. I, kochani, nie chodzi mi o to, w sensie nie mówię tego po to, żebyśmy odbierali wartość naszemu życiu. Żebyśmy sobie pomyśleli no właśnie, życie się kończy, wszyscy umierają, nie ma się co tak do życia przywiązywać i w ogóle nie ma do niego co wagi przywiązywać. Uwaga! To, że do życia się nie można przywiązywać, to prawda, ale nie chodzi o to, żeby mu odbierać wagę, żeby sobie mówić w takim razie jesteśmy nieistotni, nie. Tylko, kochani, rzeczywiście jesteśmy tylko na chwilkę na tym świecie, dlatego że prawdziwe życie dopiero czeka. Dlatego, że to, co jest niezwykłe, to, co Pan Bóg przygotował swoim umiłowanym, to jest dopiero przed nami. Kochani, chrześcijaństwo zawsze żyło w takiej perspektywie, że chciało, żeby już nastąpiła śmierć, żeby już nastąpił koniec świata, żeby już nastąpiło to powtórne przyjście Pana Jezusa, żebyśmy wreszcie mogli jakby odnowić wszystko z Nim, w Nim, żebyśmy doznali tego wszystkiego, co On dla nas przygotował. Ja bardzo kocham to zdanie z Pisma Świętego, gdzie Jezus mówi, jakby jak niesamowite rzeczy Bóg przygotował tym, którzy Go miłują. Kochani, to, co nas czeka, to nie będzie jakieś takie niebo, jak często to pokazują na obrazkach u Świadków Jehowy, nie? Takie tam wodospady, łąki, góry, pagórki, piękne okolice, trochę tak, jak w Olsztynie, nie? Coś mi tu się przyciemniło teraz, ale może zaraz będzie lepiej. Więc, kochani, nie. Nie na tym polega niebo, że będą ładne krajobrazy. Kochani, niebo to jest coś, czego nie jesteśmy sobie w stanie nawet wyobrazić. Niebo to jest coś, co przekracza wszystkie nasze możliwości i w ogóle jakiekolwiek pojęcia. To nie będzie ładne miejsce. To będzie coś, co nas po prostu absolutnie zwali z nóg. Nie widokami, tylko nie mamy takich pojęć. Nie mamy w ogóle takich wyobrażeń, nie mamy takich w ogóle zdolności, żeby sobie jakby pomyśleć o tym, co to będzie. I, kochani, dzisiaj jest taki dzień, kiedy rzeczywiście warto się, jak to mówią czasem, zadumać nad śmiercią. Ale właśnie nie zadumać w takim sensie och... jesteśmy śmiertelni i wszyscy umrzemy i to życie jest takie krótkie, nie ma sensu, nie warto tam w ogóle o nim myśleć. Nie. Tylko zadumać się z taką nadzieją i z takim marzeniem Boże, co Ty przygotowałeś dla nas? Co Ty dla nas masz? Jakie niezwykłe rzeczy. Kiedy usiądziecie dzisiaj na grobach swoich bliskich, proszę, idźcie tam, idźcie z nimi pogadajcie. Oni już tam są, po drugiej stronie. Oni już wiedzą, o co tam będzie chodziło, już to widzą. Posiedzcie tam z nimi, pomóccie się za nich w ogóle, bo może ktoś jeszcze ma jakieś przeszkody, żeby tam do końca mógł się dostać. Więc jakby pomóccie się za nich, ale jednocześnie, no właśnie, razem z nimi zamaszczcie o tym, czego oni już mają, czego już doznają i nie tyle za nimi płaczcie, ile im trochę zazdrościcie. Ja rozumiem ten płacz oczywiście, bo tracimy kogoś bliskiego, kogo tu mieliśmy, kogo kochaliśmy, a już go nie ma. Ale warto dzisiaj sobie obudzić taką świętą zazdrość, takie święte marzenie, takie pragnienie, żeby to już nastało. Kochani, o to by chodziło w tym dzisiejszym dniu. Myślę, że to tyle. Idźcie dzisiaj na groby swoich bliskich i z nimi o tym pogadajcie. Moi drodzy, to tyle w tym odcinku na dzisiaj, tyle w tym tygodniu, widzimy się jeszcze w przyszłym tygodniu, też prawdopodobnie coś jeszcze nagram w Olsztynie i tego w jakimś innym może miejscu, żeby wam jeszcze jakieś inne okoliczności pokazać. Znaczy będzie w kółko oczywiście lasy, drzewa, liście, łąki, tam cokolwiek. Tak tu jest wszędzie. Bardzo tu jest ładnie, bardzo tu jest przyrodniczo w tym Olsztynie, muszę wam powiedzieć. Tyle w tym tygodniu. Widzimy się w poniedziałek. Ściskam, błogosławię, pozdrawiam, z Bogiem, pa!