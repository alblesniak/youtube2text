 Dzień dobry, dzień dobry, moi drodzy, dzisiaj piątek, 7 lutego, to jest przedostatni wstawak tego tygodniowe, piątkowy, fantastyczny, wypełniony Pismem Świętym, mądrością wielką, przenikliwą, bo z Pisma Świętego, więc musi taki być. Mówiąc krótko, zapraszam. Moi drodzy, moi kochani, witam was serdecznie w piątkowym odcinku i zapraszam na dzisiejszą rozkminę. Nie tłucz mi się tam z tyłu, bo moi tutaj ludzie muszą słuchać, co ja do nich mówię. W sensie nie to, co ja mówię, tylko to, co Słowo Boże do nich mówi. Będzie dzisiaj cytat z Pisma Świętego, z listów janowych, bardzo piękne zdanie. Znowu, mam takie trochę zaznaczone wrażenie, że ono już chyba kiedyś było, ale to przecież moglibyśmy w kółko jedno zdanie zadecydować z Pisma Świętego, bo one są zawsze tak niezgłębienie, niezgłębione, bogate. Nie mam pojęcia, jak to powiedzieć, co chciałem powiedzieć. Chodzi mi o to, że one są bardzo głębokie, jest tam nieskończona ilość znaczeń. Mam nadzieję, że się domyśliliście. Kochani, zdanie następujące, pierwszy list Świętego Jana, drugi rozdział, dziesiąty werset. Kto miłuje swego brata, ten trwa w światłości i nie może się potknąć. Jakie to jest mądre zdanie, a w sensie wiadomo, że jest mądre, ale jakie ono jest nam potrzebne, kochani? Dobrze byłoby w życiu trwać w światłości. Co to znaczy? Czyli żyć w świetle, czyli nie żyć w ciemności. Czyli dobrze byłoby dobrze widzieć świat, dobrze rozróżniać rzeczy. Światło polega na tym, że światło wydobywa rzeczy prawdziwe, w sensie takie, jakie one są. W ciemności różnych rzeczy nie widać, nie ma kolorów, nie ma różnego rodzaju światłocienia, nie widać głębi i tak dalej. Światło wydobywa rzeczy. Światło sprawia, że widzisz, jak jest naprawdę. Kiedy św. Jan mówi, że chodzimy w światłości, to mówi, że chodzimy w prawdzie. Chodzimy, widząc rzeczy takimi, jakie są. Mało tego, dobrze by było również się w życiu nie potykać, nie? Czyli nie wpadać na różne rzeczy, które powodują twój upadek, które powodują jakąś krzywdę, jakąś ranę, jakąś szkodę, jakieś zło, jakieś cierpienie. No dobrze byłoby iść prosto, iść bez potknięć, iść do przodu i tak dalej. Św. Jan mówi, jest bardzo prosta recepta, jak żyć w światłości i jak się nie potykać. Mianowicie, miłuj swego brata. Co to znaczy? Kochani, no... oczywista oczywistość nad wszelkimi oczywistościami, ale musimy do niej wracać po prostu zawsze. Jeżeli miłujesz, czyli jeżeli twoim głównym motorem działania, twoim głównym motorem rozeznawania, twoim głównym motorem podejmowania decyzji, twoim głównym motorem tego, co robić, czego nie robić, jak robić, którędy robić, kiedy robić, kiedy nie robić, jeżeli za tym wszystkim stoi w tobie miłość, to jesteś w światłości i się nie potykasz. Kochani, no... niby to wszyscy wiemy, nie? Ja mam wrażenie, że to chyba wiemy. Tylko, że jak bardzo niewielu z nas tak postępuje. Ja, kiedy patrzę na siebie, to mam zawsze tysiąc innych rzeczy. Co będzie dla mnie dobre, czy będę się z tym dobrze czuł, czy będę szczęśliwy, albo... nie wiem... co będzie łatwe, co mi za dużo wysiłku przyniesie. Nie... Święty Jan mówi bardzo prosto. Zadaj sobie proste pytanie. Czy miłujesz swego brata? I uwaga... czasem tym bratem jesteś ty sam, nie? Czyli jakby jak masz postępować względem siebie, to nie co jest dla ciebie wygodne, dobre albo korzystne, tylko co będzie prawdziwą miłością dla ciebie. Czasem miłością dla ciebie jest podjęcie czegoś trudnego, bardzo... będącego wysokim wyzwaniem, będącego może nawet jakimś cierpieniem, ale wiesz, że to jest właśnie miłość do siebie, bo wtedy robisz rzeczy dobre, potrzebne, słuszne albo oddające życie za kogoś. Miłość musi być jedynym motorem, jedynym powodem, jedynym rozeznawaczem tego, co robimy. Dlatego, że jeżeli postępujemy z miłości, to wtedy jesteśmy w świetle, wtedy się nie potykamy, nie mamy potknięć. No to czego więcej w ogóle chcieć, nie? Kochani, jak zawsze, w piątki dzisiaj, każdego dnia, pomódlmy się o miłość, o to, żeby miłość nami kierowała, o to, żeby nie kierowały nam na inne rzeczy, tylko zróbmy to, pomódlmy się i potem zróbmy to, żeby miłość była motorem i wyznacznikiem wszystkiego, co robimy. Moi drodzy, moi kochani, dziękuję wam za kolejne spotkanie i mam znowu prośbę. Wiecie, że ja za jakiś czas wam wrzucam we wstawakach rano, w końcówce, różnego rodzaju prośby o pomoc. Dzisiaj nie chodzi o żadną zbiórkę pieniędzy, czasem was do tego zapraszam, dzisiaj chodzi o bardzo konkretną pomoc, myślę, że w ogóle bardzo piękną. Napisał do mnie Piotr. Piotr jest z Warszawy, Piotr ma porażenie mózgowe, Piotr potrzebuje pomocy w sensie wolontariuszy. Potrzebuje ludzi, którzy będą do niego przychodzili albo rano, albo wieczorem, albo w weekendy, w zależności od tego, kiedy, to różne rzeczy trzeba mu pomóc. Trzeba mu pomóc się ubrać, trzeba mu pomóc się umyć, trzeba mu pomóc się nakarmić, trzeba z nim wyjść na basen, trzeba pójść z nim na spacer, albo do pubu, albo do kościoła. Piotr jest w ogóle bardzo aktywnym człowiekiem, mimo, że ma porażenie mózgowe, studiował w ogóle, to jest w ogóle fantastyczne, uważam, że to jest cudowny przykład człowieka, który, mimo, że doznaje pewnego cierpienia i trudności w życiu ogromnej, dla mnie w ogóle niewyobrażalnej, próbuje żyć pełnią życia. Potrzebuje pomocy w zwykłych czynnościach. W opisie pod tym filmem znajdziecie krótki opis, dostałem od Piotra tego maila, więc się ośmieliłem go przekleić, w czym potrzebuje pomocy, żebyście wiedzieli, o co chodzi i jest tam do niego kontakt. Jeżeli ktoś z was by chciał Piotrowi pomóc, Piotr jest z Warszawy, więc chodzi o ludzi z Warszawy, to bardzo was zachęcam. To jest, myślę, doskonały wyraz tego, o czym dzisiaj mówiłem w odcinku. Jeżeli miłujesz swego brata, chodzisz w światłości i się nie potykasz. Jeżeli tylko możecie Piotrowi potowarzyszyć w jego różnych zmaganiach, bardzo was zapraszam. Kochani, dziękuję za ten dzisiejszy odcinek, ściskam, pozdrawiam, błogosławię i do zobaczenia już niedługo. Z Bogiem, pa!