 Dzień dobry, dzień dobry Moi drodzy, dzisiaj jest poniedziałek, jest 26 sierpnia, a to jest kolejny tydzień Wstawaków, kolejny odcinek Wstawaków, w którym rozpoczynamy nowy dzień, nowy tydzień. Bardzo, bardzo was zapraszamy. Jedziemy! Moi drodzy, moi kochani, witam was najserdeczniej w ten poniedziałkowy odcinek i jak zawsze zapraszam na dobre rozpoczęcie tego dnia i tego tygodnia. Jak to często bywa w poniedziałki, różne głupoty takie filmowe, cytaty z filmów nieistotnych, nieambitnych, niewielkich, ale które, mam nadzieję, obrócimy sobie na jakąś mądrość. Oglądałem ostatnio najnowszą część Facetów w Czerni. Nie wiem, czy kojarzycie. Kiedyś, dawno temu były takie dwie pierwsze części, jeszcze z Willem Smithem, teraz zupełnie nowa historia. Całkiem, całkiem. Jest tam bardzo ładny cytat, który postanowiłem wykorzystać do dzisiejszego odcinka. Otóż jeden z doświadczonych tych jakby agentów Facetów w Czerni, czyli D.M. Nison, daje taką karteczkę prezent na początek działalności nowej agentce. Jest tam następujące zdanie, które brzmi tak Podróż tysiąca lat świetlnych zaczyna się od jednego kroku. Podpisane HIGH TEA, dlatego że on miał taką nazwę, tak się nazywał. Wysoki T. To zdanie, myślę, jest zdaniem bardzo pięknym, bardzo ważnym, bardzo oczywistym, bardzo banalnym i prawdopodobnie już się pojawiającym tysiące razy w naszych spotkaniach wstawakowych, ale bardzo nam potrzebnym. Kochani, rzeczywiście mamy odbyć podróż tysiąca lat świetlnych. W takim sensie to, do czego zostaliśmy przeznaczeni, to, dokąd ma w ogóle w końcu wylądować nasze życie, gdzie ma zajść, to jest coś, co jest po prostu niesamowitą podróżą. Nie jesteśmy nawet w stanie ogarnąć tego, dlatego że możemy myśleć tylko w perspektywie tego świata. Co Pan Bóg przygotował w te miliardy lat świetlnych dalej, to nawet nie wiemy. Ale ta podróż, ta niezwykła podróż zaczyna się od jednego kroku. I można popełnić taki błąd, trochę mi się tu ciemno robi w ekraniku, ale mam nadzieję, że dać radę. Można taki błąd popełnić, że właśnie żyję się tego nieustannie marzeniami, co to będzie, co osiągnę kiedyś, albo jakby to było, gdybym osiągnął coś wielkiego. Kochani, tak jak wam już mówiłem tysiące razy we wstawakach, istotny jest ten pierwszy krok. Wszystkie wielkie podróże, wszystkie wielkie osiągnięcia, wszystkie wielkie dokonania w historii tego świata zaczynają się od pierwszego kroku. Pan Jezus, zanim zbawił ten świat, to najpierw musiał się nauczyć robić kroki. Mama Go tego pewnie nauczyła albo tata, albo pewnie razem. Jak ma zrobić pierwszy swój, dziecinny krok? I tak się zaczyna wszystko. Kochani, chciałbym, żebyśmy znowu ten tydzień, po raz kolejny już we wstawakach, zaczęli od pierwszego kroku. Czyli pomyśl dzisiaj, jaki krok możesz dzisiaj zrobić, żeby coś wreszcie zaczęło się zmieniać, żeby coś poszło w jakimś dobrym kierunku. Nie zmienisz swojego życia nagle w jeden dzień. Nie uda ci się na 99%, no 1% zostawiam na nadzwyczajne, nadnaturalne wtargnięcie Pana Boga w twoje życie, ale zasadniczo nie zmieni się wszystko w ten jeden dzień. To, co możesz zrobić, to możesz wykonać jeden, bardzo konkretny krok, który cię przybliży do tych lat świetlnych. I ten krok może się okazać absolutną trampoliną do tego, ale on musi być wykonany. I bardzo często ten pierwszy krok będzie krokiem, który jutro, kiedy się obudzisz, będzie jakby wymagał, żeby zrobić drugi krok. I to będą tylko dwa kroki, a w środę będzie pewnie trzeci. I dopiero potem może zacznie się bieg, a może zacznie się za tysiąc kroków, albo za osiem milionów kroków. Ale trzeba najpierw te kroki zrobić. Pomyśl dzisiaj, jaki krok, ten poniedziałek, ten tydzień, nowy start, co zrobisz dzisiaj, żeby to był naprawdę nowy dzień, że nie kolejny dzień w kalendarzu twojego życia, nie jakoś to będzie, jakoś pójdziemy, tylko dzisiaj jest pierwszy krok do czegoś zupełnie nowego. Bardzo, bardzo po raz kolejny. Jeszcze wam na pewno powtórzę milion razy we wstawakach. Zapraszam. Pomyślcie dzisiaj o pierwszym kroku, który możemy zrobić. Moi drodzy, to tyle w tym dzisiejszym odcinku. Kiedy to oglądacie, to ja prawdopodobnie, czy nieprawdopodobnie, ale raczej na pewno, chyba że świat się skończył, albo coś innego się stało, to jestem w Kanadzie, więc jeszcze raz pozdrawiam z Polski, ale niedługo pewnie wstawaki, nie wiem, czy w tym tygodniu, pewnie w następnym tygodniu, bo trochę do przodu nagram. Będą już z Kanady, więc będziemy się spotykać trochę z innych okoliczności przyrody. Może właśnie w jakimś ładnym miejscu przyrodniczym kanadyjskim coś nagramy. Na pewno będą też jakieś vlogi w końcu, nie? Takie jakieś częstsze, bo wiem, że byście pewnie potrzebowali. Postaram się. Ściskam, pozdrawiam, błogosławię, życzę wam najlepszego poniedziałku i najlepszego tygodnia. No i do zobaczenia niedługo, mam nadzieję. Czyli pewnie jutro rano. Z Bogiem, paaa...