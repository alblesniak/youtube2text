 Dzień dobry, dzień dobry, moi drodzy, mamy dzisiaj poniedziałek, to jest 13 dzień lutego i jest dzisiaj Dzień Radia i Dzień Epilepsji. Dzień Radia zawsze mi się kojarzy z takim zdaniem z przyjaciół, który mówi Joey, że radio jest dla brzydkich ludzi. Oczywiście, kochani, nie chcę nikogo obrazić. Ja właśnie dlatego zacząłem nagrywać podcasty, bo tam jest tylko głos, nie trzeba na gębę patrzeć. Zróbmy dobry tydzień, nowy tydzień, poniedziałek. Zapraszam, czołóweczka, jedziemy! Moi drodzy, moi mili, moi kochani, moi ulubieni, witam was bardzo serdecznie i bardzo się cieszę na nasze spotkanie i mam nadzieję, że uda nam się coś dobrego w tym tygodniu zrobić. Kochani, poniedziałki, czyli oczywiście mądrość murów. Będzie dzisiaj fajna mądrość murów. Bardzo mi się to zdanie podoba i myślę, że naprawdę warto sobie o nim pomyśleć, też ono wymaga takiego, że tak powiem, długoperspektywicznego myślenia, ale bardzo potrzebne. A co, jeśli... przepraszam... A co, jeśli zrobisz to, o czym marzysz? Kochani, to jest bardzo ważne zdanie. Zobaczcie, jest bardzo wiele rzeczy, o których sobie myślimy, że są takimi momentami, takimi wydarzeniami, takimi sytuacjami, takimi rzeczami, które chcielibyśmy osiągnąć. Mówimy sobie Boże, jak to by mi się wydarzyło, jeżeli uda mi się, nie wiem, gdzieś pojechać albo kogoś spotkać, albo, nie wiem, wejść na taką drogę życia, która byłaby właśnie, nie wiem, robieniem czegoś, o czym marzę od dawna. Kochani, to jest w ogóle wszystko bardzo dobre, ale czasem, nie mówię, że zawsze, czasem dzieje się tak, że bardzo o czymś marzymy, coś osiągamy, coś zdobywamy, ale nie mamy tak naprawdę żadnego planu na to, co potem. W takim sensie albo co potem, bo to się wydarzy i się skończy i potem po prostu wróci normalne życie, albo to będzie trwało długi czas, ale my nie myślimy, jak to potem będzie kształtowało całe nasze życie. Kochani, można, ja wielokrotnie to widziałem, u siebie, też u innych, czekać po prostu, nie wiem, 5-6 lat tak na coś, albo tam na jakikolwiek okres czasu i tak się starać i marzyć Boże, żeby mi się udało. Albo na przykład w takiej krótkiej perspektywie, nie wiem, macie jakiś wyjazd na przykład za trzy miesiące i sobie myślicie Boże, jak to będzie cudownie po prostu, jak ja gdzieś tam pojadę, coś tam zobaczę i w ogóle wreszcie odpocznę, albo cokolwiek innego. I potem to się wydarza i nawet zakładajmy, w ogóle było takie, jak się spodziewaliśmy, bo zazwyczaj takie nie jest, nie? Ale nawet było takie, jak się spodziewaliśmy. Co potem? Kochani, dążenie do celów powinno zawsze mieć w perspektywie takie coś, jakby jak moje życie będzie się kształtować. Można oczywiście żyć tak od celu do celu, od celu do celu, w sensie i potem się zobaczy, nie? Tylko bardzo często to potem oznacza takie coś, że nie mamy żadnego takiego sensu w życiu, nie mamy takiego poczucia, że idziemy jakąś drogą. Kochani, w ogóle mam takie wrażenie, że większość celów, które sobie stawiamy i które próbujemy osiągnąć, to potem po prostu, że tak powiem, są trochę rozczarowujące, nie? Najważniejsze w życiu jest znaleźć takie płaszczyzny, długotrwałe płaszczyzny, które wiemy, jak chcemy budować, wiemy, dokąd chcemy je rozwijać i wiemy, dokąd będą nas prowadziły. Wiadomo, nie ogarniemy wszystkiego. Kochani, na przykład, jak ktoś sobie myśli Boże, ja jestem taki samotny i tak bardzo chciałbym mieć, nie wiem... żonę albo chciałabym mieć męża, nie? Uwaga, to jest w ogóle bardzo dobre pragnienie, ale za tym pragnieniem powinno jeszcze iść jakby cała wizja tego, na czym ma polegać moje małżeństwo, na czym ma polegać rodzina, a nie tylko na tym jak już będę kogoś miał, to będę szczęśliwa. Nie... samo to, że będziesz kogoś miał, nie oznacza, że będziesz szczęśliwa. Samo to, że będziesz kogoś miał, nie oznacza, że będziesz szczęśliwy. Chodzi o cały plan o to, żeby znaleźć też kogoś, kto do tego planu będzie chciał wejść. A my, kochani, mam takie wrażenie, zatrzymujemy się często tylko na tym takim pierwszym osiągnięciu, rozumiecie? Że coś mamy. I nam się wydaje, że jak już to będę miał, to już będzie dobrze. No nie... Zawsze mi się to kojarzy taki moment, jak Izraelici wchodzili do Ziemi Obiecanej i na początku zburzyli Jerycho. I to jest takie wielkie wydarzenie, nie? Można powiedzieć, długo czekali, bo zdobywali to Jerycho i zdobywali po prostu dniami i dniami, w końcu je zdobyli. Można powiedzieć, o... osiągnęli. Nie... dopiero wtedy rozpoczęła się cała praca budowania życia w Ziemi Obiecanej. To był jakby ogromnie długotrwały proces. Nie chodziło tylko o to zdobycie Jerycha. My czasem tak myślę mamy, że jak zdobędę Jerycho, czy jak to albo tamto się wydarzy, o... to już będę w domu. Oni też tak sobie mogą powiedzieć o... to już będę w Ziemi Obiecanej. No ale co? Jesteś na zburzonym Jerychu, na pustej ziemi i co? I tam sobie będziesz mieszkał wśród gruzów? Nie, chodzi o cały potem plan. Mam nadzieję, że łapiecie to, o co mi chodzi. My często na coś czekamy, ale czekamy tylko na to, a nie na to, co potem ma to zrobić z naszym życiem. Kochani, pomyślcie o tym, bo to jest w ogóle bardzo ważna życiowa lekcja. Ja się już wiele razy na tym przejechałem, ale też wiele razy się już nauczyłem jakby jak na takie rzeczy, na różne osiągnięcia, marzenia, takie progi, do których dążę, jak na nie patrzeć. Rozgadałem się. Tyle na dzisiaj. Moi drodzy, moi mili, moi kochani, dziękuję wam bardzo serdecznie za to nasze kolejne spotkanie, z którego oczywiście strasznie się cieszę i mam nadzieję, że zobaczymy się jutro. Życzę wam dzisiaj najpiękniejszego, możliwego dnia, jaki tylko jest. Miejcie się, proszę, najlepiej na świecie i niech wam Pan Bóg błogosławi. Z Bogiem, do zobaczenia, papa!