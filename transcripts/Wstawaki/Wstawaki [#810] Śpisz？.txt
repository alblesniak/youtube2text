 Dzień dobry, dzień dobry, moi drodzy, mamy dzisiaj 14 dzień Czerwca, to jest poniedziałek właśnie, rozpoczyna się nowy tydzień, czyli kolejna szansa na kolejne dni, które mają być dobre. Żeby takie były, to spróbujemy sobie trochę pomóc wstawakowo, mam nadzieję, że będzie to przydatne. Chciałem powiedzieć teraz ściskam, pozdrawiam, błogosławię, ale to jest chyba dopiero na końcu odcinka. No to czołoweczka. Moi drodzy, moi mili, moi ulubieni, moi kochani, witam was bardzo serdecznie w odcinku poniedziałkowym i ciągle zapraszam was na Mądrości Murów, bo mi tam podesłaliście parę różnych zdjęć z różnych miejsc i rzeczywiście jest kilka mądrości murów, które mogę wykorzystać we wstawakach. To jest zdjęcie z Wrocławia, które dostałem, z następującym cytatem mądrościowo-murowym. Brzmi on tak BUDZĘ SIĘ SPAĆ Moi drodzy, co to jest za zdanie? Ja to zdanie czytam, pewnie ono może mieć kilka, że tak powiem, znaczeń takich znaczeniowych. Ja to czytam w następujący sposób Bardzo wielu ludzi budzi się po to, żeby nie żyć. Budzi się po to, żeby jak najszybciej zasnąć. Może być to spowodowane wieloma rzeczami. Czasem jest to spowodowane trudnym życiem, bo człowiek wie, że ma takie trudności, takie kłopoty, takie różne katastrofy, takie po prostu zawirowania, że on mówi Boże, niech już po prostu przyjdzie wieczór, niech zasnę i niech stracę świadomość, bo spanie po prostu to jest jedyne, co nie boli. Chociaż czasem to bardzo boli, bo trudno zasnąć. Niektórzy budzą się spać w tym sensie, że po prostu przeżywają życie, bo ono tak idzie. Bo idzie do przodu, bo mija dzień za dniem, mija godzinę za godziną, mija jedno zadanie w robocie, za następnym zadaniem w robocie, mija jedna kłótnia małżeńska z kolejną małżeńską kłótnią, kolejna beznadzieja z kolejną beznadzieją, więc tak po prostu żyją, ale tak naprawdę śpią. Otóż, kochani, jeżeli wy sobie możecie powiedzieć to zdanie BUDZĘ SIĘ SPAĆ, to chciałbym wam powiedzieć coś bardzo, bardzo, bardzo ważnego. OBUDŹCIE SIĘ! Ale nie obudźcie się po to, żeby spać, tylko obudźcie się. I uwaga, nie próbuję wam tego powiedzieć w takim, nie wiem, motywacyjno-kołczygowym stylu tak słuchaj, życie przed... nie, nie o to mi chodzi. Jeżeli tego słuchasz, to znaczy, że się obudziłeś. I nawet jeżeli masz tylko jeden cel dzisiaj, czyli chcesz pójść spać, bo masz wszystkiego dość, to proszę cię, żebyś teraz usiadł przed Panem Bogiem. Jakakolwiek jest twoja wiara, jakkolwiek z Nim jesteś, daleko czy blisko, a może jesteś w ogóle bardzo daleko i nawet Niego nie wierzysz, to proszę cię, że tak powiem, spełnij tylko moją prośbę, taką, że tak powiem, zrób mi przyjemność. O! Jeżeli mnie chociaż minimalnie lubisz, no gorzej, jak już mnie w ogóle nie lubisz. Ja się nie wiem, po co to oglądasz, chociaż są tacy, którzy lubią oglądać tylko po to, żeby się złościć na mnie, ale jeżeli mnie minimalnie lubisz, to zrób mi taką przyjemność. Tylko dla mnie taka przysługa. Usiądź i tak prosto powiedz Panu Bogu Panie Boże, moje życie to jest po prostu jeden wielki sen. Nie mam życia w sobie. Panie Jezu, obudź mnie. Tylko spróbuj sobie wzbudzić taką gotowość, że to obudzenie może być różnego rodzaju. Ono nie zawsze musi być takie, że będzie od razu super. Tylko wstrząśnij mnie, obudź mnie, spraw, żeby moje życie wstało. Spraw, żebym przestał się budzić po to, żeby iść spać. Tylko żebym się obudził po to, żeby się obudzić. Zobaczcie, kochani, że największe wydarzenie w historii świata, czyli zmartwychwstanie Pana Jezusa, czyli przełamanie śmierci, nazywane bardzo często w Piłce Świętym jest obudzeniem się. W sensie powstał ten, który spał. Powstań, który śpisz. Tak Biblia mówi o śnie z śmierci. Kochani, Bóg chce, żeby każdy z nas wstał i zaczął żyć, żeby przestał spać. Sen to jest w ogóle bardzo pożyteczna i piękna rzecz, wiecie, że nie o to mi oczywiście chodzi. Ale jeżeli nie ma w tobie życia i masz takie poczucie, że śpisz życiowo, usiądź, proszę cię, teraz, wyłącz ten odcinek, usiądź przed Bogiem i poproś Go tak prosto, ale też z gotowością na wszystko, co On będzie chciał dać. Obudź mnie. Panie, obudź mnie. Moi drodzy, moi mili, moi kochani, dziękuję wam za kolejne spotkanie poniedziałkowe, wstawakowe, następnotygodniowe, czerwcowe, tegoroczne i tak dalej. Brakuje mi już określeń kolejnych. Mam nadzieję, że ono was chociaż trochę obudziło. Bardzo ściskam, bardzo pozdrawiam, bardzo błogosławię i w ogóle miejcie się, proszę, najlepiej na świecie i w ogóle, żeby było z wami dobrze i nie wiem co. No, to pamiętajcie. Tak zróbcie, ok? Taki jest układ. Z Bogiem, paaa...