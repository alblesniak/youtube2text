 Dzień dobry, dzień dobry, moi drodzy, dzisiaj jest poniedziałek, jest 11 maja, to jest pierwszy z kolejnej pięćsetki odcinków fantastycznej serii pod tytułem Wstawaki. Mówiąc krótko, jedziemy! Moi drodzy, moi mili, witam was bardzo serdecznie w tym odcinku i zapraszam na rozpoczęcie nowego tygodnia, nowego miesiąca, nowego roku, nowego pięćsetnego okresu wstawakowego. Kochani, bardzo wam dziękuję za wszystkie wasze reakcje, komentarze i wpisy i tak dalej po odcinku numer 500, za wszystkie wasze podziękowania. Oczywiście, jak zawsze powiedziałem nie dziękujcie mnie, to napisaliście prawie dwa tysiące komentarzy z podziękowaniami. Oczywiście, kochani, bardzo wam dziękuję za miłe przyjęcie szczególnie nowej czołówki, a szczególnie pozdrawiam wszystkich tych, którzy, jak zawsze, napisali stara była lepsza. Moi drodzy, taką czołówkę będziemy oglądać prawdopodobnie przez pięćset odcinków, więc sorry, winę tu, ale tak będzie. Kochani, co dzisiaj? Dzisiaj będzie trochę wyjątkowo, bo dzisiaj będzie chyba rzecz, której nigdy nie zrobiłem jeszcze we Wstawakach. Znaczy, ona w ogóle nie jest jakaś taka bardzo wyjątkowa, ale we Wstawakach jest wyjątkowa, bo nigdy jej nie było we Wstawakach. Mianowicie, nie będzie dzisiaj cytatu, nie będzie dzisiaj ciekawostki, nie będzie dzisiaj czegokolwiek innego, tylko chciałbym wam dzisiaj przeczytać komentarz. Jeden z komentarzy, który się pojawił pod ostatnim odcinkiem właśnie pięćsetnym niezwykle mnie ujął ten komentarz, szczególnie też z uwagi na osobę, która go napisała. Osoba się nazywa, kochani, nie umiem tego dobrze przeczytać, L'Ressat, L'Ressat, coś to jest po francusku, tak mi się wydaje. Co do końca to znaczy, to, szczerze mówiąc, nie wiem. Posłuchajcie proszę tego komentarza. Ojcze, bardzo dziękuję za Wstawaki i wszelkie inne nagrania. Jest ojciec wielką inspiracją i czyni tym ojciec dobro. Przez całe życie byłam ateistką, a dzięki ojcu czuję, że Bóg może istnieć, a ja mogę być bliżej Niego. Nic więcej mi nie potrzeba. Wdzięczność staram się praktykować od lat. Co wieczór dziękuję za dobro, które mi się przydarza. Zawsze mamy za to dziękować. Nawet jeśli nie żyjemy życiem zmarzeń, choćby po prostu za życie, za pokój w Europie, za dach nad głową, za zdrowie. Chciałem się podzielić z ojcem pięknym cytatem, który pokazuje, za co można być wdzięcznym. Używaj daru życia, uśmiechów dzieci, kolorów nieba, zapachu kawy, ciepłego wiatru i dzwonienia tramwajów. Ciesz się mroźną zimą i upalnym latem. Szczęście to czas. Nie zapomnij o tym. Dziękuję, życzę Ojcu wszystkiego dobrego. Droga i kochana, bo nie wiem, jak masz na imię, bo się nie podpisałaś, ale po pierwsze bardzo dziękuję za twój komentarz, po drugie bardzo dziękuję w ogóle za to, że jesteś. Nie ma dla mnie nic piękniejszego, to jest najważniejszy chyba owoc tego, co mogę zrobić, jeżeli ktoś to nazywa siebie ateistką, zaczyna w wyniku tego, że czegoś tam u mnie posłuchał, mieć przeczucie, że Pan Bóg może istnieć. Oczywiście bardzo się będę modlił i bardzo będę wspierał, żebyś przeszła od tego poczucia, że Pan Bóg może istnieć do spotkania z Nim, bo to jest najpiękniejsza rzecz na świecie, ale dziękuję za ten cytat, który dałaś, a szczególnie za dwa zdania w tym cytacie. I tak naprawdę o tym, kochani, ten dzisiejszy wstawak. Pierwsza to dzwonki tramwajów. Kochani, nagrywam to, jak widzicie, w Łodzi, tutaj w naszej kamienicy, my jesteśmy dokładnie na rogu, gdzie pod oknem jeżdżą tramwaje. Czasami nie słyszycie, jak coś tu nagrywam i dzwonki tramwajów mi się po prostu kojarzą z domem. Ja, kiedy słyszę dzwonki tramwajów, u mnie w moim mieście rodzinnym nie było nigdy tramwaju, więc nie mam wspomnień z dzieciństwa tam z tramwajów, ale właśnie tutaj, jak zawsze słyszę tramwaj i dzwonek, to mam od razu skojarzenie o klasztor w Łodzi, w sensie cela w Łodzi. Więc to jest bardzo dobre wspomnienie z moim domem, z miejscem, w którym szczęśliwie żyję. Natomiast najważniejsze zdanie tego cytatu i to chciałbym wam dzisiaj, kochani, zostawić dzięki temu komentarzowi. Szczęście to czas. Kochani, na pewno znacie takie powiedzenie, nie? Czas to pieniądz. To nieprawda. Czas to szczęście. Czas to jest taka przestrzeń, w której można poszukiwać i można zdobywać szczęście. I im więcej czasu będziemy mieli, tym więcej szczęścia możemy zdobyć. Czas to jest doskonała rama do tego, żeby odnaleźć szczęście. Kochani, dostaliśmy dzisiaj poniedziałek, czyli dostaliśmy dzisiaj czas. Dostaliśmy 24 godziny. Nie wiem, może dzisiaj ktoś umrze i będzie dzisiaj trochę krócej, ale to tym bardziej szczęściaż, bo pójdzie do najfajniejszego miejsca albo raczej do najfajniejszej osoby w najfajniejszym miejscu w ogóle, jakie istnieje. Ale ci, którzy będziemy żyć, kochani, i można powiedzieć, nie będziemy mieli tyle szczęścia, co ci, którzy już odeszli, ale ci, którzy będziemy żyć, to, kochani, dostaliśmy dzisiaj cały dzień na to, żeby znaleźć dzisiaj szczęście. Bądźcie szczęśliwi dzisiaj. Zadajcie sobie pytanie, co zrobić, kochani, dzisiaj, żebyście byli szczęśliwi. Błagam, nie mówcie mi ale moje życie to jest jedno wielkie nieszczęście. Więc tym bardziej, jeżeli jest, to co może dzisiaj zrobić? Posłuchać dzwonków tramwajów, żeby zaznać trochę szczęścia. Poszukaj dzisiaj szczęścia. Ono oczywiście dla mnie jest u Pana Boga. Jak tylko dzisiaj będę z Panem Bogiem, to znajdę szczęście. Poszukaj dzisiaj szczęścia. Pełnie tego szczęścia znajdujemy u Pana Boga, ale On też rozsiał to szczęście po tysiącu innych rzeczach. Więc, kochani, bardzo, bardzo was zapraszam, żebyśmy dzisiaj poszukali, poszukali szczęścia. To tyle. Moi drodzy, moi mili, taki był trochę inny ten wstawak, jak zauważyliście. W ogóle tak sobie pomyślałem, że może to jest jakiś pomysł, że skoro mamy wtorki ze świętymi, piątki z Biblią, to może poniedziałki, one do tej pory były za dużo i takie, pamiętacie, bohatersko-filmowo jakieś, może zrobić z komentarzami od was. Kochani, jeżeli znajdę jakieś fajne komentarze, które mnie zainspirują do jakiegoś gadania, to może w poniedziałki będę wam czytał jakieś komentarze od was. Więc jeżeli macie jakieś fajne myśli, albo macie... tylko nie tam cytujcie mi jakieś cytaty innych ludzi, tylko może macie jakieś fajne przemyślenia, oczywiście one mogą być związane z jakimiś zdaniami kogoś innego, to napiszcie. Czasem tam zaglądam, nie zawsze mam czas, kochani, żeby te... przeglądać komentarze, ale czasem tam przeglądam. Więc... może to jest dobry pomysł. Tej cudownej osobie bardzo dziękuję za ten komentarz. Kochani, ściskam, pozdrawiam, błogosławię, bo nam się dzisiaj strasznie długi odcinek zrobił. Z Bogiem. Pa, pa.