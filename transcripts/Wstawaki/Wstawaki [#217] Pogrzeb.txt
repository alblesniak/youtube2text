 Dzień dobry, dzień dobry, moi drodzy, dzisiaj jest czwartek, jest 16 maja, a to jest kolejny odcinek Stawaków, na który ja was najserdeczniej na świecie zapraszam. Więc zróbmy go! ♪♪♪♪ Moi drodzy, moi kochani, bądźcie serdecznie przywitani w ten kolejny poranek i zapraszam na kolejną dawkę motywacji. Tak wiecie, jak nagrywam te odcinki, bo nagrywam je, jak wiecie, tam kilka miesięcy do tyłu, w sensie do przodu, tak sobie myślę, co to będzie u was, na przykład tego 16 maja, nie? Dzisiaj w ogóle jest 16 maja, czyli w ogóle bardzo ważna data. Niektórzy pewnie wiecie dlaczego. Jak ktoś wie, to uprzejmie się uprasza o modlitwę. Dzisiaj jest kolejna rocznica moich urodzin i też dzisiaj mamy targ intencji kolejny. Kochani, do rzeczy, do odcinka. Jest taka stara praktyka jezuicka, jeżeli ktoś z was był kiedyś na rekolekcjach innocjańskich, to o niej dobrze wie, gdzie jezuici każą w trakcie ćwiczeń duchownych, w trakcie rekolekcji, myśleć, każą człowiekowi myśleć o śmierci, czyli o tym, że nasze życie kiedyś się skończy, co to znaczy, że się skończy, co będzie potem po śmierci itd. Jest taki jeden aspekt tej śmierci, który, myślę, może nas dosyć dobrze zmotywować tak życiowo. Pomyślcie, jak kiedyś umrzecie i będzie wasz pogrzeb. Będą na tym pogrzebie jacyś ludzie i pewnie jacyś ludzie też będą coś tam mówili. Spróbujcie dzisiaj takie pytanie sobie zadać. Patrzysz na swoje życie dzisiaj. Gdyby ktoś miał o tym życiu opowiedzieć, to co by dzisiaj powiedział? Czyli jak by wyglądała dzisiaj twoja mowa pogrzebowa? Oczywiście nie przez ciebie głoszona, tylko ktoś inny o tobie miałby mówić mowę pogrzebową. Pomyśl, co mógłby powiedzieć. Czy powiedziałby naprawdę o niezwykłych rzeczach, które zrobiłeś, których dokonałeś? Czy opowiedziałby o tym, że byłeś dobrym człowiekiem, miałeś dobre serce? Czy by opowiedział o ludziach, o których się troszczyłeś i którzy dostali od ciebie, nie wiem... dobro, miłość, troskę, wszystkie inne potrzebne rzeczy? Czy też niekoniecznie? Kochani, oczywiście nie chodzi o to, co sobie o nas ludzie pomyślą, bo nikt nas nie zna i naszego serca tak, jak Pan Bóg, to jest jasne. Ale jednak myślę, że jest jakimś probierzem tego, czy da się o nas powiedzieć dużo dobrych rzeczy, czy nie. Czy da się powiedzieć o naszym życiu, o tym, kim jesteśmy, co robimy, coś pozytywnego, coś pięknego, coś ważnego, coś, co buduje, czy też niekoniecznie. Kochani, spróbujcie dzisiaj chwilę na taką medytację sobie poświęcić. W sensie pomyślcie o tym, co wypowiedziano na waszej mowie pogrzebowej. Jeżeli uznacie, że powiedzą mało albo nic, albo słabo, albo nie daj Boże, będą musieli powiedzieć coś złego, no to chyba najwyższa pora coś zmienić. Zacznij od dzisiaj żyć tak, żeby twoja mowa pogrzebowa to był najbardziej inspirujący tekst i speech w ogóle w historii dziejów świata. Żeby twoja mowa pogrzebowa, w sensie to, co będę mówić na twoim pogrzebie, było dla ludzi czymś niezwykle inspirującym, czymś, co im da kopa do życia, co sprawi, że właśnie, kiedy się obudzą w czwartek we wstawakach i gdybym w stawakach puścił mowę pogrzebową twoją, to ludzie by sobie pomyśleli KURCZE, ale życie... też chciałbym tak żyć. Moi drodzy, pomyślmy dzisiaj starą, dobrą, katolicką, jezuicką metodą o śmierci i pomyślmy, co by o nas powiedziano, kiedy umrzemy. Myślę, że jest w tym w ogóle coś naprawdę takiego ważnego. Ja sobie czasem o tym myślę i wiem oczywiście, że nie powiedzą prawdy o mnie, że nikt mnie tak naprawdę nie zna, oprócz Pana Jezusa, nikt nie wie, może ktoś tylko patrzy na różne moje dokonania itd. Ale wcale nie chodzi o to, nie chciałbym, żeby mówiono o tym, jakie ja tam zrobiłem dzieła w trakcie życia itd. Pewnie będą o tym mówić. A, właśnie, nie wiem, czy wiecie, u nas jest taka praktyka, mamy tak zwaną Księgę Zmarłych i zawsze przed obiadem, jak bracia się dominikanie modlą, to czytamy zawsze o zmarłych, którzy tego dnia, ileś tam lat wcześniej odeszli. I wiecie, zawsze jak słucham tych tekstów, to mam takie czasem wrażenie, że wymieniamy tam różne dzieła, to, co bracia robili, jakimi się zajmowali duszpasterstwami itd. I czasem się pojawia oczywiście, że ten brat był taki i taki, wykazywał się dużą cierpliwością albo jakieś inne cechy, ale tego jest zazwyczaj najmniej. Najwięcej zawsze jest o rzeczach, które zrobiliśmy. A to nie o to chodzi. Pomyśl dzisiaj, co by powiedzieli na mowie pogrzebowej o twoim sercu, o tym, jakim byłeś człowiekiem, jeżeli chodzi o twoje serce. Nawet nie o dzieła, które dokonałeś. To nie o dzieła chodzi, tylko o serce. I pewnie u mnie na pogrzebie dużo o różnych dziełach by powiedzieli, ale o moim sercu to myślę, niekoniecznie można by mówić tak, jakbym chciał, żeby mówiono, bo ono jeszcze takie nie jest. Więc dzisiaj zróbmy taki dzień budowania mowy pogrzebowej. Myślę, że to może nam się wszystkim naprawdę przydać. Moi drodzy, moi kochani, to tyle w tym dzisiejszym odcinku. Dziękuję wam za wspólny pogrzeb i wspólną mowę pogrzebową. Mam nadzieję, że to was jakoś uruchomi do dzisiejszego dnia. Oczywiście, jak zawsze, skoro gadam, to leci samolot, nie? No standard. Moi drodzy, na tyle dzisiaj. Bardzo was pozdrawiam, bardzo was błogosławię. W ogóle dobrze, że się znowu spotkaliśmy. I miejcie się, proszę, najlepiej na świecie. Z Bogiem, paaa...