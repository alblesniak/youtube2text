 Dzień dobry, dzień dobry, moi drodzy, dzisiaj jest czwartek, jest 30 maja, a to jest kolejny odcinek Stowaków, na który was najcieplej, a jest naprawdę bardzo ciepło, więc bardzo was najcieplej zapraszam. Jedziemy! Moi drodzy, moi kochani, witam was serdecznie i zapraszam dzisiaj na cytat. Cytat z jednej z moich ulubionych książek i jednego z moich ulubionych pisarzy. Już wielokrotnie o tym mówiłem. Będzie dzisiaj pan George Orwell i jego książka 1984. Nie wiem, czy pamiętacie, kiedyś wam opowiadałem, że ta książka mi się wiąże z taką bardzo, wręcz jakąś mistyczną rzeczywistością z czasów szkoły średniej. Miałem taką dziewczynę w szkole średniej, Ninę, która mieszkała w takiej dzielnicy w moim mieście, w Myszkowie, która się nazywa Pochulanka. Jechało się tam autobusem tak ze 30 minut chyba, nie? Mniej więcej tam na tą dzielnicę. I pamiętam, jak jeździłem do niej, to po drodze czytałem właśnie rok 1984. Pusty autobus, ja sam siedzący na końcu, w nocy wracając do domu, czytający tę niezwykłą opowieść o niezwykłej miłości, niezwykłym świecie. No byłem po prostu w jakimś w ogóle innym wymiarze. I jakby bardzo mi się wydrukowała ta książka w głowę. Dzisiaj zdanie właśnie z tej książki. Posłuchajcie proszę. Istnieje prawda i istnieje fałsz. Lecz dopóki ktoś upiera się przy prawdzie, nawet wbrew całemu światu, pozostaje normalny. Moi drodzy, jak dla mnie bardzo ważne zdanie, szczególnie bardzo ważne zdanie na te nasze dzisiejsze czasy, gdzie się wszystko pogubiło. Jestem przekonany, że wielu z was też ma taką trudność i doświadcza takiego zamieszania, że w tym świecie, w którym żyjemy, to już zupełnie nie wiadomo, co jest prawdą, co jest nieprawdą, co jest fałszem, jak wierzyć, jak myśleć, jak patrzeć na rzeczywistość, jak różne rzeczy oceniać i tak dalej. Że często jesteśmy, nawet mimo, że znamy, nie wiem, naukę Pana Jezusa, że jesteśmy wierzący, że wierzymy jakoś tam w to, że Pan Jezus nam przyniósł prawdę, to jesteśmy często strasznie zagubieni. Otóż, moi drodzy, to zdanie dla mnie jest takim zastrzykiem odwagi. W sensie, nawet kiedy ci cały świat będzie mówił, że jesteś nienormalny dlatego, że wierzysz w to, co mówi Pan Jezus, że jesteś totalnie po prostu jakiś... nie z tego świata, jesteś po prostu oderwany od rzeczywistości, bo się jakby posługujesz rzeczami, myślami, wartościami, które przyniósł Pan Jezus, to dopóki będziesz przy tej prawdzie trwał, to jak mówi to zdanie i ono jest bardzo pocieszające, to jesteś normalny. Kochani, to jest trudne w dzisiejszym świecie. Trudno dzisiaj wobec jakiejś takiej nagonki, która jest oczywiście z zewnątrz, czasem nagonki bliskich, nie? z którymi się żyje, trudno trwać przy tym, tym bardziej, kiedy człowiek sam w ogóle trochę w środku jest zamieszany. Trzymajmy się na to wszystko po prostu kurczowo tego, co mówi Pan Jezus. Głęboko wierzę, głęboko jestem przekonany, że tylko On ma słowa prawdy. Sam to powiedział, a ja po prostu bardzo wierzę. Dlatego, że zawsze, kiedy postępuję, zawsze, kiedy myślę według Jego myślenia, według tego, co On mówi, że jest prawdziwe, nieprawdziwe, dobre, złe, grzeszne, święte, to to się zawsze kończy jakimś dobrym i szczęściem w moim życiu. Kiedy postępuję inaczej albo, że tak powiem, jestem niepewny i tak nie do końca Mu ufam w tym, co On mówi, tak trochę, że tak powiem, szyję po swojemu, to to się bardzo często kończy po prostu jakimś nieszczęściem, jakąś tragedią, jakimś czymś... No po prostu brakiem szczęścia. On ma prawdę, On ma słowa prawdy, On ma słowa życia. On jedyny może dać szczęście człowiekowi i pokazuje prawdę, która do tego prowadzi. Nie dajmy się, nie dajmy się, kochani, to nie chodzi mi oczywiście o żadną wrogość względem świata, ale nie dajmy sobie wmówić, że jesteśmy nienormalni, że jesteśmy oczywiście ze średniowiecza, że jesteśmy z ciemnogrodu, że jesteśmy porypani, głupi w ogóle i mózg nam odebrało. Niech mówią... Dopóki wierzysz w prawdę i dopóki tej prawdy się trzymasz, jesteś normalny. Nawet, jeżeli ktoś ci będzie próbował wmówić wszystkie fałsze świata. Trzymaj się prawdy, bo wtedy jesteś najnormalniejszy na świecie. Moi drodzy, moi kochani, tyle w tym dzisiejszym odcinku. Bardzo wam dziękuję za kolejne spotkanie, zapraszam oczywiście na jutrzejsze, czyli na nasze piątkowe, będzie jutro, jak zawsze, w piątek, w Biblia, więc będzie w ogóle superowo. Miejcie najlepszy czwartek waszego życia tego tygodnia i w ogóle, w ogóle ever, forever. Pozdrawiam, błogosławię, ściskam i do zobaczenia, z Bogiem, paaa...