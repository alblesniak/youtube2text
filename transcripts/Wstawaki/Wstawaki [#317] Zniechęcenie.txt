 Dzień dobry, dzień dobry, moi drodzy, dzisiaj wtorek, 10 września, a to jest kolejny wstawak tego tygodniowy, rozpoczynający drugi dzień w tym tygodniu. No, w sumie trzeci, ale drugi, bo wtorek taki roboczy. No to zróbmy ten dzień, żeby to był dobry dzień. Jedziemy! Moi drodzy, moi kochani, witam was bardzo serdecznie tego poranka i zapraszam na rozruch poranny. Właśnie, ta seria mogłaby się też nazywać na przykład Rozrusznik, nie? O, to jest dobra nazwa. Rozrusznik poranny. Czyli żeby wam zaskoczył silnik do całodziennego dzisiaj życia. Mamy wtorek, więc oczywiście cytat będzie święty, w sensie za świętych, a raczej za świętej. Pani się nazywa Błogosławiona Elżbieta od Przenajświętszej Trójcy. I zdanie, które powiedziała, to jest po prostu mega, absolutnie super, fantastyczne zdanie. Proszę posłuchajcie. Mówi tak. Nigdy się nie zniechęcaj. Trudniej jest wyzwolić się ze zniechęcenia niż z grzechu. Bardzo ciekawa myśl. Bardzo ciekawa myśl tej świętej. Mogłoby się wydawać, że najgorsze, co się może człowiekowi przydarzyć, to jest grzech. I to rzeczywiście jest tragedia. Grzech jest tragedią, bo grzech niszczy. Grzech niszczy człowieka, niszczy jego serce, niszczy jego życie wieczne, niszczy jego więź z Panem Bogiem, niszczy więź z ludźmi, niszczy samego tego człowieka ze sobą samym. Mogłoby się wydawać, że nie ma większej katastrofy. Ta święta mówi, że istnieje coś gorszego, dlatego że jest coś, z czego się trudniej wyzwolić niż z grzechu i to jest zniechęcenie. Co to znaczy? Zniechęcenie polega na tym, że przestajesz wierzyć w to, że możesz się z czegoś wyzwolić. I ona mówi nie poddawaj się nigdy takiemu poczuciu, dlatego że nawet jeżeli zgrzeszysz, nawet jeżeli się stanie coś bardzo złego, to możesz się z tego grzechu po prostu podnieść. Ale jeżeli zgrzeszysz i poddasz się takiemu zniechęceniu, ja już z tego nigdy nie wyjdę. Ja po prostu zawsze będę przegrywał. Moje życie jest beznadziejne, ja nie mam siły, nie mam zdolności i mocy i zawsze będę po prostu, nie wiem... słaby uszem i truposzem, to to zniechęcenie może cię totalnie zawić. To jest nic innego, jak takie wpadanie w rozpacz. Rozpacz jest czymś okropnym w takim sensie, że ona może ogarnąć człowieka, pochłonąć go do jakiejś ogromnej ciemności, co jest rzeczywiście bardzo trudno człowieka wydobyć, dlatego że on nie jest w stanie już uwierzyć w to, że światło się jeszcze może pojawić w jego życiu. Zniechęcenie... bardzo wielu ludzi przyjmuje zniechęcenie. Myślą sobie no przecież... Boże, mam prawo trochę ponarzekać, mam prawo przecież czuć, że jest ze mną beznadziejnie, że nie będę się oszukiwał. I oczywiście mamy znać prawdę o sobie, mamy znać prawdę o własnych grzechach, o własnych niemocach, ograniczeniach, o tym, co jest nie tak z nami, to jest jasna sprawa. Ale czym innym jest prawda, a czym innym jest takie zawładnięcie się prawdą o tym, że jestem beznadziejny, słaby, grzeszczy i nie jestem żaden inny. Ja już wam mówiłem to wielokrotnie chyba w różnych odcinkach, jak się rozróżnia głos Ducha Świętego od głosu diabła, jeżeli chodzi o wyrzuty sumienia. Duch Święty, kiedy pokazuje prawdę, bo On to robi, Duch Święty nie owija w bawełnę, pokazuje prawdę o naszym grzechu, pokazuje, jak on jest okropny, to zawsze jednocześnie wzbudza w człowieku nadzieję, że można to pokonać. Natomiast zły, kiedy pokazuje prawdę, bo On pokazuje tak samo, można powiedzieć, prawdę, jak Duch Boży, to jednocześnie zniechęca, czyli pokazuje to jest właśnie twoja natura, nigdy z tego nie wyjdziesz, zawsze w tym będziesz pogrążony. Tym się odróżnia Ducha Świętego od złego. Jakby prawdziwy wyrzut sumienia pochodzący od Ducha Bożego i wyrzut sumienia pochodzący od złego. Wyrzutu sumienia pochodzących od złego nie należy słuchać, nie należy za nimi iść, nie należy ich, broń Boże, rozwijać. A właśnie tym jest zniechęcenie. Mówi nam dzisiejsza święta. Unikaj zniechęcenia, dlatego że ono jest znacznie gorsze od wszystkiego innego, bo cię po prostu wtłoczy w takie tory, gdzie już będziesz bezpośrednio jechać do jakiejś beznadziei. Kochani, zróbmy dzisiaj wtorek i cały tydzień unikania zniechęcenia. ♪♪♪♪ Moi drodzy, to tyle w tym dzisiejszym odcinku. Bardzo wam dziękuję za kolejne spotkanie i zapraszam oczywiście jutro w środę na następne wstawaki. Nagrywam to dla was jeszcze wszystko w Kanadzie, aczkolwiek prawdopodobnie, kiedy wy to oglądacie, to ja jestem już na Kubie. Ale pozdrawiam was serdecznie z Kanady, no bo dlaczego miałbym was nie pozdrawiać? To jest trochę wcześniej, ale już żeśmy się przecież przyzwyczaili kiedyś przez trzy miesiące, kiedy się wcześniej w czasie przynosiliśmy. Ściskam, pozdrawiam, błogosławię i mam nadzieję, że to będzie najlepszy dzień waszego życia. Dobrze się miejcie, proszę, modlę się za was. Z Bogiem, pa!