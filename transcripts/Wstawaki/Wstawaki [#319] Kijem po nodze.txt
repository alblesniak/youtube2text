 Dzień dobry, dzień dobry, moi drodzy, dzisiaj czwartek, 12 września, a to jest kolejny wstawak tego tygodniowy, czwartkowy, jak się łatwo domyślić. Najcieplej, najserdeczniej i z ogromną radością zapraszam was na dzisiejsze spotkanie. Jedziemy! Moi drodzy, moi kochani, najpierw taka myśl, która mi się właśnie zrodziła, kiedy nagrałem początkowe słowa. Jak na pewno zauważyliście, ci, którzy oglądacie wstawaki na stala, a wiem, że jest was takich bardzo dużo, kilkadziesiąt tysięcy z was ogląda codziennie tego szóstaka rano we wstawakach, to jest jakieś niepojęte. I na pewno zauważyliście, że oczywiście wszystkie te wstępy, wszystkie te przywitania na początku, też pożegnania i tak dalej się powtarzają, nie są w kółko takie same. I czasem, jak ja to nagrywam, to też tak się zastanawiam o Matko, przecież znowu mówię to samo, znowu tak samo zaczynam odcinek, znowu takie same słowa, ale tak sobie pomyślałem przed momentem, że to jest nic innego, jak taka powtarzalność miłości. Ja po prostu się strasznie cieszę, że się z wami spotykam. Wiem, że to nie musi być za każdym razem nie wiadomo jak bardzo oryginalne, dlatego że chcę wam po prostu za każdym razem powiedzieć, że fajnie, że się spotkaliśmy. Więc mam nadzieję, że wam to też jakoś bardzo nie przeszkadza. Idźmy do odcinka. Kochani, dzisiaj cytat z bardzo pięknego filmu, który na pewno wszyscy znają i z bardzo pozytywnej postaci, czyli Forrest Gump. Będzie dzisiaj cytat trochę taki przewrotny, ale myślę, że może nam się do czegoś sensownego przydać. Posłuchajcie, jak to zdanie brzmi. Forrest Gump mówił tak Kiedy jest ci tak źle, że już gorzej być nie może, zacznij się walić kijem po nodze. Kiedy przestaniesz, od razu poczujesz się znacznie lepiej. Moi drodzy, o co by chodziło w tym dzisiejszym zdaniu? Nie chodzi mi oczywiście o to, że kiedy jest nam źle, to zróbmy sobie gdzieś w innym miejscu bardziej źle, żeby się odwrócić do tamtego, co było tylko trochę złe. Albo nie chodzi też o to, że jeżeli jest ci źle, to spójrz na tych, którzy mają gorzej od ciebie. Ja nie cierpię takiego argumentowania, żeby ktoś tam na coś narzeka, nie? ktoś mówi, że jest mu ciężko z czymś, a ktoś inny mówi mu Słuchaj, twoje oczywiście może jest jakoś trudne, ale inni to mają gorzej. No i co z tego? To jest moje, to jest jego, to jest tej konkretnej osoby i dla tej konkretnej osoby to może być koniec świata. Porównywanie tego do cierpienia kogokolwiek innego jest bez sensu. Mnie to chodzi o coś innego. Dla mnie to zdanie wwalenie się kijem po nodze polega na tym, żeby się nie koncentrować tak bardzo na tym, co mi się dzieje. W sensie, żeby nie robić z tego centrum wszechświata. Kochani, to jest trochę taki, myślę, jakaś kontynuacja, taka kontynuacja tego, co wam mówiłem we wtorek o zniechęceniu, nie? Że my się potrafimy tak wpatrzeć w jakąś naszą słabość, w jakąś naszą sytuację, w jakieś lęki, w jakieś po prostu nieszczęścia, które nam się dzieją, że robimy z nich po prostu centrum wszechświata. Ja bardzo często, na przykład jak ktoś przychodzi do mnie do spowiedzi i wymienia różne grzechy, to pytam który grzech z tych wszystkich uważasz za najważniejszy? I słucham odpowiedzi. I bardzo często oczywiście słyszę tam, że taki albo taki grzech to jest w ogóle właśnie centrum tego wszystkiego, to jest takie najważniejsze zło. Ja, kiedy tego słucham, zawsze mówię słuchaj, tak, to jest zło, to jest coś trudnego, ale to nie jest w ogóle centrum wszechświata, to nie jest wcale twój największy problem. Dlatego, że, kochani, my mamy taką tendencję, żeby po prostu się tak kanalizować. Kanalizować po prostu w jedną, konkretną rzecz, szczególnie, kiedy ona jest właśnie trudna albo ciężka i sobie nie wyobrażamy życia poza nią, a tak naprawdę jakby życia, że ono jest możliwe, dopóki to mamy. Nie. Walnij się kijem w nogę. W takim sensie jest w twoim życiu znacznie więcej innych rzeczywistości dobrych albo złych, błogosławionych albo nieszczęśliwych, które tworzą całą mozaikę twojego życia. Tak jak mówiłem wczoraj o tych różnych szczegółowych sprawach, nie? I nie koncentruj się na tej jednej rzeczy, bo mamy też takie myślenie, dopóki to jedno jest. To na przykład bardzo często słyszę w spowiedzi dopóki mam ten jeden grzech, ten właśnie jeden, to nic nie ma sensu w moim życiu. To się nic nie uda. No nie jest tak, no. Z tym grzechem również możesz żyć. Oczywiście byłoby super, żebyś się z niego wydobył i żeby go nie było, ale ten grzech nie mówi wszystkiego o tobie, więc walnij się kijem w nogę. Bardzo was, kochani, o to proszę. Walcie się dzisiaj kijem w nogę. Moi drodzy, zawsze jak gadam, to oczywiście musi coś przelecieć albo przelecieć, albo cokolwiek innego się dzieje. Tam teraz przeleciał właśnie jakiś dwupłatowiec, taki w sensie ten, wiecie, co ląduje na wodzie, bo tu mam taką zatokę przed sobą. No i właśnie chyba wylądował, dlatego coś tam szumi. Nieważne. Ściskam, pozdrawiam, błogosławię i widzimy się w następnym odcinku. Miejcie się, proszę, najlepiej na świecie. Z Bogiem, paaa...