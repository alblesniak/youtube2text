 Dzień dobry, dzień dobry, moi drodzy, to jest wtorek, jest 20 listopada, a to jest kolejny odcinek Stawaków, na który was bardzo, ale to bardzo serdecznie zapraszam. No to jedziemy! Moi drodzy, moi kochani, bardzo was serdecznie witam w ten wtorkowy poranek. Mam nadzieję, że uda nam się przez te najbliższe kilka minut zrobić coś sensownego i że ten dzień będzie dzisiaj jaśniejszy i piękniejszy i lepszy i skończymy go w związku z tym... o, coś mi się tu przyczepiło... jako dzień znacznie lepszy niż mógłby być, bo zrobimy z niego coś lepszego. Nie wiem w ogóle, co ja gadam. Kochani, mamy dzisiaj wtorek, więc cytat oczywiście jest ze Świętego. Proszę posłuchajcie, dzisiaj będzie święty Franciszek Salezy i jest to absolutnie mega fantastyczne zdanie. Posłuchajcie, jak brzmi, a brzmi następująco. Jakie to ma znaczenie, czy Bóg mówi do nas z krzaków ciernistych, czy z pachnących kwiatów? Moi drodzy, mam jakieś takie przypuszczenie, że chyba kiedyś w 6 rano ten cytat się już pojawił. Jakieś mam takie loty w głowie, które mi tak mówią, ale nawet jeżeli tak było, jeżeli ktoś z was pamięta może ten odcinek, to nieistotne, dlatego że zdanie jest, uważam, absolutnie przemega i ten w ogóle Franciszek Salezy to był po prostu przemega mądry gość. Kochani, większość z nas oczekuje, że Pana Boga spotyka się wtedy, kiedy jest w naszym życiu dobrze i mówiłem wam o tym już po prostu miliardy razy, że my ciągle oczekujemy, że wtedy, kiedy nam się wszystko w życiu poukłada, kiedy wszystko będzie już wreszcie takie, jakie być powinno, kiedy się skończą kłopoty, grzechy, problemy, dramaty, tragedia, rozstania i wszystkiego innego rodzaju katastrofy, to wtedy, że tak powiem, będzie ewidentny znak, że Pan Bóg z nami jest, że Pan Bóg do nas mówi, że Pan Bóg nam pomaga, że Pan Bóg nas kocha itd. itd. Otóż... nieprawda, nieprawda, nieprawda. Oczywiście nie chodzi o to, że On wtedy nie mówi, nie pomaga i nie jest blisko nas. Oczywiście, że jest. Ale jak mówi święty Franciszek Salezy przepięknie mówi, jakie to ma znaczenie, czy będzie do nas mówił z ciernistych krzewów czy też z pachnących kwiatów. Co to znaczy? Że również tam, gdzie w twoim życiu jest po prostu krzok za krzokiem, gdzie są ciernie i kolce, gdzie ci idzie po prostu jak po grudzie, On tam też do ciebie mówi. Mało tego, chce właśnie przez te wydarzenia i w tych wydarzeniach i pośrodku nich być z tobą i do ciebie mówić. I my po prostu pomijamy ogrom Jego mówienia, ogrom Jego słów, ogrom Jego pomocy, ogrom Jego obecności, dlatego że szukamy Go tylko i wyłącznie tam, gdzie nam się wydaje, że On jest. Kochani, domeną Pana Boga i to jest dla mnie jedna z najpiękniejszych rzeczy o Panu Bogu, domeną Pana Boga jest to, że On jest, działa i mówi wszędzie i przez wszystko. Ja bardzo lubię to takie wyrażenie, które się pojawia na końcu mszy świętej, znaczy pod koniec mszy świętej, kiedy jest tak zwana doksologia, gdzie się mówi PRZEZ CHRYSTUSA, Z CHRYSTUSEM I W CHRYSTUSIE. To jest oczywiście o czymś innym, ale co ono pokazuje? Ono pokazuje, że wszystko w nas, cokolwiek robimy, cokolwiek działamy, ma się dziać w łączności z Bogiem. Ja mam wrażenie, że Pan Bóg ma podobne zdanie względem nas, kiedy mówi PRZEZ CZŁOWIEKA, W CZŁOWIEKU I Z CZŁOWIEKIEM, w sensie cokolwiek się dzieje z człowiekiem, jestem tam. Mówiąc krótko, Bóg, kiedy sprawuje nabożeństwo miłości do nas, a On je sprawuje nieustannie, codziennie, w kółko, sprawuje nabożeństwo miłości do nas, to cały czas powtarza właśnie te słowa. Czyli w każdej okoliczności, w każdych warunkach mówię do ciebie, jestem z tobą i chcę ci dawać po prostu wszystko w każdych możliwych warunkach. I, kochani, dopóki tego nie zrozumiemy i nie przyjmiemy, to zawsze będziemy Pana Boga jakoś tam unikać, w takim sensie nie spotykać Go tam, gdzie On jest. Bo On jest w krzakach ciernistych, w pachnących kwiatach, w zwykłym zielsku i w owocach, i w czymś, co już może zgniło i się do niczego nie nadaje i po prostu leży do wyrzucenia. Jest tam wszędzie i mówi tam wszędzie. I dzisiaj będzie do ciebie mówił w każdym wydarzeniu tego dnia. Będą dzisiaj super rzeczy i tam będzie do ciebie mówił. Będą dzisiaj trochę słabsze rzeczy i tam będzie do ciebie mówił. Więc otwórz uszy i słuchaj. ♪♪♪♪ Moi drodzy, to by było na tyle w tym dzisiejszym wtorkowym odcinku. Bardzo oczywiście was zapraszam na odcinek już jutro w środę na kolejny. Znowu spróbujemy zrobić coś sensownego. A dzisiaj, kochani, chciałem wam jeszcze jedną rzecz powiedzieć. Mianowicie, jest taki portal na YouTubie, który się nazywa Pogłębiarka. Ja już go jakiś czas temu zajarzyłem, widziałem, że wrzucałem różne filmiki. Uważam, że w ogóle fajny ten tytuł. Pogłębiarka. Prowadzą go m.in. jezuici. I to jest taki kanał, który ma jakby pomagać w modlitwie, w czytaniu Słowa Bożego, w takim wchodzeniu w głębię wiary. Zajrzyjcie tam. Zaraz tu znajdziecie pewnie jakieś tam odnośniki do niego. Uważam, że w ogóle bardzo ciekawa sprawa i fajnie, że w ogóle robią jezuici takie coś. Pewnie kiedyś może zrobimy też coś wspólnie. Bo myślę, że warto się na YouTubie wspierać w takich dobrych dziełach. Więc zajrzyjcie również na Pogłębiarkę, jeżeli czegoś takiego potrzebujecie. Ściskam, pozdrawiam, błogosławię i do zobaczenia już jutro. Z Bogiem, paaa...