 Dzień dobry, dzień dobry! Moi drodzy, dzisiaj piątek, jest drugi dzień października i zapraszam was oczywiście na wstawaki, które, mam nadzieję, zrobią nam dobry dzień z tego piątku. Jedziemy! 🎵 Moi drodzy, moi mili, witam was bardzo serdecznie w piątkowych wstawakach. Jak zawsze oczywiście w piątek Biblia, czyli najlepszy możliwy cytat ever w tygodniu, jaki tylko sobie można wyobrazić. Kochani, dzisiaj będzie cytat z Księgi Rodzaju, z pierwszego rozdziału, z 27 wersetu, cytat, który wszyscy doskonale znają, bardzo jest nam on nam potrzebny. Posłuchajcie... "...Stworzył więc Bóg człowieka na swój obraz, na obraz Boży go stworzył, stworzył mężczyznę i niewiastę..." Kochani, to jest jeden z takich zdań, z których można wyprowadzić 150 tysięcy różnych myśli w ogóle, bo to jest po prostu takie bogactwo tego, co jest ukryte w tym jednym zdaniu, że to głowa mała. Można by tu mówić właśnie o tym, że jesteśmy jako mężczyźni i kobiety i w ogóle, że to jest ważne, można by mówić o tym, że tylko mężczyzna i kobieta razem, to są ludzie do Pana Boga podobni nieosobno i tak dalej, i tak dalej, i tak dalej. Ale chciałbym się skupić na jednej rzeczy, kochani, dzisiaj. Na podobieństwie. To jest niesamowite zdanie, które mówi, że jeżeli się człowiek przypatrzy człowiekowi, czy też sobie samemu, czy też drugiemu człowiekowi, jeżeli się przypatrzy mężczyźnie i kobiecie, a szczególnie ludziom, którzy są razem, czyli kiedy się przypatrzy miłości, kiedy się przypatrzy temu, co ludzi najbardziej łączy, to tam Boga widać. Kochani, już wam to kiedyś mówiłem, że najpiękniejszy komplement, jaki usłyszałem w życiu, to kiedyś, dawno temu, jak byłem duszpasterzem Beczki i był w duszpasterce taki Piotrek, on teraz w ogóle na tym zakonie jest, znacie go, bo to jest... a w sumie mogę mówić. Piotrek Olesiu. Jest w zakonie, już jest dawno ojcem dominikaninem, w ogóle super kaznodzieja, świetny gość. Gość... kość... świetny gość. Otóż Piotrek kiedyś, jak jeszcze byliśmy w duszpasterce, ja wtedy byłem duszpasterzem, Piotrek był studentem jeszcze, prowadził zresztą duszpasterstwo razem ze mną, był jednym z tak zwanych szefów duszpasterstwa, pamiętam kiedyś na którejś wigilii, mieliśmy taką beczkową wigilię, składał mi życzenia i Piotr mi podziękował wtedy, to było najbardziej chyba wzruszające zdanie, jakie słyszałem w życiu. Podziękował... mówiłem to już kiedyś, podziękował mi za to, że jak patrzy na mnie, to widzi Boga. To jest niesamowite. Tym bardziej, że ja siebie znam, tak? Znam moje słabości, znam moje grzechy, znam moje beznadzieje, znam moją brzydotę taką duchową, też tam, gdzie ona jest. Oczywiście, że znam też swoje dobro, piękno itd. Ale wiem jakby w jaki sposób potrafię je zabruździć, zabrudzić, oszpecić itd. Ale mimo wszystko w tym, zobaczcie, przejawia się piękno Boga. Chciałbym ci dzisiaj powiedzieć drogi albo droga, jakkolwiek mnie tam słuchasz jest w tobie piękno Boga. I nawet, jeżeli ono jest czymś tam może przybrudzone, może sam w sobie go nie widzisz, sama w sobie go nie widzisz za bardzo i jest w tobie podobieństwo do Boga. Chciałbym, żebyśmy dzisiaj pochodzili z taką myślą jestem podobny do Boga, mam w sobie boski obraz. I kochani, to jest rzecz nie do zdarcia. Nie do zdarcia. Mówię, można to oczywiście tam oszpecić, przysypać czymś, można wręcz jakieś maski pozakładać, że prawie tego nie widać, ale uwaga... to i tak jest pod spodem. To jest coś, czego nie da się z nas usunąć, dlatego że On nas tak stworzył, że to jest nieusuwalne. Więc chodźmy dzisiaj z taką myślą mam w sobie podobieństwo do Boga. Ucieszmy się tą myślą. A po drugie, oczywiście, też postawmy sobie pytanie to co mogę dzisiaj zrobić, żeby naprawdę być bardziej do Boga podobnym? Żeby ludzie, którzy mnie spotkają, co mam dzisiaj powiedzieć? Jaki mam być? Jak mam się zachowywać? Co mam mówić? Jak mam zafunkcjonować? Jak się zachować? Jakie decyzje podjąć? Żeby ludzie, którzy mnie dzisiaj spotkają, zobaczyli Boga. Kochani, bo to my dla ludzi bardzo często jesteśmy jedynym obrazem Boga, jaki mogą spotkać, jedyną ścieżką do Boga, jaką mogą spotkać, szczególnie ci, którzy Go nie znają, którzy w Niego nie wierzą. To bardzo często ty właśnie możesz być jedyną dla nich drogą do tego, żeby spotkać Boga. Więc zróbmy, żeby tak było. Moi drodzy, moi mili, o... oczywiście jakiś samochód leci, bo dlaczego by i nie? To by było na tyle w piątkowym wstawaku biblijnym, pięknym, bogopodobnym. Bogopodobnym. Jesteśmy podobni do Boga. Ależ to jest piękne zdanie. Piękne. Tak mocno jest to zdanie. Ono mi jest bardzo często potrzebne, szczególnie, kiedy sam się oszpecę, nie? To przypomnieć sobie, to jest w tobie pierwiastek Boga, jest w tobie obraz Boga, nie zatarty, nie do zniszczenia. To jest bardzo, bardzo dobre zdanie. Kochani, na dzisiaj to byłoby tyle, zapraszam jeszcze jutro na ostatnie wstawaki tegotygodniowe. Ściskam, pozdrawiam, błogosławię i do zobaczenia jutro w sobotę. Z Bogiem, paaa...