 Dzień dobry, dzień dobry Moi drodzy, mamy dzisiaj 19 dzień sierpnia, to jest czwartek, to jest kolejny poranek wstawakowy, który sprawi, że będzie dzisiaj super dzień. Naprawdę. Taki jest bardzo ogromny plan i spróbujemy go zrobić, to jedziemy! Moi drodzy, moi mili, moi kochani, witam was bardzo serdecznie w dzisiejszym odcinku i zapraszam dzisiaj na ciekawostkę, naprawdę bardzo fajną ciekawostkę, która niesie ze sobą naprawdę superową prawdę. Naprawdę superową prawdę. Posłuchajcie, będę posługiwał się ściągą, żeby nie pomylić różnych danych. 8 maja 1902 roku, czyli trochę już temu, ponad 100 lat temu, zginęli wszyscy mieszkańcy miejscowości Saint-Pierre, to jest główne miasto Martyniki. Uwaga! Zginęło wtedy, kochani, 30 tysięcy osób. Czujecie w ogóle? Straszna rzecz. To miasto Saint-Pierre nazywa się dzisiaj Grobowcem Karaibów. Dlaczego? Co się stało? Otóż był tam wybuch wulkanu i miasto pokryła chmura gazów o temperaturze przekraczającej 1000 stopni Celsjusza i co w ogóle najciekawsze, co bardzo ciekawe, przeżyły, kochani, z tych 30 tysięcy ludzi, którzy zginęli, czy oprócz tych 30 tysięcy, którzy gdzieś zginęli, przeżyły dwie osoby. Jedna osoba, mieszkająca całkowicie na uboczu, zepchnięta poza miasto, a druga to wtrącony do lochu więzień. Kochani, jak sobie to przeczytałem, to oczywiście poza straszną tragedią, która dotknęła to miasto i tyle ludzi zginęło, pomyślałem sobie, że to jest bardzo takie ładne duchowo, nie? Zobaczcie, ocalały dwie osoby, które prawdopodobnie mogły sobie o swoim życiu myśleć, nie wiem tego do końca, bo nie znam tych ludzi oczywiście, ale mogły o sobie myśleć, że mają bardzo przechlapane w życiu, nie? Jedna osoba gdzieś na uboczu, oczywiście wiem, że to też może oznaczać, że to był ktoś na uboczu, nie wiem, ktoś w jakimś bardzo bogatym domu, kto po prostu się wyprowadził z miasta i mieszkał na jakiejś bardzo bogatej plantacji, nie? Ale ja kiedy słyszę na uboczu oczywiście, to sobie to interpretuję w taki sposób, że to jest taka osoba zepchnięta na bok, nie? Taka osoba poza głównym nurtem życia. Taka osoba, której się trochę nie chce, której się nie widzi, której się nie spotyka i nie chce się mieć z nią za wiele wspólnego. Na drugiej to oczywiście więzień, czyli ktoś, co prawdopodobnie, bo też nie znamy oczywiście jego historii, zrobił coś złego i w związku z tym siedział w więzieniu zamknięty. Te dwie osoby, tylko te dwie osoby przeżyły, nie? Kochani, jak sobie o tym myślę, no to prawda mi się nasuwa bardzo prosta do głowy i bardzo chciałbym, żebyście ją dzisiaj usłyszeli. Może tak o sobie myślisz, że jesteś zepchnięty, zepchnięta na bok, że twoje życie poszło nie tym torem, co trzeba i jesteś gdzieś nie tam, nie jesteś na bocznym torze i myślisz sobie -"Kurczę, czemu to mnie spotkało?" Może jesteś w jakimś więzieniu zamknięty, życiowo, małżeńsko, coś się nie udało, coś cię zamknęło życiowo. Uwaga! A skąd wiesz, że w ten sposób nie będziesz ocalony, ocalona? To nie jest, kochani, żadne oczywiście usprawiedliwianie naszych porażek życiowych czy naszych przestępstw, które robimy, nie? Nie, nie, nie... Mamy robić, co się da, żeby wychodzić z bocznych torów i żeby wychodzić z więzień, to jasne. Ale skąd wiesz, że może właśnie teraz, kiedy to jest, to dzięki temu coś cię ominie, co mogłoby cię zgładzić? Może, bo ci się oczywiście zorientowali, że przeżyli, tak? Zobaczyli, że wszyscy zginęli. Ale ty możesz nawet w ciągu życia nie wiedzieć, że to cię ocaliło przed czymś. Dopiero, kiedy, kochani, umrzemy, może nam się okazać, jak zobaczymy, że o... to więzienie, w którym byliśmy, ten boczny tor, na który nas zepchnięto, ocaliło, nie wiem, na przykład nasze życie wieczne. Albo ocaliło nas w tamtym momencie od czegoś, co gdybyśmy byli w innym miejscu, to może by nas to zgładziło. Kochani, tylko te dwie osoby przeżyły, ci szczęściarze. Myślę, że warto też tak się nauczyć patrzeć na swoje życie. 🎵 Moi drodzy, moi mili, moi kochani, dziękuję wam za kolejne spotkanie wstawakowe i zapraszam oczywiście na jutrzejsze piątkowe. A dzisiaj miejcie naprawdę szczęściarski dzień. Niech was omijają wszystkie wulkany, wszystkie wybuchy i wszystkie wielkie temperatury gazowe. Dobrego dnia, mówiąc najkrócej. Ściskam, pozdrawiam, błogosławię z Bogiem, pa, pa!