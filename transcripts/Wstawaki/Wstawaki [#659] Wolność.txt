 Dzień dobry, dzień dobry Moi drodzy, mamy dzisiaj środę, to jest 11. dzień listopada, dosyć wyjątkowa data, chyba nie trzeba nikomu tłumaczyć, ale oczywiście są kolejne poranne wstawaki, dzień jak codzień u nas we wstawakach. Bez względu na to, jak niesamowite są dni, jak ważne czasem, to u nas wstawaki codziennie takie same. Bardzo serdecznie was zapraszam, jedziemy z tym odcinkiem i... coś się pogubiłem... Jedziemy! ♪♪♪ Moi drodzy, moi mili, witam was bardzo serdecznie i zapraszam na dzisiejszą rozkminę. Tak jak wczoraj, tak jak przedwczoraj, ciągle mi, słuchajcie, pada i pada coraz bardziej, ale jestem wytrwały. Przynajmniej na razie. Może jutro powiem, że już nie dałem rady, bo za bardzo padało. Ale dzisiaj jeszcze dajemy radę. Trzeba być wytrwałym. To jest w ogóle ważne. Dzisiejszego dnia chyba też, bo do wolności się dąży wytrwale. Cytat, kochani, będzie taki adekwatny do dzisiejszego dnia. Pan Albert Camus, następujące zdanie, bardzo krótkie, pięć słów, sześć słów, ale po prostu matko, jaka potęga w tym zdaniu. Być wolnym to móc nie kłamać. Kochani, jaka to jest głęboka definicja wolności. Nie słyszałem tego zdania nigdy wcześniej. Znalazłem je teraz, jak sobie szukałem jakiegoś dobrego cytatu właśnie na dzień wolności, nie? To jest niesamowita definicja. Być wolnym to móc nie kłamać. Co to znaczy? To znaczy mieć taką samą świadomość siebie, taką świadomość swojej wartości, taki brak lęku, taki brak tego, co się stanie w związku z tym, co powiem, taką jakąś asertywność, ale też taką miłość, żeby nigdy nie musieć kłamać. Co to znaczy? Czyli, że kiedy mówię o sobie, to nie udaję, dlatego że nie próbuję czegoś ugrać, że jestem w takim środowisku, że się nie boję, mimo że może mnie to kosztować jakieś, nie wiem, represje, reperkusje, jakieś zagrożenie może się z tym wiązać, że się nie boję mówić prawdy. To jest wolność. Kochani, to zdanie pokazuje mi, że wolność to jest coś bardzo głębokiego w człowieku. Wolność to nie jest to, co na zewnątrz. Można być, kochani, w zniewolonym kraju, można być w jakichś bardzo złych warunkach, nie wiem... więzienno-niewolniczo jakichś, a jednocześnie, jeżeli nie musisz kłamać, w sensie to jest twoja decyzja, że nie będziesz kłamać, że będziesz żył w prawdzie, zależnie od tego, co się dzieje. Będziesz zło nazywał złem, dobro dobrem. Nie będziesz w żadną stronę przeginał. Tylko będziesz żył w prawdzie, zależnie od tego, kim jesteś, jaka jest twoja wartość, jaka jest wartość twojego wroga. Ale uwaga... również ta wartość dobra. Twój wróg na pewno ma złe cechy, skoro jest twoim wrogiem, coś złego ci pewnie robi i to trzeba nazywać po imieniu, czyli nie kłamać, ale też nie można kłamać, że jest w nim tylko zło. Bo na pewno nie ma w nim tylko zła. Prawdziwa wolność to jest właśnie taka wolność, że nie jest potrzebne żadne kłamstwo, bo zobaczcie, zazwyczaj niewolność kojarzy nam się z tym, że właśnie musimy coś udawać, musimy być inni, niż jesteśmy. Nie wolno nam czegoś powiedzieć, nie wolno czegoś robić, nie wolno jakimś być, nie wolno... no właśnie... coś ogranicza to, kim jesteśmy, tak? Dlatego Albert Camus mówi, że wolność to jest tak naprawdę taka sytuacja, gdzie nie musisz kłamać. Tylko uwaga... Kochani, to naprawdę nie zależy od warunków zewnętrznych, bo ja ciągam takie wrażenie, że my tę wolność bardzo traktujemy, że czy ktoś mnie nie zniewala? Czy nie ma czegoś zewnętrznego, co by mnie zniewalało? Uwaga... nawet kiedy są rzeczy zewnętrzne, które cię zniewalają, to i tak możesz być wolny. Możesz być wolny w środku, w tobie. No właśnie... bo to jest twoja dyspozycja do tego, żeby prawda była na wierzchu, żeby żyć w tej prawdzie. Kochani, pomyślcie dzisiaj o tym. Mnie to zdanie bardzo inspiruje. Czy ja jestem wolny właśnie w takim kluczu, że nigdy nie muszę kłamać, nie muszę udawać, nie muszę grać czegoś, nie boję się tego, kim jestem. To jest prawdziwa wolność. Moi drodzy, moi mili, bardzo dziękuję za kolejne spotkania. Słuchajcie, naprawdę bardzo mi już pada na głowę. Nawet nie chodzi o mnie, tylko boję się, że mi to coś nie zamokło, w sensie jakiś mikrofon albo jakaś kamera, więc może jednak pójdę do środka. Chociaż jeszcze sprawdzę z drugiej strony tutaj, czy nie ma jakiegoś fajnego miejsca, czy nie ma tam daszku. Nieważne, tak się z wami podzieliłem, co mi się dzieje. Kochani, życzę wam dzisiaj najpiękniejszego możliwego dnia. Niech to będzie dzień pełen wolności, czyli dzień, kiedy nie musicie, bo nie musicie, w ogóle kłamać. Ściskam, pozdrawiam, błogosławię. Widzimy się już jutro. Z Bogiem, paaa...