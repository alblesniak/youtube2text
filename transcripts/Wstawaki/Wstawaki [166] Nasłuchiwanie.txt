 Dzień dobry, dzień dobry, moi drodzy, to jest czwartek, jest 14 marca, a to jest kolejny odcinek Wstawaku w Wielkim Poście, na który was bardzo serdecznie zapraszam. Jedziemy! Moi drodzy, moi kochani, witam was najserdeczniej w ten kolejny poranek i zapraszam bardzo, bardzo na nasze kolejne spotkanie z ojcem Joachimem i z jego zdaniami, z cytatami z jego, myślę, naprawdę dużej mądrości. Proszę wybaczyć trochę moją fonię, ale coś się chyba znowu przeziębiłem albo mam jakiś po prostu taki dziwny kaszel o katar no i troszeczkę rzężę, ale mam nadzieję, że to nikomu nie przeszkodzi. Proszę posłuchajcie zdania, które mam dla was na dzisiaj. Brzmi ono następująco Nasłuchiwanie jest ważnym warunkiem powrotu do stanu rozmowy z Bogiem w raju. Kochani, o co chodzi w tym zdaniu? Myślę, że ojciec Joachim mówi o dwóch bardzo ważnych rzeczywistościach. Jakby jednej bardzo pięknej, za którą trzeba tęsknić, a drugą, która jest drogą do niej. Ojciec Joachim odnosi się do stanu, kiedy byliśmy w raju i z Bogiem bardzo intymnie rozmawialiśmy. Nie wiem, czy pamiętacie, jest taki fragment w Księdze Rodzaju, gdzie jest napisane, że codziennie w porze, kiedy wiał wiatr, po południu to było prawdopodobnie, przychodził do raju Pan Bóg i się przechadzał z Adamem. Ja sobie często próbuję wyobrazić tę sytuację, kiedy Pan Bóg idzie na spacer z Adamem, Adam Go o wszystko pyta, Pan Bóg pyta co u Adama, jakby są ze sobą po prostu jak dwie najbliższe osoby. Taki był stan pierwotny, w sensie do czegoś takiego Pan Bóg nas stworzył i zaprosił, żebyśmy byli z Nim w takiej bliskości. I niestety w wyniku grzechu to się wszystko popsuło, w sensie oddzieliliśmy się od Pana Boga. Nie mamy do Niego takiego dostępu. I kochani, modlitwa, życie duchowe ma być nieoczywiście niczym innym, jak pewną próbą stworzenia na nowo tej więzi. Ona jest utrudniona, no dlatego, że Pana Boga nie widzimy, nie słyszymy, nie mamy z Nim takiego bezpośredniego kontaktu, ale myślę, że my sami sobie to utrudniamy w pewnym sensie w modlitwie, dlatego, że nie nasłuchujemy. Kochani, jedną z najważniejszych rzeczy w modlitwie jest słuchanie. Jest słuchanie tego, co Pan Bóg mówi. Takie proste pytanie sobie zadaj. Ile w twojej modlitwie jest słuchania, a ile jest twojego mówienia? Zauważcie, większość z nas nieustannie na modlitwie nadaje. Nieustannie albo się posługujemy jakimiś tekstami, które po prostu czytamy, próbujemy je jakoś tam sercem wypowiadać, powtarzamy z pamięci różnego rodzaju jakby formuły. Nie mówię, że w tym oczywiście jest coś złego, albo nawet, kiedy się ktoś modli własnymi słowami i często to bierze za taki przyczynek do dumy, nie? Ja tam się nie modlę formułkami, ja się modlę własnymi słowami. Kochani, ale to wszystko tak naprawdę jest nieustannym gadaniem Panu Bogu. Ojciec Jezu Achaim mówi, że tym, co cię przywraca do tamtej pierwotnej bliskości z Bogiem w raju jest przede wszystkim nasłuchiwanie. Czyli ile jest takiej modlitwy, gdzie siadasz na modlitwie, nie wiem... na adoracji i po prostu słuchasz? Nie w tym sensie nic nie robisz, bo to nie chodzi o to, że jakby przebimbowujemy ten czas, nie? Nie, tylko siedzę przed Panem Jezusem i próbuję słuchać, czy On do mnie coś mówi. W znacznie lepszy jeszcze sposób. Biorę Słowo Boże i nie tyle próbuję je, nie wiem... jakoś zrozumieć bardzo głęboko, przemyśleć i tak dalej, tylko nasłuchuję, czy przez to Słowo Pan Bóg do mnie mówi. Czyli ile jest w twoim kontakcie z Bogiem słuchania? Dlatego, że kochani, nie wrócimy nigdy do tej bliskości z Bogiem, do tego kontaktu z Bogiem, o którym mówi Ojciec Joachim, a przede wszystkim, o którym mówi Księga Rodzaju, jeżeli się nie nauczymy Pana Boga słuchać. Kochani, bardzo was zachęcam dzisiaj w ten czwartek, tylko oczywiście to jest, jak zawsze, zachęta na zawsze, w sensie na każdy dzień. Zróbmy dzisiaj dzień słuchania Pana Boga. Jak najmniej do Niego gadajmy, jak najmniej Mu mówmy, a jak najwięcej słuchajmy. Kochani, to nie jest tak, że Pan Bóg się nie zorientuje, o co nam chodzi, czego nam potrzeba i gdzie nam trzeba pomóc. Oczywiście, że się zorientuje. Tylko znacznie ważniejsze jest, żeby uczyć się Go słuchać. Zróbmy dzisiaj dzień słuchania. Moi drodzy, moi kochani, to tyle w tym dzisiejszym odcinku wstawakowym. Tak to dzisiaj słońce bardzo mi świeci, tak na jedną stronę gęby i w ogóle strasznie gorąco, ale dobrze, niech się wreszcie zrobi strasznie gorąco. Nie wiem, czy zrozumieliście, że podobno od niedzieli ma być 20 stopni w ogóle na południu Polski, a ja jadę w ogóle na południe Polski od niedzieli, więc może będzie ciepło wreszcie. Byłoby super. Niech się ta zima po prostu wstrętna już skończy. Tyle. Ściskam was, bardzo was pozdrawiam, bardzo was błogosławię i do zobaczenia w jutrzejszych wstawakach. Z Bogiem, paaa...