 Dzień dobry, dzień dobry! Moi drodzy, musi być kaweczka, bo trzeba się jakoś rozruszać. 17 dzisiaj, dzień stycznia, poniedziałek, nowy tydzień, nowe wstawaki, nowe rozdanie, nowy rok, nowe ja, czyli zaczynamy kolejny tydzień z pobudzaniem się do życia, mam taką nadzieję. Jedziemy! Moi drodzy, moi mili, moi kochani, moi ulubieni, witam was bardzo serdecznie i niezwykle się cieszę, że możemy po raz kolejny, kolejny tydzień rozpocząć ze wstawakami. Jak zawsze w poniedziałek oczywiście mądrość murów. Ktoś mi to przysłał, nie wiem, skąd to jest, nie jest to po polskiemu, ale sobie przetłumaczyłem, więc posłuchajcie w sumie to oczywistego, ale bardzo ważnego zdania. Czasami nie dostajesz tego, czego chcesz, bo zasługujesz na coś lepszego. Moi drodzy, to jest naprawdę bardzo ważna sprawa, jeżeli chodzi o nasze pragnienia, o nasze marzenia, o nasze różnego rodzaju cele, które próbujemy osiągnąć w życiu. Również, a może przede wszystkim, to jest bardzo ważna sprawa dotycząca naszej modlitwy i Pana Boga. Kochani, Pan Bóg niektórych naszych próśb nie słucha. Naprawdę, nie słucha. Dlatego, że słucha tego, co jest w nas naprawdę i tego, co jest więcej. Ojciec Joachim Badeli kiedyś uczył bardzo pięknie, że Pan Bóg nie wysłuchuje za małych próśb. Czyli jeżeli prosisz o coś, co Pan Bóg wie, że nie da ci satysfakcji, nie da ci szczęścia, nie da ci takiego pełnego zaspokojenia, jakiego potrzebujesz, na jakie zasługujesz w Jego oczach, to kiedy prosisz o coś mniejszego, właśnie o coś, co ci tego nie da, no to Pan Bóg nie może ci tego dać. To jest mniej więcej tak, kochani, jakby dziecko bardzo prosiło, byłoby bardzo głodne i bardzo by chciało zjeść, nie wiem... po prostu kawałek czekolady. I uwaga... to nie chodzi o to, że czekolada jest zła. Nie chodzi o to, że zjedzenie kawałka czekolady nie jest czymś fajnym, przyjemnym, dobrym, nawet pożytecznym, a nawet zdrowym. Szczególnie gorzkiej czekolady. Nie... tylko że jeżeli jesteśmy głodni, to sama czekolada nam nie wystarczy. Potrzebujemy pełnowartościowego posiłku. I czekolada może być czymś, co będzie dodatkiem, co będzie składnikiem tego. Ale kiedy my mówimy ale ja chcę tylko czekoladę, to Pan Bóg mówi no nie dam ci tego, bo... no to ci nie da tego, czego potrzebujesz. Kochani, warto się przyglądać różnym naszym pragnieniom i takim różnym modlitwom i potrzebom, o których mówiłem Panu Bogu i może latami jesteśmy niewysłuchiwani, dlatego że bardzo możliwe, że właśnie chcemy za mało. Chcemy coś, co jest niedostatecznie dobre. Kochani, czasami oczywiście prosimy również o rzeczy złe. Takich Pan Bóg, wiadomo, że nigdy nie wysłucha. Ale czasami prosimy o rzeczy dobre, tylko że niewystarczające. Kochani, warto się temu poprzyglądać, bo czasem można samemu odkryć, że to jest niewystarczające, a kiedy nie odkrywasz tego, kiedy ty jesteś przekonany ale to właśnie będzie wystarczające, ale właśnie o to mi chodzi, właśnie to mi da szczęście, a mimo to to się nie dzieje, wtedy warto zaufać Panu Bogu OK... może Pan Bóg zna lepiej moje serce, może Pan Bóg wie więcej, może Pan Bóg widzi więcej i to może oczywiście z takie... w cudzysłowie, bo na pewno wie więcej, na pewno widzi więcej i skoro nie wysłuchuję, skoro mi tego nie daje, no to znaczy, że przygotował może coś lepszego. I kochani, bardzo często my tego lepszego nie możemy dostać, bo jesteśmy zamknięci na tym mniejszym. Potrafimy się tak zniewolić tym mniejszym, że Pan Bóg nie ma okazji dać nam tego czegoś lepszego, bo część z nas powie no OK... no to skoro Pan Bóg nie ma tego... znaczy skoro Pan Bóg ma dla mnie to coś większego, coś lepszego, no to czemu mi tego nie daje? Kochani, bardzo możliwe, że nie może, bo ty jesteś tak skoncentrowany na tym, co chcesz, że nie ma opcji na te lepsze rzeczy. Po prostu nie jesteś w stanie dostrzec tego. Może twoje serce się tak zakleszczyło na czymś, czego chcesz, że nie jest w stanie dostrzec nic więcej, co Pan Bóg mógłby, chciałby ci dać. Kochani, przemyślcie to. Pan Bóg nie wysłuchuje za małych próśb. Moi mili, moi kochani, moi drodzy, dziękuję wam bardzo za to pierwsze tego tygodniowe spotkanie. Oczywiście zapraszam na wszystkie inne, które będą w tym tygodniu. Mam nadzieję, że będziemy się porannie rozbudzać również w tym tygodniu, w styczniu, tak jak trzeba, tak żeby Pan Bóg mógł robić dobre rzeczy w nas. Bardzo was ściskam, bardzo was pozdrawiam, bardzo was błogosławię, do zobaczenia już jutro. Pięknego poniedziałku wam dzisiaj życzę. Z Bogiem, błogosławię, pa, pa...