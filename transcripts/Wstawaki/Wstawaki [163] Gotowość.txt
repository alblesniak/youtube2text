 Dzień dobry, dzień dobry, moi drodzy, to jest poniedziałek, jest 11 marca, to jest pierwszy tydzień Wielkiego Postu, a to jest nowy odcinek Wstawaków, na który was bardzo serdecznie zapraszam! Moi drodzy, moi kochani, witam was najserdeczniej na początku tego tygodnia i zapraszam na kolejne sześciodniowe przygody z ojcem Joachimem Badenim, bo, tak jak wam już to mówiłem, pewnie to wiecie doskonale, w Wielkim Poście cytujemy sobie mistrza naszego dominikańskiego Joachima Badeniego, a jego zdania są naprawdę superowe. Krótko, konkretniej, więc idziemy do rzeczy. Zdanie na dzisiaj bardzo proste, bardzo piękne, bardzo nam potrzebne. Ojciec Joachim mówi tak Ofiara to wyjście z siebie, to gotowość. Bardzo lubię to zdanie, szczególnie z tym dodatkiem na końcu. Kochani, to pierwsze jest dosyć oczywiste. Ofiara to wyjście z siebie. Wtedy stajemy się ofiarni, wtedy jesteśmy w stanie dać miłość drugiemu człowiekowi, kiedy, mówiąc krótko, odwrócimy się od siebie. Nie chodzi oczywiście o to, że o sobie zapomnimy, że my nie jesteśmy w ogóle ważni, że nasze sprawy, nasze pragnienia, nasze potrzeby są nieistotne. Oczywiście, że nie chodzi o negowanie siebie, ale chodzi o to, żeby umieć zostawić siebie wtedy, kiedy potrzeba, zostawić to, co aktualnie dla mnie jest ważne, to, co jest pierwsze, to, co jest najbardziej mi potrzebne i odwrócić się do kogoś drugiego po to, żeby jakby jego postawić przed sobą. Ale ojciec Joachim dodaje bardzo piękne to zdanie na końcu, albo raczej to słowo. To gotowość. Otóż czasem ta ofiara nie polega wcale na robieniu czegoś. Czasem ona nie polega na tym, że rzeczywiście jakby zaczynamy po prostu zajmować się w kółko kimś, tylko polega na tym, że jesteśmy gotowi, aby to zrobić. Tak naprawdę, jak dla mnie, postawa ofiarna to jest postawa nieustannej gotowości, która czasem się przeradza w czyny, ale nie musi być tak, że nieustannie jest przerodzona w czyny. Dam wam taki przykład, bo często mnie o to na przykład pytają ludzie, przy takiej okazji, jak bardzo trudna, newralgiczna relacja ludzka, czyli na przykład rodzić dziecko, na przykład ktoś ma ojca, z którym miał bardzo trudne relacje w dzieciństwie. Ten tata się na przykład odciął całkowicie od rodziny. I ktoś mnie pyta -"Ojcze, czy ja mam obowiązek, czy ja powinienem, czy ja powinnam jakby wychodzić do mojego rodzica? Czy ja powinnam starać się zabiegać o tą relację? Tym bardziej na przykład to jest trudne, kiedy czuję się skrzywdzony, bo mi wyrządzono zło, tata mi wyrządził różnego rodzaju krzywdy. Czy jest moim obowiązkiem wychodzić?" Otóż kochani, czasem miłość ofiarna polega na tym, że nie da się wyjść, dlatego że ktoś nie chce przyjąć w ogóle żadnego, żadnej inicjatywy. I wtedy naszą jakby ofiarnością jest gotowość. Czyli nie zamykamy się, nie mówimy w takim razie to nie chcę mieć z tobą nic wspólnego, nie macie w ogóle w moim życiu, tylko ja jestem gotowy i czekam. Raz na jakiś czas wysyłam pewien sygnał i jestem gotowy ofiarniczo, w sensie jestem otwarty w ofierze. Jeżeli zechcesz z niej skorzystać, to wtedy ja bardzo chętnie z tobą wejdę w jakąś próbę relacji. Ale jakby nie musi tak być, bo ty musisz chcieć. Kochani, dla mnie to zdanie, dlatego ja też wybrałem, jest bardzo jakby myślę piękne właśnie w tym drugim. Ta gotowość do ofiary. Zobaczcie, Pan Bóg bardzo często właśnie w taki sposób składa nam ofiarę z siebie, że nie zawsze chcemy Go wpuścić, nie zawsze chcemy pozwolić Mu działać i On często nic nie może zrobić i On po prostu czeka w gotowości. Nigdy nie mówi a to w takim razie to się obrócę i sobie idę, bo mnie nie chciałeś. Nie. Czeka w ofiarnej gotowości, jeżeli tylko będziesz Go chciał, to On jest gotowy, żeby ci dać. Kochani, chciałbym was zaprosić, żebyśmy dzisiaj cały dzień przeżyli w takiej ofiarnej gotowości, w takiej gotowości ofiary. Czyli niekoniecznie dzisiaj musisz zrobić mnóstwo rzeczy, ale bądź uważny w sensie jakby pracuj swoim sercem w takim znaczeniu, bądź gotowy, rozglądaj się i patrz, gdzie ktoś może wyjdzie z inicjatywą, że potrzebuje pomocy, potrzebuje miłości, potrzebuje czegoś. Nie musisz jej sam nieustannie jakby dawać, szukać, żeby dawać. Czasem wystarczy nieustanna gotowość i kiedy się pojawi ten moment, kiedy ktoś będzie potrzebował, bądź gotowy. No właśnie, bo masz sobie gotowość. Dla mnie bardzo piękne to zdanie. Ofiara, która jest pewną gotowością serca, postawą gotowości w twoim sercu. Tego się dzisiaj od Ojca Joachima uczmy. Moi drodzy, moi kochani, bardzo wam dziękuję za kolejne spotkanie, bardzo dziękuję za kolejne wstawaki. Dwa ogłoszonka krótkie. Wydaje mi się, że zostały jeszcze jakieś śladowe ilości biletów na nasze spotkanie po Wielkanocy w Warszawie na Torwarze. W sensie to takie wielbienie kolejne ogromne, które robimy na warszawskim Torwarze. Są chyba jeszcze jakieś bilety, wydaje mi się. Tylko chyba na płycie stojącej. Znaczy tam, gdzie się stoi, bez możliwości jedzenia, czy może na tyłku usiąść na ziemi. Bardzo zapraszamy. Bardzo będzie nam super, jak się z nami jeszcze spotkacie. W opisie pod filmem znajdziecie jakieś pewnie info. A druga rzecz. Zapraszam też codziennie wieczorem na okruchy. Czyli takie krótkie zadania wielkopostne, które, mam nadzieję, pomogą wam tak właśnie okruchowo też się przygotować do Wielkanocy. Tyle na dzisiaj. Ściskam, pozdrawiam, błogosławię, jak nie wiem co i do zobaczenia jutro. Z Bogiem, paaa...