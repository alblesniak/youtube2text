 Dzień dobry, dzień dobry, moi drodzy, mamy dzisiaj środę, to jest 23 dzień czerwca, czyli pomału lądujemy, jakieś tydzień jeszcze został prawdopodobnie do końca czerwca, a to jest kolejna pobudzajka, kolejna rozbudzajka, kolejna wstawakowa ta... jak to się nazywa? wstawakowa... nie wiem, pogubiłem się. Jedziemy! Moi drodzy, moi kochani, moi mili, proszę mi wybaczyć tę lekką zwiechę na początku, jakoś coś mi się... po prostu zagubiły mi się słowa w głowie, a to nie jest zbyt trudne u mnie, bo tam jest dużo wolnej przestrzeni, więc one tak po prostu dryfują, nie wiadomo dokąd. Co ja gadam? Kochani, mam dla was na dzisiaj ciekawostkę pewną, która będzie, myślę, w ogóle bardzo ważną, w ogóle gigantycznie ważną prawdą duchową. Prawdą duchową. Aczkolwiek ciekawostka jest taka se... w sensie nie, no w ogóle jest ważna. Już mówię. Moi drodzy, wiecie, że jak jest słońce, akurat kiedy to nagrywam, to mamy w Polsce, jak to mówią, tropikalną pogodę. Kocham te w ogóle zapowiedzi wszystkie w gazetach, zawsze idą tropiki na cztery dni do Polski, bo będzie kurczę 30 stopni. No halo, jak byłoby 49, to rozumiem. W każdym razie, wracamy, bo się jak zawsze ten... chciałem powiedzieć, że się... no jak to się mówi? Zdygresowałem się. Okulary, bo o tym chciałem gadać. Jak jest słońce, jak jest gorąco, jak świeci bardzo mocno, nie ma chmur, nie? Jak nam wali po oczach, za przeproszeniem. No to oczywiście bardzo wielu z nas zakłada okulary przeciwsłoneczne, ale nie wiem, czy wiecie, że założenie okularów przeciwsłonecznych, ale takich, które de facto nie są przeciwsłoneczne, bo nie mają filtra UV, a są tylko przyciemniające, robi znacznie większą szkodę oczom, niż gdyby nie mieć tych okularów w ogóle. Więc jeżeli człowiek zakłada takie okulary bez filtra UV, to co się wtedy dzieje? Oczy mają ciemniejszy obraz, w sensie widzą ciemniej, więc żeby widzieć lepiej, to się jeszcze bardziej rozszerzają. W związku z tym, że się bardziej rozszerzają, więcej UV może do nich wejść. Mówiąc krótko, bardziej psujesz sobie oczy, nosząc ciemne okulary bez filtra UV. Dla mnie to jest w ogóle jakaś nowość. Jak to przeczytałem, to pewnie sobie... O kurczę... Bo myślę, że ja wielokrotnie w życiu nosiłem jakieś takie okulary, które niekoniecznie miały jakieś tam filtry UV, no bo w Polsce to było dawniej, jak było. Teraz to pewnie jest trochę lepiej, można kupić lepszej jakości rzeczy. Chociaż tak mówiąc, miałbym prawdopodobnie 90 lat. Ale... to w ogóle, uważam, fajna prawda jest. Czyli uwaga... Można założyć taką ochronę, która de facto szkodzi bardziej, niż gdybyś jej w ogóle nie miał. Moi drodzy, ja sobie od razu to przekładam na sprawy duchowe, nie? Można mieć taką fałszywą religijność, można mieć taki fałszywy obraz Pana Boga, można mieć tak fałszywą z Nim relację, że ona ci wyrządza znacznie więcej szkody, niż gdybyś jej w ogóle nie miał. Czalicie to? Że wtedy lepiej w ogóle nie mieć z Panem Bogiem relacji, niż mieć ją fałszywą. Naprawdę. Dlaczego, kochani? Bo jak masz ją fałszywą, to tak naprawdę jesteś bardzo mocno zamknięty na spotkanie z realnym Panem Bogiem, bo masz swój własny wymyślony obraz Pana Boga. A jak nie masz w ogóle, bo na przykład Panu Bogu nie wierzysz, to też, tak powiem, masz trochę czystą przestrzeń, do której łatwiej Panu Bogu będzie przyjść, bo nie musi usuwać tego, co tam jest, nie? To jest tak jak z przestrzenią zabrudzoną i niezabrudzoną. Że jakby łatwiej by pomalować coś, co jest po prostu czyste, niż coś, co jest brudne, bo na pewno musisz usunąć brud. Więc, kochani, duchowo też tak można, że można sobie taki stworzyć jakiś fejk Pana Boga, a niestety tego w Kościele jest bardzo dużo, nie? Przez różnego rodzaju złe podejścia do religijności. Jak to sprawdzić? No myślę, że jest jeden prosty sposób, nie? Bo Pan Jezus to wszystko opowiedział, bo wszystko się bada po owocach, nie? Jeżeli twoja religijność, mimo że jesteś może człowiekiem bardzo, bardzo zaangażowanym w życie, nie daje ci szczęścia... Uwaga! Nie chodzi mi o to, że nie masz trudnych rzeczy w życiu, bo to nie jest żaden wyznacznik. Bo można mieć bardzo trudne rzeczy w życiu. To nie tak, że jakby prawdziwa wiara usuwa trudne rzeczy z życia, nie. Tylko nie żyjesz w poczuciu szczęścia, mimo że jesteś bardzo, bardzo wierzący, nie? Masz się za osobę, która jest bardzo blisko Pana Boga, jesteś zaangażowanym może radykalnym katolikiem, ale jednocześnie czujesz ciągle, że nie jesteś szczęśliwy. No to jest pytanie, czy na pewno masz dobro obraz Pana Boga. Ja nie mówię oczywiście jednoznacznie, że skoro tak jest, na pewno tak jest. Nie wiem tego. Ale można by się temu przyjrzeć. Bo jeżeli nie jesteś szczęśliwy z Bogiem, jeżeli bycie z Bogiem w twojej wersji religijności nie powoduje szczęścia w twoim życiu, to może masz po prostu zwykłe okulary, które nie dają żadnej ochrony. Dla mnie w ogóle mega, mega duchowa, duchowa prawda. Pomyślcie o tym. Moi drodzy, moi mili, moi ukochani, dziękuję wam za kolejne spotkanie. O, właśnie na lampę tu obok mnie przyleciały dwa gołąbki, tak usiadły obok siebie. Nie wiem, co to znaczy, pewnie to jest na pewno jakiś znak bardzo istotny, ale ja nie umiem go zinterpretować. Więc siedzą dwa gołębie i siedzą. I zaraz pewnie polecą. No to powiedziałem, co powiedziałem. Ściskam, pozdrawiam, błogosławię i miejcie się, proszę, jeszcze siedzą. Najlepiej na świecie, jak się tylko da. Niech to będzie dobry dzień. Z Bogiem, paaa... Ciągle siedzą.