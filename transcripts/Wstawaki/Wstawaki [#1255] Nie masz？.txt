 Dzień dobry, dzień dobry, moi drodzy, mamy dzisiaj poniedziałek, jest 21 dzień listopada, jest to początek nowego tygodnia i uwaga, jest to początek ostatniego tygodnia roku, w sensie liturgicznego. Od przyszłego tygodnia będzie już adwent, czyli nowy rok liturgiczny, dla nas jest to ostatni tydzień roku. Jest dzisiaj w związku z tym dzień życzliwości i pozdrowień, więc bardzo życzliwie was pozdrawiam. Jest dzisiaj dzień służby czołgowo-samochodowej. To musi być po prostu wielkie święto dla niektórych. Ja bym w ogóle czołgiem chętnie pojeździł. Kochani, tyle wstępów. Robimy nowy tydzień, robimy nowy dzień, zapraszam wstawaki, jedziemy! Moi drodzy, moi mili, moi kochani, witam was bardzo serdecznie w ten odcinek, w ten dzień, w ten początek nowego, ostatniego tygodnia i zapraszam, jak zawsze, na mądrość murów. Będzie ona taka może dosyć taka nieoczywista albo wręcz może myśląca... posłuchajcie... następująca mądrość murów. To nie ubóstwo nas nęka, tylko pragnienie bogactwa. Kochani, można to zdanie oczywiście źle rozumieć. Tak jakby to zdanie mówiło, że nie ma nic złego w tym, że jesteśmy ubodzy i to pewnie w różnych jakby wariantach, nie? W sensie i tym takim materialnym ubodzy, i ubodzy, nie wiem... duchowo, ubodzy życiowo, jakkolwiek. Nie o to chodzi w tym zdaniu. Kochani, zobaczcie, to zdanie sugeruje taką, myślę, bardzo ważną prawdę, że my bardzo często jesteśmy nieszczęśliwi nie dlatego, że nasza sytuacja jest taka, jaka jest, tylko dlatego, że chcielibyśmy, żeby była inna. I kochani, nie chodzi mi w tym, co mówię, oczywiście o to, że nie mamy pragnąć zmiany, że kiedy coś się złego w naszym życiu dzieje, kiedy jesteśmy w jakiejś niedobrej, niekomfortowej, złej, grzesznej albo nas niszczącej sytuacji, mamy nie chcieć, żeby ona była inna. Nie o to chodzi. Tylko, kochani, bardzo często my nigdy nie żyjemy tu i teraz, bo ciągle żyjemy tym, co może kiedyś będzie. To, że trzeba pragnąć, to, że trzeba myśleć o tym, jak mogę swoją sytuację zmienić, żeby ona była lepsza, to jasne. Ale może się okazać, że po pierwsze, część rzeczy to są nasze wydumane różne pragnienia, które się nigdy nie zniszczą i w ogóle, które nie powinny się zniszczyć, bo nie są nam wcale potrzebne i to są te pewne pragnienia, w cudzysłowie, bogactwa, czyli pewne rzeczy, które myślimy jak bym to miał, to byłbym szczęśliwy. I uwaga, pewnie tak, część rzeczy, które byś miał, prawdopodobnie dałyby ci szczęście. Ale kochani, jak mnie zawsze pytają, jak jadę do jakiegoś miasta, nie? do jakichś tam kolejnych, nie wiem, rekolekcji, bardzo często takie słyszę pytanie jak się ojcu u nas podoba? Jak się ojciec czuje w naszym mieście? Nie? Kochani, zwykłem już od lat odpowiadać zawsze taką samą odpowiedzią, która często oczywiście jest traktowana jako obraza danego miasta, chociaż nie o to mi oczywiście chodzi, kiedy mówię jeżeli człowiekowi jest dobrze samemu ze sobą, to jest mu dobrze w każdym miejscu na świecie. Kochani, nie chodzi o to, że nie ma bardziej fascynujących i mniej fascynujących miejsc. Ja wiem, że ludzie chcą słyszeć tak, twoje miasto jest cudowne, ale uwaga, nawet jeżeli twoje miasto jest cudowne, ale ja w środku będę nieszczęśliwy, to można powiedzieć no ale to cudowne miasto może ci pomoże. No może w jednym procencie. Ale moje nieszczęście nie zmieni rzeczywistości wokół mnie, nie. To, co we mnie się dzieje, jest najważniejsze. I kochani, warto zadać sobie takie pytanie czy my nie żyjemy nieustannie jakimiś mrzonkami, myśleniem do przodu, myśleniem o rzeczach, które nie istnieją? Tak, dążmy do różnych, to jasne, zmieniajmy nasze sytuacje, ale bądźmy tu i teraz. Może się okazać, że w tym ubóstwie, które masz, może w czymś jesteś ubogi. Ja mam wiele rzeczy, w których jestem bardzo ubogi, szczególnie w moim wnętrzu, w moim po prostu... tym, kim ja jestem. Ale uwaga, no mogę ciągle myśleć byłoby super, jak byłbym inny. Jasne, robię pewne rzeczy, żeby być innym, ale jednocześnie to jestem ja, właśnie tu i teraz, w tym moim ubóstwie i tutaj chcę być szczęśliwy, a nie za dwadzieścia lat. Więc bądźcie szczęśliwi tam, gdzie jesteście, dzisiaj, w tym, co macie. Wiem, łatwo powiedzieć, ale od tego trzeba przynajmniej zacząć, żeby o tym sobie mówić. No to chyba tyle. Moi drodzy, moi mili, moi kochani, bardzo serdecznie wam dziękuję za to kolejne nasze spotkanie wstawakowe, z którego się oczywiście bardzo, bardzo cieszę. Mam nadzieję, że jutro się zobaczymy w kolejnych wstawakach. Ściskam was, pozdrawiam, błogosławię i miejcie się proszę najlepiej na świecie. Z Bogiem, pa, pa.