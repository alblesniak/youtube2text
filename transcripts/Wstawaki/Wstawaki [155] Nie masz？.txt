 Dzień dobry, dzień dobry. Aczkolwiek dzisiaj, moi drodzy, to słowo zupełnie jest nie na miejscu, ale to teraz wytłumaczę. Jest pierwszy, marca chyba, tak. A to jest znowu odcinek Wstawaków, na który bardzo zapraszam. Moi drodzy, moi kochani, witam was bardzo serdecznie w kolejnym odcinku Wstawaków, ten pierwszy dzień miesiąca. I dzisiaj, tak jak bardzo rzadko, naprawdę jest 1 marca. Jest godzina, no po trzeciej. Czyli za godzinę muszą wstawaki pójść w Eter. Właśnie wróciłem, w sensie miałem jakieś odwołane loty, przysiadki, jestem totalnie po prostu nieżywy. Muszę wstać za trzy godziny, bo mam samolot do Budapesztu dzisiaj w piątek i oczywiście mi zgubili bagaż, więc nie mam absolutnie nic. Nie mam habitu, nie mam kurtki, wysiadłem po prostu w koszuli dzisiaj na lotnisku. No... taki będzie temat dzisiejszego odcinka. Dlaczego? Moi drodzy, mamy dzisiaj piątek i chciałbym, żeby dzisiaj było zdanie, oczywiście biblijne, przepraszam, jeżeli mówię nieskładnie, ale po prostu nie spałem chyba od 40 godzin. Zdanie oczywiście z Biblii, ze św. Pawła, a konkretnie z listu do Filipian. Zdanie przepiękne i bardzo mi się kojarzy z moją dzisiejszą sytuacją, a ona, myślę, jest bardzo ważną sytuacją życiową. W liście do Filipian, 4, 12 werset jest tak napisane Umiem cierpieć biedę, umiem i obfitować. Skąd mi się to zdanie, kochani, wzięło? Nie po raz pierwszy w życiu zagubił mi się bagaż. On oczywiście wróci, to jest jasne, tam pewnie za dzień, no teraz to nie zdąży, bo wylatuję do Budapesztu, więc on nie zdąży wrócić, więc dopiero jak wrócę z Budapesztu. Nie po raz pierwszy mi się pogubił ten bagaż, ale lubię ten stan, kiedy nagle się okazuje, że nic nie mam. Ja w ogóle zasadniczo mam wszystko zawsze spakowane w walizce, w sensie całe moje życie się mieści w walizce, ale kiedy tą walizkę jeszcze zgubię i się okazuje, że nic zupełnie nie mam, to na początku oczywiście pojawia się taki moment pewnej frustracji takiego, takiego momentu matko, przecież znowu gdzieś pojadę, nie mam statywu do kamery, nie będę miał habitu, nie mam czym umyć zębów i tak dalej, ale natychmiast potem pojawia się we mnie takie poczucie wolności, w takim sensie... no i? Moi drodzy, każdy z was ma takie doświadczenia w życiu nieustannie i nie chodzi mi o to, że coś wam gdzieś się zgubi, tylko po prostu nagle nie macie rzeczy, które są wam potrzebne do funkcjonowania. Nagle nie macie rzeczy, dzięki którym normalnie, zwyczajnie, dobrze, w taki komfortowy sposób możecie funkcjonować, a czasem to są wręcz takie straty, że po prostu wszystko się rozsypuje. I mamy tylko dwa podejścia do tego. Jedno podejście to jest podejście frustrata, czyli podejście dlaczego znowu nie mam, nie uda się, będzie beznadziejnie, wszystko jest do niczego, to w ogóle wszystko jest bez sensu i tak dalej. I to jest jedno jakby doświadczenie. Nie chodzi o to, żeby je w sumie negować, bo je też trzeba jakoś tam przeżyć, ale chodzi o to, żeby w nim nie zostać, tylko poczuć to drugie, to, co mówi dzisiaj św. Paweł. Umiem obfitować i umiem cierpieć biedę. Kochani, to nie jest tak, że chrześcijanin ma nie chcieć, żeby było mu dobrze, żeby miał komfortowe życie, żeby miał wszystko poukładane, żeby był spokój, żeby była, nie wiem... miłość, szczęście, błogosławieństwo i w ogóle, nie wiem... komfort duchowy. Pewnie, że ma chcieć, ale kiedy tego nie będzie, to dla chrześcijanina to jest żaden problem. On może również cierpieć biedę w każdym możliwym wymiarze. I takim fizycznym, i takim duchowym, i jakimkolwiek takim życiowym, dlatego, że nie w tym leży jego wolność, nie w tym leży jego szczęście, nie w tym są w ogóle inne dobre rzeczy w jego życiu, tylko są w tym, że jest z Panem Bogiem, że Pan Bóg go karmi. Kochani, ja kiedy tracę zazwyczaj takie różne rzeczy, na przykład jak walizkę, to natychmiast sobie uświadamiam, kto mnie karmi. Czyli kto jest tym, kto mi nadaje wartość, kto mi nadaje sens. Przepraszam, mam wrażenie, że oczywiście mówię strasznie nieskładnie, ale naprawdę nie spałem po prostu dwie doby chyba i nie wiem, dokąd w ogóle ten odcinek idzie. Ale chodzi mi o to, żebyście poczuli dzisiaj tę wolność św. Pawła. Czyli wolność umiem mieć, umiem nie mieć. Umiem być obfity i umiem być totalnie opuszczony i jakby ubogi. Umiem po prostu mieć popachy i umiem mieć po zero. Kochani, taki może dzisiaj piątkowy dzień przyjęcia tego, co się wydarzy w twoim życiu, jako błogosławieństwa, jako doświadczenia tego, że Pan Bóg z tobą jest i jakiekolwiek to jest i może twoje życie od dłuższego czasu już jest takie, że ono ci się nie podoba, bo jest właśnie ciągle zbyt mało obfite albo wręcz jest po prostu biedowaniem na jakimkolwiek poziomie, przyjmij to, uciesz się tym, pobłogosław to. Jeżeli nawet masz jakiegoś tam frustrata z tym związanego, to chwilę z nim pobądź, jakby nie neguj tych uczuć, ale potem przemień to w radość. Ja się cieszę. W koszuli dzisiaj tej pojadę do, w sensie polecę do Budapesztu, chociaż może tu znajdę jakąś kurtkę, bo mam chyba w studiu jakąś kurtkę inną, więc jakąś kurtkę może założę. Nie mam majtek drugich, nie mam skarpetek. No coś się wymyśli, nie? Kochani, On jest tym, który nas karmi. Przepraszam za nieskładność tego, co gadam, ale koniecznie chciałem, żebyście mieli wstawaki dzisiaj, więc je tak, no mówiąc tylko w takim stanie fizycznym, po pijaku nagrywam. Chyba już skończę, bo to chyba niedobrze będzie wszystko brzmiało. Tyle na dzisiaj. Moi drodzy, moi kochani, wybaczcie za jakiś dziwaczny odcinek, ale mam nadzieję, że to słowo z listu do Filipian do was dotrze. Jestem po prostu ponad wszystkie możliwości i czasy umęczony. Idę spać. Dzisiaj, kochani, jest piątek, wieczorem pewnie nic nie będzie, bo ja nie zdążę nic poskładać, bo muszę do tego Budapesztu lecieć. Mam nadzieję, że na jutrzejsze dni, w sensie jutrzejsze dni, w sensie na sobotę, na niedzielę, jakieś tam kolejne filmy będą. A jak nie będzie, to nie szkodzi, bo przecież umiemy biedować, umiemy obfitować. Cokolwiek będzie, będzie super. Bardzo was ściskam, bardzo was pozdrawiam, błogosławię i niech to będzie najlepszy dzień waszego życia. Z Bogiem, paaa... ołatko.