 Dzień dobry, dzień dobry, moi drodzy, czwartek, 27 dzień stycznia, kolejny poranek rozbudzający, mam nadzieję, prowadzący do czegoś dobrego. A będę chciał wam dzisiaj wlać trochę nadziei w serca i podnieść was na duchu. Taka przynajmniej jest moja... taki jest mój plan. Lecimy! Moi drodzy, moi mili, moi kochani, moi ulubieni, witam was najserdeczniej. Bardzo się cieszę z tego, że spotykamy się po raz kolejny porankowo we wstawakach w nowym tysiącleciu. Wiem, wiem, wiem. Ale tak będę gadał przez jakiś czas. Kochani, dzisiaj zdanie od Konfucjusza, też takie jakieś chyba oczywiste, ale w ogóle ważne i potrzebne. Największym powodem do chwały nie jest nigdy nie upaść, ale umieć podnieść się za każdym razem, kiedy upadniemy. Kochani, to jest takie zdanie oczywiście przede wszystkim dla tak zwanych perfekcjonistów, tak? którzy po prostu nie uznają niczego poza stanem doskonałym. Kochani, wcale nie jest czymś największym nigdy nie upaść. Nie. Najważniejszą chwałą w życiu człowieka jest nieustanne podnoszenie się. Jest to, że nigdy nie dajemy za wygraną, że nie mówimy już nie. Kochani, ja mam taką praktykę w Wielkim Poście, niedługo będzie Wielki Post, jeszcze trochę, no dobra, jeszcze półtorej miesiąca, ale w Wielkim Poście... Ja często mam coś takiego, że kiedy sobie coś postanowię w Wielkim Poście, mam jakieś takie postanowienie, nieważne jakie, ale takie, że każdego dnia coś tam robię, to już od dawna nauczyłem się czegoś takiego, że specjalnie trochę, jeden czy dwa dni zawalam. Wiecie dlaczego? Dlatego, że ja mam sobie pewne zadatki takie perfekcjonistyczne, nie jakieś wielkie, ale trochę mam i jakby bardzo wiem, że chlubiłbym się, gdybym, nie wiem, przez czterdzieści dni po prostu coś zrobił. Dlatego, kiedy nie zrobię tego jeden dzień albo dwa, to nie mogę sobie przyznać takiej pełni. Jestem też oczywiście zadowolony, że udało mi się coś tam przeprowadzić, że popracowałem nad sobą, że jakieś dzieło osiągnąłem, ale nie mogę powiedzieć no ale stówkę osiągnąłem, nie? Kochani, warto, naprawdę warto, to szczególnie mówię teraz do tych, którzy mają takie te zapędy perfekcjonistyczne. Ja rozumiem, że oczywiście mogą być też tacy, którzy mają dokładnie odwrotnie, oni potrzebują zachęty do tego, żeby się bardziej starali, ale przede wszystkim mówię do tych, którzy się za bardzo starają i próbują wyjść z taką czystą kartą albo próbują wyjść tacy w ogóle nieskazitelni, nie? Kochani, to jest domena części katolików, nie? Gdzie my nieskazitelność traktujemy jako, że tak powiem, cel. Uwaga, kochani, oczywiście, jeżeli ktoś jest w czymś nieskazitelny, to borymbornie zachęcam cię, żebyś to zniszczył, nie? Nie o to mi chodzi. To, kochani, to nie jest celem. Celem jest to, żeby się podnosić i walczyć. Celem jest to, żeby nie dać za wygraną. Żeby nie powiedzieć szatanowi OK, zwyciężyłeś mnie, nie mam już siły, poddaję się, rób, co chcesz, po prostu bo ja nie dam rady. Nie, kochani. Kochani, jeżeli w czymś odpuściliście, to dzisiaj taka moja prośba do was. Wstań. Wiem, że powiesz No i po co? Jak znowu na pewno padnę i będzie jeszcze gorzej, bo jeszcze bardziej się rozczaruję. Wstań. Wstań i jedziemy od nowa, jedziemy od zera. Nawet jeżeli to się zdarza po prostu w kółko, i w kółko, i w kółko. Ja wiem, co to znaczy, kochani. Miałem takie grzechy, które się po prostu powtarzały latami po prostu, dzień w dzień. I miałem dość tego serdecznie. Wstawaj. Po raz kolejny. Tak, pojęcz chwilę, pokwicz, krzyknij do Pana Boga, że masz dość, a potem wstawaj. I jedziemy z tym koksem, jedziemy z tym wołem, Boże... z tym wołem... z tym wozem, jak wół, po to, żeby się nie poddać. Kochani, nie poddawajcie się. Największą chwałą człowieka nie jest nigdy nie upaść, tylko ciągle powstawać za każdym razem, kiedy upadniemy. Moi drodzy, moi mini, moi ulubieni, serdeczne podziękowania za dzisiejszy odcinek, za dzisiejsze spotkanie. Mam nadzieję, że chociaż trochę kogoś pobudziłem do tego, żeby się nie poddawał. I może, jeżeli ktoś już rezygnował, to może po tym odcinku powie No dobra, to spróbuję jeszcze raz. A jutro mi napisze No i co? No i znowu nie wyszło. Wtedy ci powiem to se pójdź odcinek z czwartku i posłuchaj jeszcze raz. Naprawdę. Ściskam, pozdrawiam, błogosławię i do zobaczenia już niedługo. Z Bogiem, pa, pa!