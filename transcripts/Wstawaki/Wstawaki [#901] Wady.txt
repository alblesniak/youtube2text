 Dzień dobry, dzień dobry! Moi drodzy, mamy dzisiaj 28. dzień września, to jest wtorek, to jest kolejny wstawak, który ma wam zrobić dobry dzień. Taki mam plan i zamierzam go dzisiaj zrealizować. Zapraszam! 🎵 Moi drodzy, moi mili, moi kochani, moi ulubieni, witam was bardzo serdecznie. Jak zawsze we wtorki oczywiście zapraszam na cytat ze świętych, a będzie do dzisiaj cytat ze świętego. Bardzo fajnego, w zeszłym tygodniu żeśmy opłodzili jego wspomnienie, a chodzi o świętego Ojca Pio. Długie zdanie, ale bardzo ważne, proszę posłuchajcie. Z prostotą kroczcie drogą Pana i nie zadręczajcie waszego ducha. Trzeba byście znienawidziły wasze wady, ale czyńcie to z umiarkowaną nienawiścią, a nie gniewnie i nerwowo. Z braku cierpliwości, moje dobre córki, wasze niedoskonałości, zamiast zanikać, rozrastają się coraz bardziej, gdyż niepokój i zatroskanie o pozbycie się ich powoduje ich umocnienie. Kochani, jakie strasznie ważne zdanie. Po prostu strasznie ważne duchowo zdanie. Nie wiem, czy wy macie takie skojarzenie, podobnie jak ja. Ja mam takie. Zawsze, jak sobie myślę o Ojcu Pio i jak czytałem różne jego wypowiedzi, w sensie o nim szczególnie jakieś wypowiedzi, to on się zawsze wydawał takim dosyć surowym człowiekiem. Oczywiście był bardzo dobrym człowiekiem, bardzo świętym człowiekiem, ale takim stawiającym, można by powiedzieć, bardzo wysokie wymagania, co nie? Zresztą sam żył w niewiarygodnej świętości. To zdanie pokazuje mi Go zupełnie innego. Pokazuje mi Go jako człowieka, który cudownie zna pewne mechanizmy słabości człowieka i jakby bardzo jest dla niego ważne podejście do nich. Zobaczcie, on nakazuje walczyć z różnymi słabościami i wadami. Mówi jak najbardziej. To jest bardzo ważna rzecz, żeby wystąpić przeciwko swoim słabościom, ale miejcie względem nich umiarkowaną nienawiść. Zobaczcie, u wielu świętych, albo w wielu takich duchowych poradnikach można spotkać takie komentarze, że grzechu należy nienawidzić po prostu w ogóle do żywego, że mamy wytoczyć po prostu największą walkę przeciwko grzechowi. Uwaga! To prawda, ale nie nam. Grzechowi tak, ale nie nam. A nam bardzo łatwo, kochani, kiedy potępiamy swój własny grzech, kiedy jesteśmy rozczarowani i zniechęceni własną słabością, nie wiem... własnym grzechem, własną złością, upadkiem itd. to bardzo łatwo nam się jest utożsamiać z grzechem i samych siebie skreślić i potępić. Mało tego, ojciec Pio mówi, że kiedy to robisz, to tak naprawdę wzmacniasz ten grzech i te wady. Że pozwalasz im się rozwinąć, że ta nienawiść karmi te grzechy i te wady. Tak, kochani, ojciec Pio bardzo pięknie mówi masz widzieć swoje wady i swoje słabości i masz je z umiarkowaną nienawiścią próbować sobie wyrzucić, ale bądź też dobry dla siebie. W sensie nie potępiaj się w czambu, jeżeli nie udaje ci się wygrywać, bo to potępianie się w czambu tak naprawdę umacnia twoje słabości. Daje im pokarm, na którym one się żywią, bo one się żywią złem, one się żywią nienawiścią. Kochani, bardzo mądre zdanie, bardzo mądre zdanie, żeby jakby nie karmić nienawiścią swojego zła. Masz go nie chcieć, masz nad nim pracować, masz walczyć, ale spokojnie, krok po kroku i bez nienawiści. Ważne, bardzo ważne zdanie. Moi drodzy, moi kochani, bardzo wam dziękuję za to kolejne spotkanie, tym razem to świętowe, w sensie związane ze świętym i myślę, że naprawdę bardzo, kochani, warto się uczyć od tego zdania ojca Pio, bo ono jest strasznie mądre. Bądźcie dobrzy dla siebie. Ściskam was, pozdrawiam was, błogosławię was i do zobaczenia już jutro. Z Bogiem, pa!