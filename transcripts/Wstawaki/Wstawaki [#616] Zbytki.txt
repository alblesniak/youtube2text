 Dzień dobry, dzień dobry, moi drodzy, ten dzisiejszy dzień to jest, wydaje się być, wtorek, to jest, wydaje się być, 22 września i to jest kolejny... kolejna szansa, kolejny początek, kolejna możliwość tego, żeby zrobić dzisiaj coś niezwykłego. Tak spróbujmy zrobić. A pomoże nam w tym dzisiaj oczywiście święty. Ale to po czołówce jedziemy. Moi drodzy, moi mili, bardzo was serdecznie witam tego dzisiejszego dnia i zapraszam na dzisiaj, skoro wtorek, oczywiście na Cytat ze Świętego. Będzie to nam dobrze, bardzo dobrze znany święty. Był też w zeszłym tygodniu i pojawiał się już w ogóle wierokrotnie w naszych spotkaniach. Czyli oczywiście święty Augustyn. Naprawdę staje się naszym domownikiem, ale ma tyle mądrych zdań, że co ja zrobię, że on tyle tych mądrych rzeczy napisał. Posłuchajcie zdania. Bardzo piękne zdanie, bardzo piękne zdanie. Myślę, że nam bardzo potrzebne. Zbytek bogatych jest tym, co konieczne biednym. Mamy cudzą rzecz, kiedy mamy to, co nam zbywa. Kochani, to zdanie po raz pierwszy kiedyś usłyszałem chyba od księdza biskupa Grzegorza Rysia. On kiedyś głosił takie rekolekcje u nas, u dominikanów w Poznaniu, właśnie o takim... o jałmużnie, o dzieleniu się z innymi i tak dalej. Tam chyba po raz pierwszy nakierował moje myśli na to zdanie św. Augustyna, a potem poszukałem, gdzie to zostało powiedziane, w jakim kontekście, trochę szerzej o tym poczytałem. To jest bardzo w ogóle piękna teoria u św. Augustyna. Uważam, że teoria, która się w ogóle równa prawdzie. On pisze, że wszystko, co ci zbywa, wszystko, co ci jest niepotrzebne, należy do kogoś innego. I jeżeli to masz, to jest tak, jakbyś mu ukradł. Nie chodzi tu, kochani, oczywiście o żadne wzbudzanie w sobie jakiegoś niepotrzebnego poczucia winy. Tylko jeżeli masz czegoś za dużo i to się marnuje u ciebie, to to należy do kogoś innego, komu brakuje. To należy do tego kogoś, kto nie ma i kto mógłby mieć, ale nie ma dlatego, że ty to trzymasz zupełnie bez sensu. I oczywiście, kochani, że czasem jesteśmy również wzywani do tego, żeby się podzielić tym, co nam samym nie wystarcza. To nie chodzi o to, że jakby nigdy mamy tego nie robić. Ale jakby pierwszą rzeczą, którą powinniśmy pomyśleć, tak mówi św. Augustyn, to jest bardzo piękne zdanie, to pomyśl, czy masz rzeczy, które nie są twoją własnością. A nie są twoją własnością wszystkie te rzeczy, które mogłyby się komuś przydać, a tobie się nie przydają. Albo ty masz już wystarczająco i naprawdę mógłbyś sobie spokojnie poradzić z tym, co masz, a to inne leży w razie bo, albo nie wiem... na jakaś tam... na czarną godzinę i tak dalej, tak? Kochani, Pan Bóg obiecał, że będzie się o nas troszczył. Pan Bóg obiecał, że nie musimy gromadzić na zaś. Pamiętacie tę całą drogę przez pustynię Izraela, gdzie Pan Bóg im nie pozwolił zbierać mann na dłużej, niż na ten jeden dzień, tak? Kiedy sobie zostawiali więcej, to im to gniło. To jest dokładnie to. Pan Bóg mówi -"Zatroszczę się o ciebie następnego dnia. Na dzisiaj sobie weź tyle, ile ci potrzeba." I to wszystko, co sobie bierzesz więcej, to tak naprawdę należy do tych, którym brakuje, którzy mają za mało, a ty się nie chcesz podzielić. Kochani, chciałbym, żebyśmy dzisiaj, w ten wtorek, zrobili bardzo konkretną rzecz. Bardzo jasną, bardzo oczywistą, bardzo konkretną. Czasem trudno, nie ma się o co oszukiwać. Pomyślcie dzisiaj, czy macie coś takiego w domu. Albo z rzeczy, albo z pieniędzy, albo z jakichś innych, nie wiem... zasobów, jak na przykład jak czas, bo to też chodzi o czas. Którego macie za dużo. Może macie dzisiaj jakąś wolną przestrzeń i może naprawdę nie potrzebujecie dzisiaj specjalnie tej wolnej przestrzeni zagospodarowywać z własnym odpoczynkiem. Oczywiście, może potrzebujecie, to jest w porządku. Ale jeżeli macie jakąś wolną przestrzeń i zamierzacie ją po prostu przebimbać, dajcie ją komuś. Albo macie może czegoś za dużo, dajcie to komuś. Może macie za dużo ubrań, za dużo jedzenia, za dużo pieniędzy. Może, wiem, wszyscy powiecie, nigdy nie jest za dużo. To nieprawda, kochani. Proste pytanie. Czego dzisiaj potrzebujesz i co jest już coś, czego nie potrzebujesz? Spokojnie możesz bez tego sobie funkcjonować. A może jest obok ciebie ktoś, kto bardzo potrzebuje, kto jest w jakiejś biedzie. Wszystko, co należy do ciebie, ale co jest ponad to, czego potrzebujesz, mówi św. Augustyn, należy do potrzebujących, którzy są obok ciebie. Gdybyśmy żyli według czegoś takiego, kochani, ja sam sobie mam tutaj bardzo wiele do zarzucenia, gdybyśmy tak się nawracali, bardzo wiele biedy zostałoby zaspokojonej, bardzo wiele potrzeb ludzkich byłoby wypełnionych, bo my byśmy się dzielili tym, czego mamy za dużo. Kochani, pomyślcie dzisiaj o jakimś bardzo, bardzo konkretnym konkrecie, jak to przeprowadzić w życie. Moi drodzy, moi mili, to by było na tyle w tym naszym dzisiejszym spotkaniu. Mam nadzieję, że zobaczymy się jutro w środę w kolejnych wstawakach, leśno, słoneczno jakieś, taki mi tu świeci dosyć fajnie, ale fajnie jest, jest bardzo ładna pogoda. Nie wiem, czy tak już jest w tym tygodniu, kiedy to oglądacie, ale kiedy nagrywam, to jest naprawdę superowo. Jest taka piękna... No, w sumie to już jesień taka, chociaż to jeszcze wrzesień. Ściskam was, bardzo was pozdrawiam, bardzo was błogosławię i do zobaczenia jutro we wstawakach. Z Bogiem, miejcie się najlepiej na świecie, pa, pa