 Dzień dobry, dzień dobry, moi drodzy, to jest dzisiaj 6 maja, jest poniedziałek, a to jest oczywiście kolejny odcinek Staraka, który rozpoczyna nowy tydzień. Bardzo, ale to bardzo serdecznie was zapraszam. Moi drodzy, dzisiejszy odcinek będzie odcinkiem, myślę, bardzo ważnym i bardzo nam wszystkim potrzebnym, tak jak mam nadzieję każdy, który go robi, bo robię po to, żeby był ważny i potrzebny, czyli żebyście coś sensownego z tego wynieśli. Wiem, że tytuł, który widzieliście brzmi tak dosyć ostro, ale chciałbym o tym opowiedzieć w pewnym, bardzo konkretnym kontekście. Mianowicie, otóż, kochani, jedną z najgorszych form współczesnego samookaleczenia jest samookaleczenie, które polega na tym, że się porównujemy do innych. I właśnie o tym dzisiaj chciałbym wam opowiedzieć. Na czym polega ten problem? Otóż, moi drodzy, przez współczesną technologię, przez wszystkie media społecznościowe, przez wszystkie takie dostępności do świata, które mamy dzisiaj, a którego kiedyś nie mieliśmy, znacznie łatwiej się, że tak powiem, skatować, porównując się z innymi. Zobaczcie, kiedyś, jak człowiek żył, nie było tych wszystkich narzędzi komunikacyjnych, to miał wokół siebie tylko kilkanaście, kilkadziesiąt, kilkaset, ewentualnie, jeżeli żył w jakimś dużym mieście, no to kilka tysięcy, ale jednak nie znał ich blisko, więc w sumie tak naprawdę tylko kilkanaście, kilkadziesiąt osób, z którymi mógł się porównywać, nie? I zawsze człowiek oczywiście żył w takim kluczu, że patrzył na innych, szczególnie na te, którym było lepiej i się czuł gorzej, ewentualnie na tych, którzy byli gorzej od niego i się czuł lepiej. Ale dzisiaj to jest po prostu niemożebna plaga. Dlatego, że otworzysz Instagrama, widzisz tam po prostu setki i tysiące różnych profili, patrzysz na życie innych ludzi, aczkolwiek to nie jest wcale ich życie, bo to jest tylko skrawek wycięty właśnie po to, żeby wyglądał tak super i absolutnie się zabija. Przecież, kochani, pomyślcie, ilu z was dziennie, ile czasu spędzacie właśnie na przeglądanie różnych profili, które oczywiście czasem mogą być inspirujące, bo mogą was zaprosić do czegoś niezwykłego, specjalnego i cudownego, ale bardzo często są tak naprawdę tylko i wyłącznie dołujące, czyli są pewną formą samookaleczenia. Sam się mi czuję w ten sposób. Mało tego, może nawet sobie powiesz ale ja nie, ja oglądam tylko takich ludzi, którzy mnie inspirują, którzy mnie prowadzą do czegoś lepszego. A czy przypadkiem nie jest tak, że próbujesz sobie narzucić bycie zainspirowanym przez życie tego kogoś i próbujesz być tak, jak on? Kochani, oczywiście nie mam tutaj żadnych takich jasnych diagnoz i recept, bo każdy z was siebie zna i każdy z was wie, ile na to czasu poświęca, ile nie poświęca, ile go to dotyka, boli, kosztuje i tak dalej. Ale nawet takie głupie odcinki wstawaków, nie? Na przykład ktoś sobie to ogląda, nie mam pojęcia jaka teraz jest pogoda w Polsce, znaczy w sensie teraz wiem, bo teraz jest styczeń, jak to nagrywam, więc wiem, że jest zimno, ale jak będziecie to oglądać w maju, nie? może akurat będzie jakiś taki... no... nie mam pojęcia, jaki jest poniedziałek dzisiaj, ale jeżeli będziesz oglądał jakieś wstawaki, kiedy będzie bardzo deszczowo i pochmurnie i zobaczysz sobie wstawaki Żustaka, które właśnie się dzieją tutaj tak palmy gorąco i w ogóle ciepło i nawet to oglądasz w dobrym celu, to oglądając to możesz sobie pomyśleć kurde... dlaczego nie mam tak, jak on? Dlaczego nie mogę być teraz w cieple? I kochani, o co tu chodzi? Bo ja wiem, że mamy taki prosty wniosek aha... czyli nie oglądajmy. Nie no... oglądajcie wstawaki. Nie chodzi o to, żeby nie oglądać, tylko, moi drodzy, musimy nabrać właściwego dystansu do tego, jak żyją inni, jak ich życie wygląda, kim są i tak dalej z jednego prostego powodu. Bo twoje życie to jest tylko twoje życie i ono zawsze ma wyglądać tak, jak ty je ukształtujesz i tak, jak ono ma tobie odpowiadać. I kochani, chciałbym was dzisiaj zachęcić do takiego skończenia z tą formą samookaleczenia. Przestańmy się z innymi porównywać. Masz do przeżycia swoją własną, niesamowitą, cudowną, fantastyczną, jedyną, niepowtarzalną ścieżkę życia. Odkryj ją, naucz się jej, zobacz, gdzie ta twoja ścieżka ma pójść i idź tą ścieżką. I oczywiście, możesz wykorzystać różne inspiracje, to jest jasna sprawa, nie chodzi o to, że nie możesz. Ale nie żyj życiem innych ludzi, a tym bardziej tęsknotą za życiem innych ludzi i rozczarowaniem swoim własnym życiem. To jest, kochani, jedna, myślę, z bardzo brutalnych form samookaleczenia. Samookaleczenie jest grzechem, więc, kochani, nie warto z bardzo wielu powodów, przede wszystkim dlatego, żeby się po prostu nie niszczyć. Nie porównujcie się, proszę, dzisiaj z nikim. Moi drodzy, moi kochani, to by było tyle w tym dzisiejszym odcinku wstawakowym poniedziałkowym. Oczywiście serdecznie zapraszam na odcinek jutrzejszy, kiedy, mam nadzieję, coś znowu sensownego zrobimy. To by było chyba na dzisiaj tyle. Ściskam, pozdrawiam, Włochusławie, miejcie najlepszy poniedziałek waszego życia. Z Bogiem, paaa...