 Dzień dobry, dzień dobry! Moi drodzy, dzisiaj jest 20 lipca, to jest poniedziałek, to jest początek nowego tygodnia i to jest też szczególny dzień, przynajmniej dla niektórych. Dlaczego, to się pewnie niektórzy domyślacie, a inni się zaraz dowiecie. Serdecznie zapraszam na czołówkę. Jedziemy! Moi drodzy, moi mili, witam was bardzo serdecznie w kolejnym odcinku i zapraszam na dzisiejszą, krótką rozkminę. Będzie to odcinek, a jakże, urodzinowy. Moi drodzy, mam dzisiaj 42 urodziny. Tak się akurat składa, że 42 lata temu się urodziłem, za co bardzo dziękuję Panu Bogu i mojej mamie i mojemu tacie. I kochani, w dzień urodzin oczywiście zawsze składa się życzenia. Jest taki też podobno zwyczaj, chyba go nigdy nie praktykowałem w życiu, że dostaje się tort i zanim się zdmuchnie świecz i to się myśli o jakimś życzeniu. Chciałbym dzisiaj, kochani, w tym odcinku zrobić takie duchowe zdmuchiwanie świeczki, a to znaczy chciałbym wam powiedzieć o moich trzech życzeniach. Nawet nie o jednym, ale o trzech. Mam trzy życzenia urodzinowe. Bardzo bym chciał wam i sobie postawić te życzenia jako pewnego rodzaju zadanie, jako pewnego rodzaju wyzwanie. Dlatego, że wierzę, że nie tylko trzeba sobie czegoś życzyć, ale trzeba robić, żeby to, czego sobie życzymy, żeby się stało. I zadałem sobie pytanie, co jest moim największym pragnieniem. Jakie mam trzy największe pragnienia? To one są następujące. Po pierwsze, bardzo bym chciał, żebyśmy żyli szanując się i żyli w zgodzie. Co to znaczy? Żeby, kochani, skończyły się wreszcie te kościelne, te polityczne, te sąsiedzkie, te rodzinne, te zakonne, te jakiekolwiek inne kłótnie, spory, potępiania, osądzania itd. Jedno z moich największych marzeń, jedno z tych trzech największych marzeń, to jest marzenie o tym, żebyśmy potrafili z ludźmi, z którymi się nie zgadzamy, nie doszli do porozumienia, że będziemy się we wszystkim zgadzać. Nie. Tylko żebyśmy potrafili ze sobą usiąść. Żebyśmy potrafili przyjąć to, że możemy się różnić, że możemy inaczej myśleć, że możemy mieć inne poglądy, że możemy nawet diametralnie się w czymś nie zgadzać. I to nam wcale nie przeszkadza. Być obok siebie, kochać się i próbować nawzajem się zrozumieć. Kochani, bardzo sobie życzę, to jest moje życzenie urodzinowe, żebyśmy żyli w zgodzie i we wzajemnym takim... nie chcę powiedzieć szacunku, bo nie lubię tego... w miłości, czyli w kochaniu drugiego człowieka. To jest pierwsze zadanie, bo to jest pierwsze życzenie, ale jednocześnie pierwsze zadanie na dzisiaj. Spróbuj dzisiaj przez cały dzień. Jeżeli spotkasz dzisiaj kogoś, z kim się nie będziesz zgadzać, to może jest totalnie inny od ciebie i wręcz działa na nerwy. Okaż mu dzisiaj miłość. Usiądź z nim, wypij z nim herbatę. Niekoniecznie gadaj z nim od razu na ten temat, na który się nie zgadzacie, ale pobądźcie trochę ze sobą. Poszanujcie to, że jesteście razem na tym świecie. Druga rzecz, która jest również jednym z moich największych pragnień, jednym z moich największych marzeń, to jest życie w pełnej wolności. I chodzi mi przede wszystkim oczywiście o tę wolność wewnętrzną, czyli o wolność od grzechu, od zła, od głupoty, od różnego rodzaju rzeczy, które robię, które robimy sobie też w świecie wszyscy, przez co się niszczymy, przez co się krzywdzimy sami, sami się po prostu doprowadzamy do nieszczęścia. Moje drugie największe życzenie, drugie największe marzenie, dla którego chciałbym zdmuchnąć po prostu wielką świeczkę, to jest właśnie takie, czyli żeby skończyć wreszcie wszystkie niewole, które mamy, żeby powiedzieć nie temu wszystkiemu, co mnie niszczy, co mnie ogranicza, co sprawia, że żyję jak niewolnik, bo jestem uzależniony od grzechu, od różnego rodzaju zła, od przyjemności, od dóbr, od ludzi, od czegokolwiek. Żeby żyć jako człowiek wolny, bardzo sobie i bardzo wam tego życzę. Jednocześnie to jest drugie zadanie dla was na dzisiaj, dla nas na dzisiaj. Pomyśl o jakiejś jednej rzeczy, która cię niewoli, o jakiejś jednej rzeczy, która sprawia, że wiesz, że jesteś tam po prostu uwiązany łańcuchem. Nie rób tego dzisiaj. Nie chodzi mi, żebyś się od razu wolił na całe życie. Zacznij od dzisiaj. Mam nadzieję, że jutro będzie kolejny dzień, kiedy to pociągniesz, ale zacznij od dzisiaj. Co cię zniewala i w czym możesz żyć jako człowiek wolny? Trzecie życzenie, najważniejsze. Mówię je na końcu, ale one są najważniejsze. Chciałbym poznać na maksa, najbardziej, jak się tylko da, Pana Boga. Chciałbym być najbliżej Niego, jak się tylko da. Chciałbym zrobić wszystko, co tylko możliwe, odrzucając moje lenistwo, moje niechęć, moje wszystkie inne pociągi, które mam i najbardziej być pochciodniętym przez bliskość Pana Boga. I tego samego wam chciałbym życzyć. Żebyśmy byli najbliżej Niego, jak to jest tylko możliwe, na każdy możliwy sposób. I kochani, to moje trzecie życzenie jest jednocześnie oczywiście zadaniem. Zrób dzisiaj dzień, kiedy będziesz najbliżej Pana Boga, jak się tylko da. Zrób dzisiaj wszystko, żeby z Nim spędzić jak najwięcej czasu, żeby dać Mu się poznać i żeby... to dużo ważniejsze, bo On to cię zna... żeby Jego poznać, żeby z Nim być. Kochani, mam dzisiaj w moje urodziny, 42, takie trzy życzenia. Żebyśmy żyli kochając się nawzajem, żebyśmy żyli jako wolni ludzie i żebyśmy znali i byli najbliżej, jak się da, Pana Boga. Jeżeli chcecie mi i sobie czegoś życzyć ten dzień, to właśnie tego sobie życzmy. Moi drodzy, moi mili, to by było na tyle w tym naszym dzisiejszym spotkaniu, pierwszym w tym tygodniu poniedziałkowym. Bardzo was serdecznie zapraszam oczywiście na kolejne, na jutrzejsze, popojutrzejsze i następne, jakie tylko będą. Miejcie się, proszę, dzisiaj dobrze, najlepiej na świecie. Niech te trzy rzeczy nam się, kochani, dzieją. Ściskam, pozdrawiam, błogosławię i do zobaczenia już niedługo. Z Bogiem, paaa...