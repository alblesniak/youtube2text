 Dzień dobry, dzień dobry, moi drodzy, dzisiaj czwartek, jest 17 października, a to jest oczywiście kolejny wstawak rozpoczynający kolejny dzień. Więc serdecznie zapraszam! Moi drodzy, moi kochani, bardzo was serdecznie witam tego poranka i was serdecznie pozdrawiam z okolic olsztyńskich, aczkolwiek oczywiście, kiedy wy to oglądacie w czwartek, to już mnie w Olsztynie nie ma. W sensie wczoraj wieczorem prawdopodobnie skończyłem tam rekolekcje, ale nagrywam trochę odcinków do przodu, więc będą okoliczności przyrody olsztyńskie. Bardzo w ogóle, muszę przyznać, ładne. Będzie chyba trochę jezior, trochę lasów, trochę będzie zieleni, więc mam nadzieję, że odcinki będą super, bo jest w ogóle ciepło, ktoś mi tam łazi, więc będzie sympatycznie. Do rzeczy. Jaka dzisiaj, kochani, myśl na ten czwartek? Czytałem ostatnio trochę ciekawostek związanych takich o zmysłach i też o zmysłach w związku ze śmiercią. I znalazłem bardzo ciekawą informację. W momencie, kiedy człowiek odchodzi z tego świata, kiedy jego ciało pomału gaśnie i kiedy, można powiedzieć, likwiduje poszczególne elementy swojego działania, to jest bardzo ściśle określona, że tak powiem, taka kolejność tego, co przestaje działać w organizmie człowieka, szczególnie to jest ciekawe, jeżeli chodzi o zmysły. Otóż okazuje się, że ostatnią rzeczą, która gaśnie w człowieku, czyli też czymś, co do samego końca w człowieku jest, jest jego słuch. Znacznie wcześniej człowiek przestaje widzieć, przestaje czuć, przestaje dotykać itd. w sensie, przestaje odczuwać tymi zmysłami, natomiast zmysł słuchu towarzyszy człowiekowi do końca i wyłącza się jako ostatni. I uważam, że to jest w ogóle bardzo ciekawa informacja, że właśnie słuch towarzyszy człowiekowi do końca. Zauważcie... przepraszam, latają mi tu jakieś różne muszki... Zauważcie, że cały świat się wziął ze Słowa. Tak mówi Pismo Święte, że na początku było Słowo i to Słowo wszystko stworzyło. To Słowo jest u początku istnienia świata jako całego, ale też myślę, że Słowo jest u początku każdego człowieka. Czyli od samego początku Bóg mówi do świata, a szczególnie mówi do człowieka, nieustannie mu opowiada, kim człowiek jest, skąd się wziął, dokąd go chce zaprowadzić, jak go chce poprowadzić itd. I właśnie słuch towarzyszy człowiekowi do końca, żeby słyszał te Słowa. Kochani, co to znaczy? Jak się najlepiej przygotować do śmierci? A chciałbym, żeby nasz dzisiejszy odcinek był przygotowaniem do śmierci, bo całe nasze życie, każdy dzień powinien być nieustannym przygotowywaniem się do śmierci. Otóż najlepiej się przygotować do śmierci, nasłuchując nieustannie Pana Boga. Czyli słuchając tego, co Pan Bóg ma o tobie do powiedzenia, tego, do czego chcecie zaprosić, którędy chcecie poprowadzić itd. I proszę nie mówcie mi, ja nie słyszę. Jeżeli nie słyszysz, to to jest tylko z jednego powodu. Za mało go słuchasz. To znaczy, że za mało siadasz do modlitwy, która jest słuchaniem. Za mało czytasz Słowa, które jest tylko słuchaniem. Czyli prawdopodobnie na modlitwie, albo nie ma w ogóle, albo jeżeli jest, to za dużo na niej gadasz, za dużo jest tam o tobie, za dużo jest twoich rzeczy do Pana Boga, a za mało jest nasłuchiwania. Potrzebujemy każdego dnia takiej dawki wystawiania ucha słuchającego tego, co Pan Bóg mówi. Takiego ucha, które wystawia się na to, żeby usłyszeć Boże Słowa, Boże prowadzenie. Kochani, słuch nam zostanie do końca, kiedy będziemy odchodzić z tego świata, kiedy będziemy wchodzić w śmierć, w bardzo piękne doświadczenie, w sensie po Chrystusie, ono już jest bardzo pięknym doświadczeniem, to Słowa nas tam przeprowadzą. To Bóg nas będzie tam wzywał, będzie nam mówił, wszystko nam się już pozamyka, wszystko już po prostu się w nas skończy, ale Słowa będą nas prowadziły. W tej ciemności, jeżeli tam będzie jakaś ciemność, to już nie będzie, bo tam będzie światło Pana Jezusa Zmartwychwstałego, ale w tym przejściu Słowa nas poprowadzą. Przez całe życie możemy się do tego przygotowywać, właśnie słuchając Słowa. Zróbmy dzisiaj taki czwartek Słowa, taki czwartek nasłuchiwania tego, co Pan Bóg mówi. Moi drodzy, moi kochani, to by było na tyle w tym naszym dzisiejszym spotkaniu czwartkowym. Jak widzicie, naprawdę jest pięknie, jest zielono dookoła, są lasy, drzewa, za chwileczkę w następnych odcinkach też zobaczycie jeszcze inne, leśne prawdopodobnie, ustrojstwa, bo dużo tu jest takich ładnych terenów. Ściskam was, życzę wam najlepszego czwartku, jaki tylko może być i do zobaczenia w jutrzejszych wstawakach. Z Bogiem, pa!