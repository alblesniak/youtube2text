 Dzień dobry, dzień dobry, moi drodzy, mamy dzisiaj... czekajcie, piątek, to jest 23 września, to jest oczywiście kolejny dzień naszego życia, który, mam nadzieję, dzięki wstawiakom, również będzie chociaż trochę dobry. Jest dzisiaj dzień spadającego liścia, ok, świętujemy, gratulujemy wszystkim liściom, które spadły, w sumie to już września i w sumie to już prawie jesień, więc jest co świętować. Dzień języków migowych. To mnie, kochani, trochę zastanowiło, bo ja zawsze myślałem, że jest jeden język migowy, a tu się okazuje, że chyba jest więcej języków migowych, skoro jest dzień języków migowych. No ok, róbmy piątek. Czołóweczka, jedziemy. Moi drodzy, moi mili, moi kochani, moi ulubieni, serdecznie was witam i zapraszam dzisiaj na oczywiście biblijną rozkminę Księga Przysłów, 15, rozdział 15, werset. Łatwo zapamiętać. Posłuchajcie zdania, takiego naprawdę w punkt zdania. Wszystkie dni są złe dla nieszczęśliwego. Serce szczęśliwe to uczta wieczysta. Jeżeli człowiek jest nieszczęśliwy, to wszystkie jego dni są złe. Co to znaczy, kochani? To nie znaczy, że one są złe, bo są złe, tylko to jego nieszczęście wpływa na to, że każdy jego dzień staje się zły. Kochani, co to znaczy? Że bardzo dużo zależy od tego, co się dzieje w nas w środku. I oczywiście powiecie no dobra, no ale skoro jestem nieszczęśliwy, to co ja mam z tym zrobić? Uwaga. Zobaczcie, że my bardzo często to nasze nieszczęście spychamy właśnie na to, co się dzieje na zewnątrz. Mówimy no ja nie mogę być szczęśliwy, bo przecież mam okoliczności takie, jakie są i po prostu nie mogę z nimi nic zrobić. Uwaga. A właśnie może dlatego one ci się, te okoliczności wydają takie złe, bo ty jesteś po prostu wewnętrznie nieszczęśliwy. I wiem, kochani, że tu nie ma żadnych łatwych odpowiedzi Aha, czyli mam sobie powiedzieć, że będę szczęśliwy? Nie. Tylko przestań patrzeć na zewnątrz. Albo nie tak. Przestań patrzeć tylko na zewnątrz, bo ja nie mówię, że nie ma oczywiście na zewnątrz czasem również bardzo niesprzyjających okoliczności, ale przestań patrzeć tylko na zewnątrz, tylko nieustannie zadawaj sobie pytanie a dlaczego ja wewnętrznie jestem nieszczęśliwy i co ja mogę zrobić, żebym był szczęśliwy? Jeżeli od razu twoje myśli idą no bo mam w życiu to i to, to proszę, skasuj na razie te myśli. Skasuj te myśli zewnętrzne i tylko myśl o sobie. Tylko myśl o tym, co się dzieje w tobie. Zobaczcie, dla szczęśliwego cokolwiek by się działo dookoła, to wtedy on zawsze ma po prostu ucztę wieczystą. Nie? I uwaga, kochani, czy to znaczy wtedy, że na zewnątrz się wszystko poprawiło, że jest wszystko super? Nie. To mogą być naprawdę niesprzyjające okoliczności życia, ale on jest szczęśliwy, bo ma to szczęście w środku. Skąd się bierze szczęście w środku? Dla mnie osobiście jest tylko jeden powód. Przebywanie z Panem Jezusem. Przebywanie z Panem Bogiem. Kiedy jestem z Bogiem, to jestem szczęśliwy i cokolwiek się dzieje dookoła, to nie chodzi mi o to, że przestaje mnie boleć albo, że przestaje być trudny. Tak, czasem jest bardzo trudny i boli. Ale jeżeli jestem z Panem Jezusem, to jestem szczęśliwy. I to mi rzuca w ogóle to szczęście potem na te rzeczy zewnętrzne. Naprawdę, kochani. U mnie to jest w ogóle system zero-jedynkowy. Jak tylko jestem z Bogiem, jestem blisko, wszystko mi się udaje, wszystko mi się widzi w dobrych kolorach. Tak, są niektóre rzeczy ciężkie oczywiście, ale od razu mam nadzieję itd. Jak tylko nie jestem z Bogiem, natychmiast wszystko mnie unieszczęśliwia, wszystko mnie dookoła wkurza. Ludzie mnie wkurzają, rzeczy mnie wkurzają, życie moje mnie wkurza, zakąt mnie wkurza, bracia mnie wkurzają, moje czynności mnie wkurzają uwaga... dlatego, że to ja jestem nieszczęśliwy, a nie dlatego, że to wszystko dookoła jest takie beznadziejne. Kochani, zazwyczaj wszystko dookoła jest takie, jakie jest. Naprawdę. To nie jest tak, że są jakieś gwałtowne zmiany. Zazwyczaj jest takie, jakie jest, tylko to, jaki ja jestem w środku, to to sprawia, że ja to widzę tak albo tak. No to może się jednak trochę nauczymy z tego zdania patrzeć, myśleć i szukać inaczej odpowiedzi. No, mam taką nadzieję. Tak zróbmy dzisiaj, w ten piątek. Moi drodzy, moi mili, moi kochani, dziękuję wam bardzo serdecznie za to spotkanie, z którego się naprawdę bardzo, bardzo cieszę. O mamuniu... to byłoby chyba tyle na tyle w tym tygodniu. W sensie nie w tym tygodniu, tylko w tym dniu, przepraszam, bo jeszcze jutrzejsze wstawaki. Życzę wam pięknego dnia, miejcie się najcudowniej na świecie i niech to będzie naprawdę piękny czas dzisiaj. Ściskam, pozdrawiam, błogosławię i do zobaczenia już jutro. Z Bogiem, pa, pa!