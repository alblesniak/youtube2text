 Dzień dobry, dzień dobry, moi drodzy, to jest czwartek, jest 11 kwietnia, a to jest kolejny odcinek Wstawaków, na który was bardzo serdecznie zapraszam. Jedziemy! ♪ Moi drodzy, moi kochani, witajcie serdecznie w ten czwartkowy poranek. Pozdrawiam was ciągle ze Stanów Zjednoczonych, w sensie dawno mnie już tam nie ma prawdopodobnie, chociaż nie, chyba jeszcze jestem, albo mnie nie ma, nie pamiętam, ale jestem teraz, kiedy nagrywam, jeszcze ciągle w okolicach Detroit. Znalazłem taką fajną chałupkę góralską, którą kiedyś pewnie widzieliście we vlogu, bo tutaj tak strasznie nie wieje, więc mogę do was spokojnie coś powiedzieć, a dzisiaj piękne, krótkie, takie bardzo w punkt zdanie, więc krótko je dla was skomentuję i najpierw je oczywiście przeczytam. Brzmi ono następująco Człowiek mały boi się służyć. Co tu więcej tłumaczyć? Kochani, jest bardzo wielu ludzi, którzy chcą być wysoko, którzy chcą być przez innych, nie wiem, podziwiani, chcą być na stanowiskach, chcą być kimś ważnym, dlatego, że tak naprawdę są bardzo mali, że myślą, że kiedy będą mieli jakąś pozycję wśród ludzi, kiedy będą kimś rozpoznawalnym, kimś ważnym, kimś uznanym, kimś z szacunkiem, to wtedy jakby nabiorą wartości. Nie szukaliby tego, gdyby wiedzieli, że są wielcy. Naprawdę wielki człowiek bez żadnego problemu, bez żadnego zastanowienia potrafi uklęknąć i służyć komuś drugiemu. I wie, że to mu w żaden sposób nie odbiera wielkości, piękna niezwykłości, a wręcz je potwierdza. Kochani, zauważcie, że największy, najcudowniejszy, najpotężniejszy, najbardziej godny w ogóle uwielbienia, po prostu największy ktokolwiek, kto istnieje, czyli Pan Bóg, przyszedł po to, żeby służyć. Stał się sługą wszystkich. Pokazał, że bycie kimś na samym szczycie tak naprawdę polega na tym, żeby być na samym dole, jako sługa każdego. Pamiętacie, jak Pan Jezus mówił do swoich uczniów, że wielcy tego świata zabiegają o władzę, o uznanie itd. Nie tak będzie między wami. Mówi nie tak będzie wśród moich uczniów. Kochani, co to się porobiło z nami, z Kościołem, że tak często jest dokładnie odwrotnie? I nie chodzi mi tylko o Kościół w takim sensie duchowny, chociaż to absolutnie jest choroba, która toczy bardzo wielu nas duchownych, ale też nas, każdego człowieka chrześcijanina. Gdzie my ciągle próbujemy być w tych pierwszych ławkach, zasługiwać na uznanie, być, nie wiem, ważnymi liderami, docenieni itd. Kochani, i nie chodzi o to, że człowiek nie ma prawa do poszukiwania własnej wartości. Nikt tak nie nadaje własnej wartości, jak właśnie Pan Jezus. Ale człowiek wielki nie boi się stanąć na końcu, stanąć jako sługa wszystkich, jako ten, kto będzie innym służył do ich wielkości. Największy jest ten, kto sprawia, że inni są wielcy. O! Taki może cytat z Szustaka. Przepraszam, nie chcę zabierać ojcu Joachimowi jego cytatów, bo on ma najlepsze cytaty, ale myślę, że takie moje uzupełnienie do tego cytatu. Największy jest ten, kto sprawia, że inni są najwięksi. O to by chodziło. Kochani, zróbmy dzisiaj, bo dzisiaj taka na prawdę strasznie krótka myśl, bo to jest bardzo jasne i bardzo proste dla mnie, też dla mnie wyzwanie, bo ja mam czasy dokładnie odwrotnie, zróbmy taki dzień dzisiaj, taki czwartkowy dzień, gdzie naprawdę będziemy szukać tej wielkości, czyli wielkości innych. Jak to zrobić dzisiaj, żeby inni obok mnie wyrośli, stali się piękni, niezwykli? Jak mam innym usłużyć do tego? Kochani, ta myśl w ogóle stricte ewangeliczna, całkowicie Pana Jezusowa. Ojciec Joachim tego uczy. Mały człowiek boi się służyć. Wielki człowiek nie boi się i szuka wszędzie tego miejsca, gdzie może kogoś innego uczynić wielkim. Tego się dzisiaj od niego w tym zdaniu nauczmy. Moi drodzy, moi kochani, to tyle dzisiaj. W tym odcinku kolejnym wstawaków. Zapraszam was tak jak zawsze oczywiście na jutroszy odcinek piątkowy. Bardzo was pozdrawiam, bardzo was ciepło, w tym w ogóle zimne tutaj, bardzo was ściskam, błogosławię, miejcie się najlepiej i do zobaczenia już jutro. Z Bogiem, paaa...