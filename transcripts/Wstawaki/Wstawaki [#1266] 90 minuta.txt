 Dzień dobry, dzień dobry, moi drodzy, mamy dzisiaj poniedziałek, mamy dzisiaj początek nowego tygodnia, mamy dzisiaj początek nowego miesiąca, mamy dzisiaj początek nowego roku. 2023 jest 2 stycznia, kochani, zaczynamy wstawaki, czyli w sumie jest tak jak zawsze. Kochani, dzisiaj są bardzo piękne dwa dni ogólnoświatowe. Można powiedzieć, że dzisiaj obchodzę urodziny po prostu podwójnie. Dzisiaj jest dzień introwertyka, z czym się bardzo identyfikuje i dzisiaj jest dzień ptysia. Nie to, że lubię jeść ptysie, ale no właśnie, czasem do mnie ludzie mówią o ptysiu malinowy i to mi bardzo odpowiada. W ten piękny dzień, na początek nowego roku zapraszam was na wstawaki, które, mam nadzieję, rozpoczną ten tydzień, ten miesiąc i ten rok w dobry sposób. Jedziemy! Moi drodzy, moi mili, moi kochani, oczywiście, jak zawsze w poniedziałki mądrości murów i oczywiście również dzisiaj będzie noworoczna, jeżeli tak można powiedzieć, bo wczoraj w sumie był nowy rok, no ale nasze dzisiaj pierwsze spotkanie w nowym roku, czyli noworoczne wstawaki, właśnie, noworoczne wstawaki. Będzie dzisiaj mądrość murów bardzo piękna, bardzo ładna, bardzo kochana, bardzo taka, którą chciałbym, żebyśmy wszyscy mieli w sercach. Następujący napis na murach Jesteś piękna jak gol w 90 minucie. Moi drodzy, bardzo uważam udany komplement. Gdybym był kobietą, to chciałbym chyba usłyszeć Jesteś piękna jak gol w 90 minucie, aczkolwiek jest to chyba trochę obraźliwe, bo to by oznaczało, że przez 90 minut to się nie wydarzyło, czyli piękna za bardzo nie byłam, ale nagle się w 90 minucie zorientowałem, w sensie on się zorientował, że jestem piękna. Generalnie... wiadomo, o co chodzi, kochani. W tym cytacie chodzi o to, że nie spodziewałem się, już myślałem, że przegrana, już myślałem, że beznadziejnie, a tu po prostu eksplozja radości, bo jednak w 90 minucie strzeliliśmy gola, aczkolwiek zależy też wszystko od wyniku, nie? Bo jeżeli było na przykład 8-0 i strzeliliśmy na 8-1, no to ten gol taki był, że tak powiem, trochę na pocieszenie, nie? Ale o co chodzi, kochani? Gol w 90 minucie to jest takie coś właśnie, czego się nie spodziewaliśmy, to jest coś, o czym wręcz byliśmy przekonani, że się już nie wydarzy prawdopodobnie, gdzie bardzo możliwe, że straciliśmy nadzieję, gdzie bardzo możliwe, że już nie ma w nas żadnych dobrych myśli o tym, że cokolwiek z tego jeszcze będzie, a nagle to się zdarza. Kochani, bardzo chciałbym was zaprosić do takiej cechy w tymże nowym 2023 roku. W patrzeniu na świat, w patrzeniu na Pana Boga, w patrzeniu na was samych, w patrzeniu na ludzi obok was. Kochani, czasem tak... jak się patrzy na życie, jak się patrzy na wszystko, co się dzieje, to się ma takie wrażenie z tego już nic nie będzie. Mnie się nic nie uda, ja jestem przegrany, ja jestem do niczego, na pewno to w ogóle nie wyjdzie i w ogóle to już po prostu tyle trwa, że to już na pewno się nic nie zmieni. Uwaga, bo to jest dziewięćdziesiąta minuta meczu często i się wydaje, to się po prostu inaczej nie może skończyć i nagle, w dziewięćdziesiątej minucie pada gol. Kochani, tego takiego spodziewania, czyli jakby walki do końca, nadziei do końca, oczekiwania, że jednak będzie dobrze, mimo że wszystko wskazuje, że jest bardzo źle, chciałbym wam, kochani, w tym nowym roku życzyć. To jest bardzo piękne, jakby... takie spojrzenie na świat, taka postawa życiowa, której mnie często też brakuje, bo ja też często, szczególnie, jak mi długo, długo, długo coś nie wychodzi, to oczywiście tracę siły, tracę nadzieję, tracę wytrwałość i wydaje mi się no nie... no po prostu lipa i po prostu kapusta i koniec świata. Nie. Jesteś piękna jak gol w dziewięćdziesiątej minucie. Bardzo możliwe, że ten gol w dziewięćdziesiątej minucie padnie. Żyjmy taką nadzieją. To nie chodzi oczywiście o płonne nadzieje, to nie chodzi o samo oszukiwanie się, ale nie rezygnujmy, nie poddawajmy się i nie kończmy, bo mecz ciągle trwa. Dopóki żyjesz, ciągle ten mecz trwa. Jest szansa, że ten gol się jednak pojawi. Moi drodzy, moi mili, moi kochani, bardzo wam serdecznie dziękuję za to noworoczne spotkanie. Ośmielę się przypomnieć, kochani, mamy jeszcze ciągle dostępną końcówkę nakładu naszego kalendarza na 2023 rok. Już niedługi czas będziemy go sprzedawać, no bo jak już na dobro zacznie ten rok, to już pewnie nikt nie będzie chciał. Więc jeżeli ktoś jeszcze miałby ochotę, zapraszam do kartkownika w opisie pod filmem. Linki albo po prostu wejdźcie na Rangustę i tam jest zakładka kartkownik. Jest też w takich fajnych pakietach, bo ciągle jest w promocji, kochani, jest też w fajnych pakietach książką, jak się modlić. Gdyby ktoś chciał, bardzo serdecznie was do tego zapraszamy. No to chyba tyle. Ściskam, pozdrawiam, błogosławię i widzimy się jutro, 3 stycznia w kolejnych Wstawakach. Z Bogiem, dobrego dnia, pa, pa!