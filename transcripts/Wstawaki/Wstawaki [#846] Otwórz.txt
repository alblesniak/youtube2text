 Dzień dobry, dzień dobry, moi drodzy, mamy dzisiaj poniedziałek, to jest 26. dzień lipca, to jest początek nowego tygodnia i to jest początek kolejnego tygodnia wstawakowego, z czego się bardzo, bardzo cieszę, tym bardziej, że się znajdujemy w bardzo pięknych okolicznościach przyrody. Ale to po czołówce. Jedziemy! Moi drodzy, moi mili, moi kochani, moi ulubieni, bardzo was serdecznie witam w ten poniedziałkowy poranek, bądź tam kiedykolwiek to oglądacie i niezmiernie się cieszę, że spędzimy ze sobą te parę minut. Moi drodzy, jak widzicie, okoliczności przyrody są dosyć podobne, ale jednak lekko zmodyfikowane, jak były dotychczas, bo jesteśmy w naszym nowym studio, w sensie takim tymczasowym na rok mniej więcej. To jest nasze nowe mieszkanie, w którym się znajdujemy. Jak widzicie, regał z książkami jest z tyłu, mniej więcej kuchnia jest, więc tak trochę podobnie jest. Tak się starałem to ułożyć, żeby było jakieś takie odwzorowanie tego, co było kiedyś, bo bardzo mi się podobało tamto oryginalne odwzorowanie, więc teraz będzie takie udawane odwzorowanie. Nie mam pojęcia w ogóle, o czym ja mówię. Kochani, chciałem was bardzo serdecznie przywitać z nowego miejsca, gdzie będziemy się prawdopodobnie dosyć często spotykać. Do rzeczy, moi drodzy. Skoro poniedziałek, to oczywiście mądrość murów, którą od was dostałem. Będzie to mądrość murów z Bielska Białej, czy Bielsku Białej? No w każdym bądź razie z tamtej miejscowości na południu Polski. Proszę wybaczyć lekką brutalność tego cytatu, ja go potem trochę złagodzę, ale pokażę wam zaraz zdjęcie, jakie dostałem w oryginale, więc ono jest trochę brutalne, ale w tej brutalności, w ogóle, mam wrażenie, wyraża dosyć ważną prawdę. Posłuchajcie, to są krótkie cztery słowa, następująca mądrość murów. Otwórz oczy, zamknij mordę. Kochani, bardzo przepraszam za tę mordę, bo wiem, że to brzmi tak trochę ostro. Ja bym to powiedział, otwórz oczy, zamknij gębę. Troszeczkę łagodnie. Dlaczego? Kochani, muszę wam się przyznać, że od dłuższego czasu już prawie w ogóle nie oglądam internetu w takim sensie wiadomości, relacji i tak dalej z tego, co się dzieje na świecie i w Polsce. Prawie w ogóle nie czytam społecznościówek, jakichś tam, nie wiem... Twitterów, Instagramów, Facebooków i nawet YouTubów, w sensie chodzi mi o komentarze i wypowiedzi ludzi, no poza jakimiś tam oczywiście wyjątkami. Dlaczego? Kochani, bo jestem już strasznie zmęczony, ale tak strasznie, strasznie zmęczony całą tą nieustannie wylewającą się po prostu nienawiścią, hejtem, szczuciem siebie nawzajem i tak dalej, i tak dalej. Jestem tak strasznie ten zmęczony. Kiedy patrzę na Kościół szczególnie i na to nasze podwórko i na to, jak komentujemy różne sprawy, kochani, nie mogę znieść tego języka już. Nie mogę patrzeć, nie mogę słuchać, jak nawzajem o sobie mówimy. Wiem, że to jest nie tylko u innych, ja też mam z tym problem, ale bardzo mnie to już męczy, kochani. To zdanie, kiedy go zobaczyłem, pomyślałem sobie to jest właśnie to. Otwórz oczy, zamknij gębę. W sensie przestań wreszcie mówić te wszystkie twoje mądrości, przestań wreszcie mówić te wszystkie twoje najważniejsze opinie na temat wszystkich rzeczywistości świata, a zacznij patrzeć. I patrzeć w takim sensie, czyli zacznij poznawać. Zobacz drugiego człowieka. Kochani, w tym, że tak często ranimy się słowami, w tym, że tak się potrafimy osądzić, oczywiście w imię prawdy, jak to często mówimy, tak naprawdę jest fundamentalny brak poznania tego drugiego człowieka, tego, żeby stanąć przed nim naprawdę. Kochani, otwórzmy wreszcie oczy, a to znaczy szukajmy tego, kto kim się jest, dlaczego się tak dzieje, czemu ktoś coś takiego mówi, czemu się tak zachowuje itd. a nie od razu narzucajmy na to te wszystkie nasze opinie, słowa, które tak bardzo ranią, tak bardzo krzywdzą. Kochani, ja wiem, że to jest wyświetlany frazes, że słowem można kogoś zabić, ale jestem już naprawdę bardzo, bardzo tym zmęczony. Tym, jak słowami naprawdę zabijamy się nawzajem, jak się po prostu szczujemy na siebie i mam wrażenie, że to, co się dzieje w naszym kraju od dłuższego czasu i też w Kościele od dłuższego czasu jest po prostu już nie do zniesienia. Otwórz oczy, zamknij gębę. Zacznij patrzeć, zacznij poznawać. Szukaj tego, kim ten ktoś naprawdę jest, kto stoi naprzeciwko ciebie, bo tam stoi święta historia. Tam stoi człowiek poraniony, nieraz pokrzywdzony, też który robi zło, oczywiście, ale taki, którego trzeba przede wszystkim poznać i pokochać, a nie osądzić i zabić osądzającym słowem. Otwórz oczy, zamknij gębę. Moi drodzy, moi kochani, mam nadzieję, że nie było za ostro i nie było za poważnie, ale naprawdę muszę wam się przyznać, że jakaś we mnie się chyba przelewa po prostu czara takiej wytrzymałości na to, co właśnie sobie robimy nawzajem słowem. Ja też bardzo chcę do siebie to wziąć i się jakby wycofać z wielu moich, nie wiem... jakichś takich opinii, gdzie jestem najmądrzejszy na świecie itd. To nie znaczy, że mamy ich nie mieć, to nie znaczy, że mamy ich nie wyrażać, tylko chodzi o to, w jaki sposób, co my z nimi robimy. Po prostu przestańmy się wreszcie ranić, kochani. Przepraszam, bo tak mi się znowu odkleja kolejna część odcinka. Kochani, życzę wam pięknego dzisiaj dnia, takiego, żebyście dzisiaj nie usłyszeli żadnego zabijającego słowa, a tylko słowa pełne miłości. Ściskam was, pozdrawiam, błogosławię i do jutra. Z Bogiem, paaa...