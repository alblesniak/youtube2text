 Dzień dobry, dzień dobry, moi drodzy, to jest czwartek, jest 22 listopada, aczkolwiek wiem, że nie widać po okolicznościach, żeby była taka pora roku, bo jestem w innej części świata, w sensie... byłem, kiedy to nagrywałem. No i was zapraszam na kolejny odcinek Wstawaków. Moi drodzy, moi kochani, bardzo was witam w ten czwartkowy poranek tudzież w jakąkolwiek inną porę dnia, roku, życia waszego świata, ewer, w ogóle uniwersum, kiedy to oglądacie i zapraszam dzisiaj na coś mądrego. A będzie dzisiaj coś mądrego, nie tak jak może wczoraj albo w jakichś innych odcinkach, tylko będzie mądrość dlatego, że będzie znowu cytat dzisiaj i będzie cytat z tego samego gościa, który był we wtorek. Wiem, że tak trochę niby nudno, ale pomyślałem sobie kurczę, ten facet ma takie cytaty, że trzeba po prostu jeszcze pojechać jednym jego zdaniem, bo zdanie jest przepiękne, jest po prostu... jest jak petarda. Posłuchajcie, św. Franciszek Salezy, jeżeli pamiętacie zdanie wtorkowe, napisał następujące zdanie i to zdanie to jest w ogóle jakieś po prostu mistrzostwo świata. Brzmi ono tak Jedyną miarą miłości jest miłość bez miary. Moi drodzy, to zdanie to jest po prostu jakaś ewangeliczna petarda w ogóle z samego serca Pana Jezusa. Co mówi święty Franciszek Salezy? Mówi tak, że jeżeli chodzi o miłość, to nie da się zadawać takiego pytania większa miłość, mniejsza miłość, co jest bardziej miłością, co jest mniej miłością. Święty Franciszek jest maksymalistą. Mówi jedyną miarą godną miłość, jedyną miarą, jaką można do miłości przekładać, jest miłość bez miary, czyli miłość, gdzie ktoś totalnie, do końca w tej miłości chce pójść. I, kochani, tak jak wam to już mówiłem miliardy razy i będę wam to powtarzał miliardy razy, kiedy mamy na myśli miłość, nie mówimy o tym uczuciu, nie mówimy o tym, że ja tak kocham kogoś na zabój i ja po prostu zawsze chcę z nim być i ja bym mu wszystko zrobił i tak dalej. Kochani, nie. Nie o tym mówimy. Kiedy mówimy o miłości, to mówimy o decyzji. W niej oczywiście są też emocje, to jasne. W niej są też uczucia, jest w niej pociąg, jest w niej fascynacja, jest w niej to wszystko, co też nazywamy miłością taką uczuciową. Ale ta miłość to jest po prostu taki mega, absolutny wybór, który mówi Będę ci służył ku twojemu dobru choćby nie wiem co, choćby nie wiem, ile mnie to miało kosztować, choćby nie wiem, jak miałbym ponieść konsekwencje tego. Będę ci służył i postawię ciebie w środku mojego życia. Kochani, ja wiem, że ten dzisiejszy temat jest taki temat bardzo ogólny i trzeba oczywiście ten temat przenieść do konkretnej relacji, do konkretnego bycia z konkretnym człowiekiem, do konkretnego zadania i tak dalej. Ale chciałbym, żebyście dzisiaj takie pytanie sobie zadali względem tych rejonów, gdzie kochacie. I to naprawdę nie chodzi mi tylko o miłość małżeńską. Chodzi mi o wasze dzieci, chodzi mi o waszych przyjaciół, chodzi mi o Pana Boga oczywiście przede wszystkim, w ogóle i nawet wszystko. Chodzi mi też, nie wiem... o takie rzeczy, które kochacie, w sensie na robotę, którą kochacie, jeżeli to jest jakaś dobra rzecz, nie? Czy naprawdę wkładamy tam całe serce? To Pana Jezusowe, bądź zimny albo gorący. W takim sensie idź na maksa, idź na całość, idź do końca. Kochani, ja nie chcę brzmieć oczywiście jak jakiś tam, nie wiem... chory radykalista, tak? Który mówi, że nie ma odcieni szarości, jest tylko czarne i białe. To nie o to chodzi. Kochani, tu chodzi tylko o takie ustawianie serca i takie pragnienie serca, z którego my często rezygnujemy, które po prostu albo szuka na maksa i chce na maksa, albo jest po prostu miałkie, żadne i nijakie. I kochani, to naprawdę nie jest pytanie o to, czy potrafię, czy jestem doskonały, czy mi się uda, czy popełnię błędy. Oczywiście, że to wszystko się wydarzy. Tylko może ten czwartek dzisiejszy ma być takim powiewem ducha, bo mam głębokie przekonanie i modlę się bardzo o to, żeby ten odcinek był takim powiewem ducha, który wzywa cię, idź na całość, w tym Jezusowym wypływ na głębie. Czyli idź tam, gdzie naprawdę jest najwięcej, tam, gdzie jest najwięcej do zdobycia, gdzie można najwięcej też stracić, to prawda. I nie bój się tego, dlatego że sam jak Pan Jezus powiedział, jeżeli ktoś straci życie w Moje imię, ten je zyskał. W Moje imię zauważcie, czyli w imię miłości, bo On jest miłością. Czyli nawet jeżeli stracisz wszystko w imię tej miłości, tej wielkiej, tej ogromnej, tej potężnej, tej, której poświęcasz siebie, żeby kochać, żeby dawać dobro, to zyskasz wszystko. Wszystko zyskasz. I kochani, mnie tego maksymalizmu bardzo brakuje. Nie chodzi mi tu o żaden chory radykalizm, o żadne takie po prostu cięcie, że tak powiem, ludzi według reguł, tak? No nie... tylko po prostu o radykalizm miłości. Do tego jesteśmy wezwani przez Pana Jezusa. Więc może ten czwartek ma być właśnie od czegoś takiego. Moi drodzy, bardzo wam dziękuję za kolejne spotkanie. Zapraszam oczywiście jutro na piątkowy odcinek Wstawaków. Miejcie dobry dzień dzisiaj. Niech to będzie dzień pełen słońca, pełen uśmiechu, pełen radości, pełen nadziei. Niech wasze beznadzieje się kończą dzisiaj. Bardzo wam tego życzę i bardzo się o to modlę. Ściskam, pozdrawiam, błogosławię i do zobaczenia już jutro. Z Bogiem, paaa...