 Dzień doberek, dzień doberek, boberek Moi drodzy, bardzo was serdecznie witam w środę, 22 kwietnia, w kolejnym naszym odcinku wstawakowym. Czyli tak jak co rana, tak jak codziennie, tak jak zawsze. Mam nadzieję, jak najdłużej tak będzie. Mam nadzieję, że rozpoczniemy w ten sposób dobry dzień. Zapraszam, jedziemy! Moi drodzy, moi mili, w ten dzisiejszy dzień środowy mam dla was cytat pochodzenia niewiadomego. Gdzieś go znalazłem w internetach, czyli tak zwana będzie mądrość internetów, ale zdanie całkiem zgrabne i mi się w sumie podoba i mam nadzieję, że zrobi nam dzisiaj coś mądrego w tym dniu. Tak brzmi to zdanie. Nawet najmniejszy pagórek potrafi zasłonić nam widok na najwyższy szczyt. To jest w ogóle coś fajnego. To jest, kochani, oczywiście kwestia perspektywy, nie? Mogą być takie małe rzeczy, ale jeżeli staniemy przy nich bardzo blisko i one będą na odpowiedniej wysokości, to nawet wielką górę, jakieś Himalaje może nam to zasłonić. I to chociaż jest takie, to zasłania coś naprawdę wielkiego. Kochani, no przecież to jest czysta mądrość życiowa. Ile jest takich rzeczy w życiu, gdzie żeśmy jakieś małe rzeczy, dotkliwe, bolesne, trudne, ale małe rzeczy ustawiliśmy je w naszym życiu jako coś, co nam po prostu wszystko zagarnia. Kochani, mam wrażenie, że to jest w ogóle jedna z taktyk złego. Że zły po prostu uwielbia brać czasem jakieś jedne drobne grzechy, jakieś jedne złośliwości, jedną ranę, jedną rzecz. Czasem rzeczywiście dotkliwych i bolesnych, ale to jest tylko jedna rzecz, to nie jest całe życie, tylko jedna rzecz. I potem wokół tego kręci całe życie. Zauważyłem to wiele razy, np. przychodzą do spowiedzi ludzie, którzy byli uwiązani w jakieś tam rzeczy, nie? takie nałogowe, to oni, jak już wychodzą z tego, to nie mają bladego pojęcia, z czego się spowiadać. Dlatego, że kiedy tego grzechu nie ma, to oni już nic innego nie widzą, bo byli tak skoncentrowani na tej jednej rzeczy, że już nic innego nie widzieli i potem ich serca są takie zawężone. Kochani, pomyślcie, czy nie ma jakiegoś takiego szczegółu, jakiejś jednej słabości, jednego zła, jednej trudnej sytuacji? Oczywiście nie tak, żeby je pomijać, ale czy nie robicie z nich czegoś po prostu mega wielkiego, a to takie nie jest? Czyli to słynne nasze takie powiedzenie, tak? robimy widły z igły. Kochani, to jest bardzo często prawda o nas, że my z tych małych rzeczy robimy tak rzeczy wielkie, potrafimy kłócić się o tak małe rzeczy i robić z nich tak wielkie rzeczy, że to głowa mała. Ale mało tego, nie osiągamy jakichś wielkich rzeczy, bo ciągle sobie nie radzimy z tymi małymi i myślimy, że dopóki sobie z nimi nie poradzimy, to tych wielkich też nie osiągniemy. Nie! Nie rób z małych rzeczy czegoś, co ci zasłania widok na wielkie góry. Nie rób zdrobnostek, nawet bolesnych i trudnych i nawet takich, które oczywiście bardzo warto byłoby w życiu wyrzucić i usunąć, ale nie rób z nich najważniejszych problemów życiowych. Kochani, nie jestem w stanie wam podać przykładu, dlatego że każdy z was ma coś innego. Ja wiem, co to jest u mnie. Mam takie różne drobne rzeczy, takie rzeczy słabe, czasem grzeszne, czasem po prostu jakieś tam moje trudności, z których ja po prostu robię koniec świata. I dopóki one są, to nie jestem w stanie pójść dalej. Kochani, ja wiem, że może być z nimi ciężko, tak? To słynne ziarnko grochu pod materacem, tak? Ale nie oszukujmy się, żadne ziarnko grochu pod materacem nie sprawia, że spać się nie da. A jak się nie da, to trzeba pójść na inne łóżko. No po prostu. Nie róbmy z igły wideł. Po prostu. Moi drodzy, jak dla mnie ta mądrość internetów, to jest naprawdę ważne zdanie. Nawet najmniejszy pagórek może ci zasłonić widok na niezwykłe rzeczy, na niezwykłe krajobrazy. I bardzo warto nauczyć się to rozpoznawać no i nie żyć według tego. Moi drodzy, moi mili, to by było chyba na tyle w tym naszym dzisiejszym spotkaniu. Bardzo wam dzisiaj za nie dziękuję. Oczywiście zapraszam, kochani, wieczorami. Może dzisiaj będzie vlog, nie wiem tego jeszcze na pewno, ale może będzie. A na pewno, kochani, mam dzisiaj o 20.10 Różaniec i Gadanie na dominikanie.pl Dzisiaj jestem na live'ie u dominikanów i, kochani, będzie oczywiście o 22.00 dobranocka. Chyba, że coś mi się oczywiście pomyliło, jest taka też szansa, ale mam nadzieję, że nie. To do zobaczenia. Ściskam, pozdrawiam, błogosławię i widzimy się już niedługo. Z Bogiem, pa, pa!