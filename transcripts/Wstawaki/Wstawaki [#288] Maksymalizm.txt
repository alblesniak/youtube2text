 Dzień dobry, dzień dobry, moi drodzy, dzisiaj środa, jest 7 sierpnia, to jest kolejny wstawak sierpniowy, bardzo was serdecznie na niego zapraszam. ♪♪♪ Moi drodzy, moi kochani, witam was w środę, ale zachowujemy się dzisiaj tak, jak byłby wtorek. Tak, jak wam wczoraj obiecałem, w związku z tym, że wczoraj nie było cytatu ze świętego, to dzisiaj będzie cytat ze świętego. Chciałbym, żebyśmy znowu dzisiaj, tak jak w poprzednim tygodniu, zacytowali sobie Ojca Joachima, bo mam cytat, który będzie kontynuacją tego, co było trochę wczoraj, więc w sumie chciałbym to pociągnąć, żebyście jeszcze to pełniej przyjęli. Posłuchajcie zdania Ojca Joachima. On mówi tak Mamy przejść od szarzyzny praktyk religijnych, minimalistycznego podejścia do Kościoła i Pana Boga do czegoś więcej. Mamy przejść od minimum potrzebnego do zbawienia do postawy synów światłości. Synowie światłości. To jest, kochani, jakby kontynuacja tego, co wam mówiłem wczoraj, kiedy mówiłem, że mają nam gęby jaśnieć od przebywania z Panem Jezusem. Ojciec Joachim mówił bardzo prosto. Dość minimalizmu. Moi drodzy, jest takie coś, jak minimalizm w życiu i to jest dobra postawa, w sensie, żeby ograniczać różne rzeczy, to jasne, ale minimalizm w wierze, minimalizm w Kościele, w byciu z Panem Bogiem, w byciu w modlitwie, w dążeniu do zbawienia to jest strasznie głupie i strasznie w ogóle najgorsza rzecz na świecie. Jest ogromna część ludzi, jestem przekonany, że część tutaj z was słuchających też tak sobie myśli, która ma takie myślenie byle się zbawić. W sensie... no może nie będzie kokosów, może nie będzie jakoś najsuperowiej, może mnie nie wyniosą na ołtarze, może nie będę święty, może w ogóle nie będę przykładem cudów wszelakich, ale byle bym się chociaż zbawił. I kochani, ja wiem, z czego to wynika. Oczywiście, kiedy życie się rozsypuje, kiedy człowiek po prostu popada też w jakieś straszne rzeczy, grzechy i tak dalej, to ma tylko jedno marzenie, po prostu byle się z tego wydobyć, byle jakoś w ogóle jako tako żyć. Może nie będzie najsuperowiej, ale żeby chociaż było jakoś, nie? Kochani, nie. Nie gudźmy się, nie zgudźmy się na taką małość. Jesteśmy synami światłości. Albo będziemy święci, albo nas nie będzie. Albo osiągniemy wyżyny, albo to wszystko w ogóle psu na budę. Kochani, i to nie chodzi mi o takie niezdrowe, ambicjonalne podejście właśnie, nie wiem... i rozczarowywanie się sobą, tak? To jest zła religijność. Jest taka religijność, która zestawia wymagania nie wiadomo skąd wzięte, nie wiadomo jakie wysokie, nie wiadomo po prostu jak postawione, które ani Panu Bogu są do niczego niepotrzebne, ani nam, ani zbawieniu. I to nie o to mi chodzi. Tylko chodzi mi o to, żebyśmy nie godzili nas za mało. Kochani, zróbmy dzisiaj taki konkret. Taki środowy konkret z joachimizmem, badanizmem. Pomyślcie o jakiejś jednej konkretnej rzeczy, która może was przybliżyć do tego, że będziecie synami światłości. Że będziecie świętymi. Nie bójmy się tego słowa. Masz dzisiaj w środę żyć jak święty, jak błogosławiony. Masz żyć wolny od grzechu, wolny od jakichś różnych badziewi życiowych, wolny od wchodzenia w jakieś bzdety, głupoty, kretynizmy i tak dalej. Masz żyć po prostu dzisiaj jak kanonizowany święty. Zrób dzisiaj taką środę. Proszę cię, usiądź teraz, proszę cię, po przesłuchaniu tego wstawaka, a jeżeli go słuchasz wieczorem, to pomyśl po prostu o jutrzejszym dniu. Co dzisiaj zrobisz? Albo co jutro zrobisz? Żeby to był dzień, kiedy można by cię spokojnie wieczorem wynieść na ołtarze. Jak możesz dzisiaj osiągnąć jakiś stopień kolejny świętości? Bez minimalizmu, bez żenady, tylko prawdziwa świętość w prawdziwe wyżyny. Proszę was, zróbmy to. Moi drodzy, tyle w dzisiejszym odcinku wstawakowym. Zapraszam jeszcze na jutro. Znaczy jeszcze... zapraszam na jutro. Jutro będzie super dzień, bo jutro jest 8 sierpnia, a to jest bardzo ważne święto, bardzo ważny dzień, więc jutro 8 sierpnia koniecznie się spotkajmy. Zapraszam, miejcie, proszę, dobrą dzisiaj świętą środę. Ściskam, pozdrawiam, błogosławię, do zobaczenia, z Bogiem, paaa...