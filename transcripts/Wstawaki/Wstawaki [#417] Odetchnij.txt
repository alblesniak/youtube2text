 Dzień dobry, dzień dobry Moi drodzy, dzisiaj czwartek, jest 30 stycznia, to jest kolejny wstawak tegotygodniowy, rozpoczynający ten dzień, mam nadzieję, robiący z tego dnia coś niezwykłego. Bardzo was serdecznie zapraszam, czyli mówiąc krótko, jedziemy! Moi drodzy, moi mili, bądźcie serdecznie przywitani w ten czwartkowy poranek i zapraszam na dzisiejszy rozruch poranny. Taki będzie bardzo prosty, bardzo zwyczajny. Niektórzy powiedzą Boże, człowieku, naprawdę nie masz mądrzejszych rzeczy do mówienia, ale powiem. A co? Cokolwiek tam sobie pomyślicie. Otóż uwaga. Moi drodzy, chciałbym was dzisiaj wszystkich, szczególnie tych znękanych, tych czymś tam przygniecionych, pogrążonych, uciśnionych, uciężarowionych różnymi rzeczami, zaprosić do jednej prostej rzeczy. Mimo, że jest styczeń, wiem, mimo, że to nie jest najlepsza pora na takie właśnie rzeczy, ale idźcie dzisiaj na spacer. Kochani, o co mi chodzi? Bardzo potrzeba czasem w życiu, szczególnie, kiedy się w życiu dzieje duży kołowrót, kiedy się rzeczy sypią na głowę, kiedy człowiek wejdzie w jakieś takie totalne zamieszanie, jak to lubię mówić, kociokwik. Bardzo lubię to słowo. Nie wiem, skąd się wzięło kociokwik. Kociokwik... w sensie no pewnie od jakiegoś kwiczenia kotów, nie? Kiedy człowiek jest w takim po prostu totalnym zamieszaniu, i rzeczą, która wtedy jest bardzo potrzebna, która naprawdę jest rzeczą błogosławioną i nie jest żadną pierdołą, jest próba oderwania albo wyrwania się, oderwania myśli od tego, co się właśnie dzieje. Kochani, jeżeli przeżywacie coś bardzo trudnego, jeżeli już nie znajdujecie wyjścia z sytuacji, w których jesteście, jeżeli jesteście przygnieceni, jeżeli nie macie siły, jeżeli nie wiecie, którędy, jeżeli widzicie tylko ciemność, jeżeli nie wiecie, co macie robić, znajdźcie dzisiaj, kochani, jeżeli tylko możecie, a jak nie dzisiaj, to może w najbliższy weekend, godzinę czasu, idźcie na spacer, uwaga, ale nie po to, żeby przemyśliwać te sprawy, dlatego że w ten sposób się nie oderwiecie, nie po to, żeby znowu iść przez godzinę i wałkować w głowie to, co ci się właśnie dzieje, nie. Pójdź na spacer i po prostu chłoń rzeczywistość, chłoń to, co się dzieje dookoła, zobacz drzewa, zobacz śnieg, jeżeli jest, bo nie wiem, co tam w tej chwili w Polsce jest, zobacz, jak wygląda świat, nawet jeżeli on jest szaro bóry, to zobacz, że ten świat stoi, zobacz, że przyroda właśnie jest w zimie, tak, jak to się dzieje już od kilku tysięcy albo i miliardów lat i że ta zima się kiedyś skończy, będzie kiedyś wiosna, a potem po wiośnie będzie lato, a po lecie będzie znowu jesień, a potem będzie znowu zima. Zobacz, że świat się kręci, że świat się nie skończył, że świat się nie zatrzymał, że mimo, że twój świat może w środku, twoje serce gdzieś się wali, że może wszystko ci się sypie na głowę, to tak naprawdę świat się nie skończył, świat istnieje. Spróbuj nie myśleć przez godzinę, będąc na spacerze, o tym, co się właśnie w twoim życiu dzieje, tylko zauważ rzeczywistość, skontaktuj się, dotknij rzeczywistości, dotknij tego, że świat jest. Ja nie mówię, że to rozwiąże wszystkie twoje problemy, ale, kochani, to jest coś, co naprawdę może pomóc. W takim sensie, żeby odetchnąć, wziąć taki głęboki wdech, który cię zbliży znowu do świata. Kochani, bo przez to, co nam się dzieje, przez te nieszczęścia, trudności, kociokwiki, przez te wszystkie trudności my wpadamy w takie oderwanie od życia, bo nam się wydaje, jakby świat się zawęża tylko do tego, co się nam dzieje. I jak rzeczywiście wtedy nie widać wyjścia, nie widać światła, nie widać jakichś ścieżek ucieczki. Kochani, oderwijcie się na moment od tego, idźcie na spacer i skontaktujcie się z rzeczywistością. W tamtej rzeczywistości jest Pan Bóg, który kieruje całym tym światem, który sprawia, że jest zima, a potem nadejdzie wiosna, który sprawia, że może teraz w twoim życiu jest rzeczywiście trudno, w sensie On wie o tym, że jest trudno, ale On potem sprawi, że będzie znowu wiosna, że znowu zakwitną rzeczy w twoim życiu. Kochani, odetchnijcie i pójdźcie dzisiaj, albo jutro, albo w weekend, kiedy tylko możecie. Jeżeli jesteście w tym właśnie kołowrocie zdarzeń świata i historii, idźcie na spacer i odetchnijcie. Moi drodzy, moi mili, to by było na tyle w tym naszym dzisiejszym, czwartkowym, oddechowym, mam nadzieję, spotkaniu. Ja wiem, że łatwo jest mi to mówić, bo siedzę w słońcu, dokładnie fantastyczna przyroda, jak widzicie, jest po prostu pięknie, ciepło i cudownie, ale wrócę niedługo do Polski, nie? I też będę w tej szarości. Uwaga! Tam też jest taka sama rzeczywistość, jak tutaj, bo to jest rzeczywistość i trzeba się jej trzymać, blisko niej. Wtedy da się wszystko przejść, zobaczyć, że ten świat toczy się dalej. Kochani, ściskam was, pozdrawiam, błogosławię i do zobaczenia już jutro. Z Bogiem, paaa...