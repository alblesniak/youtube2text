 Dzień dobry, dzień dobry, moi drodzy, mamy dzisiaj 20 dzień Września, to jest wtorek, to jest oczywiście kolejny dzień, kiedy będziemy robić coś dobrego i sensownego. Moi drodzy, jest dzisiaj Międzynarodowy Dzień Przedszkolaka. Jeżeli macie przedszkolaków, to dzisiaj świętujcie z nimi, jeżeli nie macie, to nie wiem, co zróbcie. No nie bądźcie przedszkolakami, w takim sensie nie wracacie do przedszkola, ale... nie wiem, może Dzień Dziecka se zróbmy kolejny? Nie wiem, czy u was to samo znaczy to, co u mnie, bo u mnie Dzień Dziecka znaczy, że się wieczorem nie myjemy. To chyba nie jest dobry pomysł. Zróbmy po prostu dobry wtorek. Jedziemy. Zapraszam. Moi drodzy, moi mili, moi kochani, moi ulubieni, witam was bardzo serdecznie i bardzo was zapraszam na dzisiejszy odcinek. Jest wtorek, a to znaczy, że Dzień ze Świętymi. Mam takie, kochani, jakieś takie przekonanie, taki przebłysk w głowie, że ten cytat dzisiejszy chyba kiedyś, dawno temu, może w 6 rano był. No nie ma się co dziwić, już tych odcinków było tam po prostu prawie pod dwa tysiące, nie? Więc może był, ale jeżeli był, to trudno, bo to jest dobre zdanie, mądre zdanie, ważne zdanie, potrzebne zdanie, no to najwyżej, że będzie jeszcze raz. Może ktoś pamięta. Posłuchajcie, święty Ignacy Loyola, nie? W sensie ten od jezuitów, no... co zrobić? Genialne zdanie. Zdolność do wyrzeczenia się własnej woli należy cenić wyżej, niż umiejętność wskrzeszania umarłych. No mądry był ten Ignacy, słuchajcie. Zobaczcie, my w naszym życiu byśmy najbardziej chcieli jakichś takich spektakularnych rzeczy. No wiem, że nie wszyscy, nie zawsze, zaraz niektórzy napiszecie ja tam wcale nie chcę, ale, kochani, nie oszukujmy się. Bardzo byśmy chcieli, żeby w naszym życiu działy się takie nadzwyczajne ingerencje Boże, nie? Wskrzeszanie umarłych, uzdrowienie, żeby Pan Bóg mnie wyprowadził z czegoś tam i z czegoś. Zobaczcie, że Ignacy mówi, że jeżeli miałbyś o coś u Boga prosić, jeżeli chciałbyś doświadczać szczególnego działania Boga w twoim życiu, to umiejętność przekraczania własnej woli, czego? On mówi dokładnie wyrzeczenia się własnej woli, czyli taka umiejętność zaparcia się siebie, kochani, jest znacznie większa i ważniejsza i cudowniejsza od umiejętności wskrzeszania umarłych. Kochani, dlaczego? Dlatego, że po pierwsze to jest trudniejsze, bo złamać siebie, złamać swoje różne pragnienia, które mamy... Nie chodzi mi o złamać w złym sensie, mam nadzieję, że rozumiecie. Nie chodzi o żadne negowanie siebie takie niedobre, nie? Takie, że ja próbuję siebie, nie wiem... potępiać, krzywdzić i nie słuchać siebie. To nie o to chodzi. Kochani, wielokrotnie ja, kiedy na przykład robiłem różne złe rzeczy w życiu albo kiedy mam różne złe pragnienia, ja bym chciał mieć taką zdolność, że kiedy sobie mówię nie, to że to jest nie. Że kiedy mówię sobie tak, to to jest tak. Że kiedy mówię nie będę tego robił albo będę to robił, kurczę... to to by było coś, nie? Kochani, może warto, że tak powiem, jeżeli macie jakieś takie na przykład ciągoty, że się modlicie u Pana Boga o jakieś cuda, jakieś doświadczenia, że chcielibyście Boga doświadczać jakoś, nie wiem... w taki niezwykły sposób, może warto to zostawić? Zacząć prosić Pana Boga, Panie Boże, a przede wszystkim to daj mi, proszę, silną wolę. Jak to mówimy, ja mam bardzo słabą, silną wolę, nie? Moja silna wola jest bardzo słaba. Kochani, silna wola, czyli taka wola, która kieruje sobą, taka wola, która nie rządzi innymi, która nie ustawia innych po kątach, tylko wola, która względem siebie jest... nie to, że bezwzględna, tylko jest po prostu stanowcza, jest taka, że kiedy coś chcemy, to robimy, kiedy nie chcemy, to nie robimy. Jezu... to jest po prostu taka oznaka totalnej dojrzałości, dorosłości człowieka, który panuje nad sobą. Kochani, ja bardzo lubię to zdanie, kiedy w Księdze Rodzaju jest napisane, że mamy panować nad całym światem, nie? Kochani, dla mnie przede wszystkim tym światem jesteśmy my sami. Że Pan Bóg nas stworzył do panowania nad nami, nas nad nami. Ja bym najbardziej chciał być władcą samego siebie. Niestety jest wiele takich miejsc, gdzie we mnie coś wygrywa. Wygrywają we mnie pokusy, wygrywają we mnie moje pragnienia, wygrywają niedobre rzeczy i to mnie boli, bo chciałbym być władcą samego siebie. Kochani, może dzisiaj warto się pomodlić właśnie o to, żebyśmy byli władcami samych siebie, żebyśmy potrafili sobą rządzić w dobry sposób, w sposób pełen miłości, ale jednak, no właśnie, żeby nasza silna wola była silna, a nie żebyśmy mieli słabą, silną wolę. Byłoby, uważam, super. Moi drodzy, moi mili kochani, to by było na tyle w tym dzisiejszym odcinku. Bardzo wam serdecznie za nie dziękuję. Widzimy się oczywiście jutro, w środę, a jakże. A na dzisiaj to tyle. Bardzo wam błogosławię, życzę wam pięknego dnia, niech to będzie najlepszy możliwy dzień i miejcie się, proszę, najlepiej na świecie. Ściskam was, pozdrawiam. Z Bogiem, pa, pa!