 Dzień dobry, dzień dobry, moi drodzy, mamy dzisiaj szósty dzień stycznia. Chyba wam nie muszę mówić, co to dzisiaj jest za dzień, bo dzisiaj jest święto Objawienia Pańskiego, czyli, jak to inaczej mówią, Trzech Króli, chociaż to nie chodzi o nich, tylko o Pana Jezusa. Ale o nich też sobie chodzi, bo oni są w ogóle strasznie fajni, będę dzisiaj o nich mówił, a w ogóle to nie wiadomo, ilu ich było, bo to, że przynieśli trzy dary, to nie znaczy, że było ich trzech, bo to jest tylko tyle napisane. Nie jest napisane, że przyszli Trzej Królowie tam, czy Magowie, tylko jest po prostu liczba mnoga magis. Mogło ich być dwóch, albo mogło ich być siedmiu. A przynieśli trzy dary, bo na przykład jeden niósł jeden, a jeden niósł dwa w dwóch rękach. Whatever. Dzisiaj jest też Międzynarodowy Dzień Tulenia się. Bardzo ładnie. Proszę się dzisiaj do kogoś utulić. Ja się do Pana Jezusa utulę, a jak spotkam jakiegoś mojego przyjaciela, też się do niego utulę. Robimy, kochani, piąteczek. Zapraszam, czołóweczka. Jedziemy! Moi drodzy, moi mili, moi kochani, jako że dzisiaj Święto Objawienia Pańskiego, jako że dzisiaj piątek, czyli Dzień Biblijny, będzie dzisiaj o Biblii, ale nie będzie żadnego cytatu, tylko bardziej o tym fakcie, bo dzisiaj mamy, kochani, oczywiście ten fakt, kiedy Jezus się objawił światu. Tak się nazywa to święto. Kiedyś w ogóle, nie wiem czy wiecie, ono jakby było głównym świętem Bożego Narodzenia. Nie było Bożego Narodzenia, ale już było to święto. Czyli takie pokazanie się Bogu na świat, nie? bo przyszli goście, po prostu nieznajomi, którzy Go rozpoznali. Kochani, jest wiele rzeczy, które mnie fascynują w Trzech Królach. Oni naprawdę mieli tyle takich fantastycznych cech, że to po prostu głowa mała, taka ich odwaga, taka ich też umiejętność po prostu omijania tego Heroda, ich taka w ogóle jakaś taka szaleńcza, taka otwartość na to właśnie, że te znaki gdzieś zobaczyli itd. Ale jedno mnie ich fascynuje najbardziej i kochani, tego chciałbym wam chyba najbardziej życzyć. Zobaczcie, że oni rozpoznali Mesjasza w bardzo prostym obrazku, nie? Ja to mam gdzieś, poczekajcie, dzisiejszą Ewangelię. Gwiazda ich tam przeprowadziła, nie? do tego żłobu. To jest oczywiście pewnego rodzaju symbol, to jest jasne. Gdy ujrzeli Gwiazdę, bardzo się uradowali. Weszli do domu i zobaczyli dziecię z Matką Jego Maryją. Upadli na twarz i oddali Mu pokłon. Zobaczcie, kochani, zobaczyli najprostszy obrazek świata. Taki obrazek, który było widać po prostu no... miliardy razy w trakcie tego świata. Mama z dzieckiem, tak? To zobaczyli. Nie zobaczyli nagle Gwiazdy, która zstąpiła na Jezusa i oświetliła Mu oblicze. Nie zobaczyli nagle, nie wiem... przyszłych dziejów Mesjasza Zbawiciela. Nie, zobaczyli mamę i dziecko. Może Go karmiła, może Go przybierała, może po prostu z Nim siedziała, bo se leżało w tym żłobie i Ona Go tam myziała paluszkiem, żeby wiedziało, że jest z Nim. Najprostszy obrazek na świecie. I oni, kiedy to zobaczyli, upadli na twarz. Kochani, Bóg naprawdę jest w tej naszej codzienności. Kochani, my oczywiście lubimy z tych wszystkich świąt robić takie wielkie wydarzenia i dobrze, bo trzeba je tak świętować, kochani, żeby to było jasne. Nie, nie... nie chodzi mi, Panie Boże, o to, że mamy zrezygnować ze świąt. Tylko niech te święta nie stają się dla nas takim czymś oderwanym od życia, tylko jeżeli dzisiaj zobaczycie mamę idącą z dzieckiem na ręku, za rękę, to to Pan Bóg jest. Jak zobaczycie dzisiaj mamę i tatę, to to Pan Bóg jest. Jak własne dzieci zobaczycie, może głupie, jak nie wiem co, to Pan Bóg jest. Jak zobaczycie dzisiaj, nie wiem... ludzi tam gdzieś na ulicy, albo gdziekolwiek indziej, gdzie tam jesteście w jakichś miejscach, to Pan Bóg jest. On jest właśnie tu. On jest między nami. On jest w tych najprostszych obrazach. Kurczę... uklęknąć dzisiaj przed mamą, przed tatą, przed dzieckiem, przed współpracownikiem, przed kolegą, koleżanką, przed przyjacielem, przyjaciółką. Tutaj Bóg jest obecny. Tutaj możemy Go zobaczyć. Tutaj należy składać swoje dary. To człowieczeństwu, to Bogu obecnym w nas należy składać dary. Panie, ja bardzo kocham to zdanie św. Jana Nie może kochać Boga, którego nie widzisz. Ten, kto nie kocha człowieka, którego widzi. Panie, wszyscy ludzie, którzy mówią, że kochają Boga na to wszystko, ale nienawidzą jakiegokolwiek człowieka. Wszyscy ludzie, którzy mówią, że są wierzący, ale gardzą jakimkolwiek człowiekiem. Nie mają nic wspólnego z Bogiem. Święty Jan to mówi bardzo wyraźnie. Nie możesz kochać Boga, którego nie widzisz, jeżeli nie kochasz człowieka, którego widzisz. Zróbmy dzisiaj Dzień Kochania. Tak jak każdy w ogóle w życiu powinien być, nie? Przeszłam, taki się poważny zrobiłem, ale to mnie jakoś tak bardzo porusza. On naprawdę jest w tym, co ludzkie. I to tutaj mamy oddawać pokłon. To tutaj mamy służyć. To tutaj mamy kochać. Moi drodzy, moi mili, moi kochani, bardzo serdecznie wam dziękuję za to spotkanie dzisiejsze, uroczyste świętujcie dzisiaj ten piękny dzień, bo to naprawdę piękny dzień. I widzimy się jeszcze jutro, oczywiście, w ostatnim odcinku wstawakowym w tym tygodniu. Dziękuję wam, pozdrawiam was błogosławie, miejcie piękny dzień, z Bogiem, pa, pa