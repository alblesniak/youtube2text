 Dzień dobry, dzień dobry, moi drodzy, mamy dzisiaj środę, to jest 14 dzień lipca, to jest trzeci wstawak tygodniowy, który będzie superowy. Tak mi się nawet zrymowało. Tygodniowy superowy. No to zróbmy, żeby taki był, czyli jedziemy. Moi drodzy, moi mili, moi kochani, zapraszam was dzisiaj na ciekawostkę, na ciekawostkę w ogóle bardzo fajną, zoologiczno-militarno-duchową, którą oczywiście przełożymy na sprawy duchowe. Znaczy ona nie była duchowa, tylko ją przełożymy na duchowe. Do rzeczy, moi drodzy. Będzie to z tak zwanego podchodzenia do zwierząt. O co chodzi? Jest taki rodzaj zwierząt, przykładowym takim zwierzęciem, najlepiej, żeby to zrozumieć, jest na przykład lis, które mają dwa rodzaje zachowań w zależności od tego, jak blisko do nich podejdziemy, albo raczej jak im się uda nie zauważyć, jak podchodzimy. Już tłumaczę. Otóż lis, generalnie, kochani, człowieka nigdy nie atakuje. Nie jest tak, że lis tam sobie gdzieś siedzi i patrzy tam na ścieżkę, czy idzie człowiek, o... idzie człowiek, to się na niego rzucę. Nie. Jak lis tylko zobaczy z daleka człowieka, on natychmiast ucieka. Jak zobaczy w ogóle większe od niego zwierzę, takie, które mogłyby być dla niego przeciwnikiem, lis nie jest jakiś waleczny. Lis po prostu ucieka. Ale jeżeli uda nam się podejść do lisa nie zauważenie, bo po prostu był czymś zajęty, nie? Na przykład, nie wiem... spał albo coś jadł. To rozumiem na przykład, nie? Po prostu w koryto się zanurzył i się tak zaangażował w to, co jadł, że nie zauważył świata poza sobą. To rozumiem. I kiedy się do takiego lisa podejdzie blisko, i on się po prostu w ostatnim momencie zorientuje, że jesteś bardzo blisko niego, to wtedy taki lis nie ucieka, tylko się rzuca na tego, kto tak blisko podszedł. Mówiąc krótko, ta bliskość prowokuje go do ataku. Kochani, pomyślałem sobie, że to jest bardzo ładna prawda o pewnych relacjach między nami. Że, moi drodzy, bardzo często, kiedy się za blisko podejdzie do drugiego człowieka, jakby bez jego zgody, bez delikatności, bez pewnej drogi, którą trzeba tam przejść. Co to znaczy za blisko? Czyli ładujesz się w jego sprawy, ładujesz się w jego życie z butami, ładujesz się tam, gdzie nie dostałeś jeszcze pozwolenia, żeby wejść. Albo próbujesz narzucić swoją wolę. To wtedy ten człowiek broni się atakując. Kochani, bardzo często ludzie są tacy zamknięci albo wręcz wrogo nastawieni, albo agresywni, bo się czują po prostu za bardzo dotknięci, za bardzo jakby przybliżeni, za bardzo zaingerowani w ich życie. Że normalnie tacy nie są. I wcale nie są wrogo nastawieni. Ale kiedy ktoś za głęboko tam wchodzi, to się w nich coś jeży. Kochani, ja to zauważyłem wielokrotnie u siebie. W takim sensie, ja generalnie jestem do ludzi bardzo pozytywnie nastawiony, naprawdę. Może wyglądam trochę groźnie, czasami, jak ludzie mnie widzą, to myślą, że jestem jakiś groźny, ale to jest nieprawda. Ja jestem naprawdę bardzo pozytywnie nastawiony do ludzi, bardzo kocham ludzi, ale jeżeli ktoś, kogo nie znam, ktoś, kto jest znikąd, a w związku z tym, że on mnie zna, tak? bo mnie zna z Internetu i tak dalej, próbuje się, nie wiem... spotkawszy mnie na ulicy albo gdzieś w Internecie, wpakować natychmiast w moje życie albo próbuje mi się narzucić, ja samoczynnie, że tak powiem, robię się natychmiast w takiej postawie obronnej, co nie? Bo jakby nie dałem komuś przyzwolenia, nie przeszliśmy kawałka drogi, żebym go wpuścił w moje sprawy, nie? Tak samo, że jak widzę jakiś komentarz człowieka, który nic o mnie nie wie, poza tym, co widzi w Internecie, na przykład w mojej modlitwie, tak? Kocham to. Jak w komentarzach na YouTubie ktoś znając moje, że tak powiem, wypowiedzi, pisze o, skoro on tyle nagrywa tych różnych filmów, to pewnie się nie modli, nie? Co ty możesz wiedzieć o mojej modlitwie? Ja, względem takiego człowieka, natychmiast staję się agresywny, dlatego, że czuję, że ktoś wszedł w moją prywatność, że tak powiem, za blisko podszedł. Jakby nie miał takiego prawa. Kochani, warto się przyjrzeć, czy na przykład w jakichś relacjach, gdzie ktoś się na was jeży, gdzie ktoś wam coś właśnie, nie wiem, tak widzicie, że staje okoniem, a w ogóle skąd to się wzięło, takie mówienie? Staję okoniem? Nie mam pojęcia. Może to sprawdzi. To jest w ogóle ciekawe na jakąś ciekawostkę. To może właśnie jest stąd, że nie dlatego, że on jest jakiś zły, czy zamknięty, czy agresywny, czy wrogi. Czasem oczywiście tak może być. Ale może jest tak, że to wy za blisko podeszliście. On sobie tam szamał po prostu jedzonko, a ty mu się pakujesz do tego jedzonka. Ja rozumiem taki nerw wtedy, który się bierze, szczególnie, jeżeli chodzi o to jedzenie. Kochani, tak na serio, pomyślcie o tym, bo to, uważam, jest w ogóle bardzo ważna rzecz w budowaniu właściwych relacji między nami. Moi drodzy, moi mili, moi kochani, dziękuję wam za kolejne spotkanie i zapraszam oczywiście na jutrze się czwartkowe, bo dlaczego by i nie. Skoro dzisiaj zrobiliśmy to pewnie jutro też zrobimy. Taki jest plan. Ściskam was, pozdrawiam, błogosławię. Miejcie, proszę się, najlepiej na świecie i zróbcie dzisiaj najlepszy możliwy dzień. Z Bogiem, pa, pa!