 Dzień dobry, dzień dobry, moi drodzy, to jest wtorek, jest 23 października, to jest drugi dzień tego tygodnia, to znaczy, że mamy drugą szansę w tym tygodniu, żeby zrobić coś niesamowitego z kolejnym dniem naszego życia. No to zróbmy, co? Jedziemy! Moi drodzy, moi mili, bardzo was serdecznie witam w tym kolejnym odcinku wstawakowym. Mamy dzisiaj wtorek, więc święty dzień, w sensie dzień ze świętymi i będzie dzisiaj cytat z absolutnego mistrza świata. Już się wiele razy pojawiał w naszej serii i będzie się na pewno pojawiał jeszcze wielokrotnie, bo on naprawdę miał mądrość nad mądrościami. W sensie od Ducha Świętego brał. No i dlatego był taki po prostu wystrzelony w kosmos, jeżeli chodzi o swoje mądre zdania. Proszę posłuchajcie, jakie mam dla was dzisiaj zdanie. To będzie zdanie świętego Augustyna, czyli naszego cudownego doktora kościoła z Hippony. Uważam, że w ogóle fajne miasto. Zdanie brzmi następująco, zaskakujące. W ogóle muszę przyznać, że jak znalazłem ten cytat, to nigdy nie pomyślałem, że Augustyn takie zdanie powiedział, ale to w sumie bardzo do niego pasuje. Proszę posłuchajcie, jak ono brzmi. Nasze pragnienia zawsze się modlą, choćby wargi milczały. Moi drodzy, jest w tym zdaniu coś takiego bardzo augustynowego. Nie wiem, na ile znaczy świętego Augustyna, ale świętego Augustyna to był taki człowiek, który przez długi okres, oczywiście, swojego życia był daleko od Pana Boga. Gdzieś go tam ciągle poszukiwał i ciągle pragnął i dopiero po wielu latach udało mu się Pana Boga jakoś tam odnaleźć albo raczej naprawdę go szukać. I to zdanie, myślę, to jest taka kwintesencja właśnie tego. To jest człowiek, który wiedział, że od dawna są w nim takie pragnienia, że od dawna wszystko w nim tam woła i modli się, nawet jeżeli on próbował robić wszystko inne, w sensie wargi milczały, żeby tego nie pokazać, nie wyrazić. Kochani, dla mnie to oznacza kilka rzeczy. Pierwsza taka, żeby nikogo na świecie, nigdy nikogo na świecie nie osądzać, że ktoś jest, nie wiem, właśnie niewierzący i stracony. To nie chodzi oczywiście o to, żeby nie widzieć rzeczywistości, tylko często mówimy takie sądy, nie? że ten człowiek się nigdy nie zmieni, ten człowiek jest, nie wiem, nie wierzy w Boga albo robi jakieś złe rzeczy i to będzie w ogóle tragedia. Kochani, nie. To zdanie mówi, tamte pragnienia w nim, a każdy ma pragnienia Boga, pragnienia dobra, pragnienia piękna, pragnienia miłości, one się w nim modlą i mamy taką nadzieję, że ta modlitwa kiedyś dojdzie też, jakby wydobędzie się również na jego wargi i stanie się prawdą o nim taką rzeczywistą. Czyli nigdy nikogo nie skreślajmy. Mało tego, to zdanie też oznacza, że w nas samych gdzieś tam w środku głęboko są często rzeczy, których my nie chcemy nawet wypowiadać albo sobie wmawiamy, że ich nie mamy albo sobie wmawiamy, że one są nieprawdziwe, a one są i one się modlą. To oczywiście nie oznacza, że one wszystkie są dobre, piękne i prawdziwe i że niektórych z nich nie powinniśmy realizować. To jasne. Tylko to jest takie zdanie, które mówi o tym, Bóg się w tobie ze wszystkim spotyka. Nawet jeżeli będziesz udawał, że czegoś nie ma, to jest taka nasza, myślę, taka ludzka metoda, nie? Takie, że jak czegoś nie nazwiemy, jak czegoś nie wypowiemy, jak czegoś nie wydobędziemy na zewnątrz, to tego nie ma. Uwaga, to jest w nas. I nasze serce bardzo możliwe, że się tym w ogóle modli, że nasze serce ciągle do Boga w tych wszystkich sprawach woła, a my próbujemy zagłuszyć to. I uwaga, nawet jeżeli to są złe rzeczy i niedobre, to nie chodzi o to, żeby je realizować, chodzi o to, że trzeba je wydobyć, żeby się z nimi spotkać i żeby dopiero wtedy ewentualnie je na przykład odrzucić, w takim sensie widząc je, nazywając je, jakby wiedzieć, co z nimi zrobić. Kochani, dopóki będziemy różne rzeczy spychać gdzieś tam w podświadomość, spychać w ogóle z takiego horyzontu myślenia, to one nie znikną. Mało tego, one tam prawdopodobnie napęcznieją i kiedyś po prostu wybuchną. Jest taka niezwykła subtelność w tym tekście św. Augustyna, że jakby masz serce, masz pragnienia, masz tęsknoty, szukaj ich, rozpoznawaj je, nie neguj ich. Kochani, ten dzisiejszy dzień we wstawakach to nie będzie takie proste wezwanie, jak zazwyczaj wam tutaj mówię takie rzeczy, nie wiem... to spróbujcie dzisiaj zrobić, tego dzisiaj nie róbcie, tak patrzcie, tego dzisiaj tam, nie wiem... poszukujcie. Staramy się wam zawsze coś tam poddać, nie? Jakiś taki temat. A dzisiaj jest bardziej taka otwarta przestrzeń, która mówi weź trochę pobądź z własnym sercem. Co to znaczy? Idź na adorację. Albo znajdź jakąś przestrzeń ciszy gdzieś tam, nie wiem... jeżeli jesteś człowiekiem lasu, to idź do lasu, chociaż najlepiej to przed Panem Jezusem, nie? bo to nie ma lepszego miejsca, gdzie można się spotkać z własnym sercem. Ale jakkolwiek, gdziekolwiek jesteś, cokolwiek tam robisz, znajdź dzisiaj taką przestrzeń, żeby się usunąć gdzieś na bok, usiądź pod drzewem, najlepiej pod drzewem figowym, bo to jest drzewo, gdzie się spotyka Pana Jezusa. Tak mówi Ewangelia. Więc jeżeli masz figowca gdzieś pod ręką, jak nie masz figowca, to może być fikus. Będzie podobnie, nie? Figowiec, fikus... trochę podobnie. Usiądź pod tym drzewem i pobadaj trochę twoje serce, popytaj się o to serce, co tam się dzieje, co tam się wydarza, bo bardzo możliwe, że po prostu negujesz jakieś rzeczy w sobie, a one tam są i chcą się wydobyć i dlatego ciągle czujesz ten taki ucisk w sercu, ucisk w klatce piersiowej, bo nie pozwalasz, żeby to się wydobyło. Twoje pragnienia się modlą, nawet jeżeli wargi twoje są zamknięte. One tam są. Zbadaj je. Moi drodzy, to tyle w tym dzisiejszym, wtorkowym odcinku. Bardzo wam dziękuję za to spotkanie. Widzimy się oczywiście jutro w kolejnych odcinkach stawaków. Mam nadzieję, że będziecie. Naprawdę, ja wiem, że wam to mówię bardzo często, ale to jest dla mnie niezwykłe, że my się taką ekipą, naprawdę, po stu setkami, no może nie setkami, ale dziesiątkami tysięcy ludzi spotykamy codziennie rano. Co za jazda w ogóle. To jest absolutnie przesuper. Dobra, ściskam, pozdrawiam, błogosławię i do zobaczenia w następnych odcinkach. Z Bogiem, paaa...