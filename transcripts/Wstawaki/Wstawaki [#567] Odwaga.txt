 Dzień dobry, dzień dobry! Moi drodzy, dzisiaj poniedziałek, jest 27 lipca, to jest ostatni tydzień lipcowy i to jest początek tego tygodnia, więc go dobrze zacznijmy, żebyśmy dobrze skończyli lipiec. Bardzo serdecznie was zapraszam na nowe wstawaki. Moi drodzy, moi kochani, witam was najserdeczniej w ten poranek, na początku tego tygodnia i zapraszam, żebyśmy dzisiaj z impetem weszli w ten dzień i w ten tydzień, a z impetem to znaczy z odwagą. Ale trzeba dobrze rozumieć, na czym polega odwaga i właśnie dlatego będzie dzisiaj cytat, który nam trochę pomoże to sobie, dobrze myślę, tak wyjaśnić. Posłuchajcie, cytat jest od Ambroza Redmuna, czy jak on tam się nazywa, i brzmi on następująco Odwaga nie polega na nieodczuwaniu strachu, lecz na uznaniu, że coś jest ważniejsze niż lęk. Moi drodzy, prawdopodobnie już to słyszeliście wielokrotnie w życiu, że odwaga wcale nie polega na tym, że się nie boimy. Człowiek, który się nie boi, to jest człowiek nierozumny. Człowiek, który się nie boi, to jest człowiek, który nie ma podstawowych mechanizmów obronnych. Nieodczuwanie strachu wcale nie jest czymś dobrym. My często tak mówimy, że nie chcielibyśmy się bać i oczywiście wiem, że mamy na myśli zazwyczaj to, że boimy się nadmiernie, że mamy za dużo lęku w sobie. Ale, kochani, nie bać się w ogóle, to jest bardzo niebezpieczna rzecz. Lęk jest dobrym mechanizmem. Lęk ma nas chronić przed złem i przed niebezpieczeństwem. I jak mówi bardzo pięknie ten cytat, odwaga nie polega na tym, że się nie boimy. Odwaga nie polega na tym, że nie odczuwamy strachu, że nie jesteśmy nawet przerażeni czymś. Nie. Odwaga polega na tym, że rozpoznajemy pewne rzeczy jako ważniejsze niż strach, jako warte tego, że można nawet coś stracić, zaryzykować i stracić coś i właśnie dlatego podejmujemy się to zrobić. Kochani, odważny człowiek to nie jest ten, który się nie lęka. Możesz niektóre rzeczy zdobywać, nieustannie odczuwając strach, odczuwając stres, odczuwając takie poczucie po prostu totalnej swojej niemożności, nieumiejętności, słabości, małości, niewystarczalności, tego, że masz za mało siebie i tak dalej. Możesz naprawdę strzęsącymi się portkami ruszać do pewnych rzeczywistości. Odważny jesteś wtedy, kiedy do nich ruszasz. Nie wtedy, kiedy się ich nie boisz. Odważny nie jesteś wtedy, kiedy przestaniesz odczuwać te wszystkie rzeczy i po prostu, jako totalny luzak, nie czujący żadnych właśnie lękowych emocji, podejdziesz do jakiejś rzeczywistości. Nie, kochani. Na tym polega robienie różnych ważnych rzeczy w życiu. Na tym polega małżeństwo, na tym polega rodzicielstwo, na tym polega bycie księdzem, też myślę, na tym polega ogromna większość, nie... na wszystkie najważniejsze życiowe sprawy, że lękamy się, portkami trzęsiemy i jesteśmy przekonani, że nie damy sobie rady, a idziemy w to. Kochani, na tym polega odwaga. Jeżeli czegoś się boicie, to nie czekajcie i nie módlcie się nieustannie do Pana Boga Panie Boże, spraw, żebym się nie bał, Panie Boże, zabierz ten lęk ode mnie, żebym po prostu potrafił, tak jak inni, w takie rzeczy wchodzić. I uwaga, nikt nie wchodzi w takie rzeczy bez lęku i bez strachu, a jeżeli tak robi, to znaczy, że jest po prostu nierozumny, tylko chodzi o to, żeby się zdobywać na podjęcie takiej decyzji. I uwaga, o to oczywiście warto i należy się modlić, tak? Czyli o odwagę podjęcia rzeczy, których się boimy, ale nie to, żebyśmy się ich nie bali. Bo ja mam takie wrażenie, że jednak bardzo wielu z nas ciągle czeka na ten moment, kiedy nie będziemy się bać, kiedy przestaniemy się lękać. Taki moment prawdopodobnie nie nadejdzie. Odwaga to jest uzmysłowienie sobie, że są rzeczy ważniejsze niż lęk, ważniejsze niż strach i po prostu trzeba je zrobić. No to je dzisiaj i w tym tygodniu i w ogóle w życiu zróbmy. ♪♪♪♪ Moi drodzy, moi kochani, bardzo wam dziękuję za kolejne spotkanie. Jak widzicie, nagrywam je w bardzo ładnych okolicznościach przyrody, chociaż trochę zaszło słońce, więc nie wiem, czy będą jakieś ładne kolory. Tam z tyłu różne hiszpańskie krajobrazy. Myślę, że na tyle ładny jest ten widok, że chyba cały tydzień to zrobimy przy tym widoku albo chociaż kilka odcinków, żeby było tak ładnie, tak wakacyjnie hiszpańsko i w ogóle tak. No oczywiście, kiedy to oglądacie, to już niestety dawno stąd wyjechałem i pewnie jestem w Polsce. Ja oczywiście Polskę bardzo kocham, ale lubię też, jak jest ciepło, jak jest Hiszpania i w ogóle. No... to chyba tyle. Ściskam was, pozdrawiam was w błogosławie i widzimy się już jutro. Z Bogiem, paaa...