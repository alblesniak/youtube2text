 Dzień dobry, dzień dobry, moi drodzy, dzisiaj wtorek, 14 stycznia, to jest kolejny wstawak tegotygodniowy, wtorkowy drugi i będzie na pewno superowy. Dlaczego miałby nie być, nie? No to jedziemy! Moi drodzy, moi mili, witam was bardzo serdecznie w kolejnym odcinku wstawakowym, drugim w tym tygodniu, we wtorek i spróbujmy zrobić dzisiaj coś dobrego i coś sensownego. Jako że mamy wtorek, to oczywiście cytat jest ze świętego i spróbujemy zrobić coś świętego, tak żeby uświęcić trochę te nasze głowy, serca, ciała i dzisiejszy wtorkowy dzień. Zdanie będzie ze świętego Ambrożego, z pozoru bardzo proste, bardzo oczywiste, bardzo jasne, przepraszam, że tak się wzdrygam, ale muchy po mnie łażą na dole, więc chcę, żeby nie łaziły po mnie. Więc będzie zdanie świętego Ambrożego. Proszę posłuchajcie, zdanie brzmi tak. Gdzie jest Chrystus, tam jest życie. Moi drodzy, no mogłoby się wydawać taki banał, tak? No powiedział, co wiedział. Uwaga, to jest po prostu jedno z najważniejszych i najpiękniejszych zdań ever. Mało tego, najbardziej potrzebnych zdań. Kochani, jeżeli macie takie momenty w swoim życiu albo czasem te momenty trwają dni, miesiące, lata, że macie takie poczucie Boże, jak mi brakuje sił do życia, jak mi brakuje energii, jak mi brakuje, nie wiem... dynamiki, brakuje mi nadziei, brakuje mi światła, brakuje mi po prostu życia. Odpowiedź jest bardzo prosta. To znaczy, że za mało w twoim życiu jest Pana Jezusa. Kochani, Pan Bóg jest samym życiem. Pan Bóg jest źródłem, z którego nieustannie wytrskują wszystkie życiodajne siły, wszystkie życiodajne siły dobra, miłości, cierpliwości, uprzejmości, no... wszystkiego nadziei, co tam sobie tylko wyobrazicie, nie? Jeżeli tylko się ktoś zbliży do Pana Boga, jeżeli tylko jest z Nim, to natychmiast zostaje zalany tą życiodajnością. Jeżeli z Nim nie jesteś, to uwaga... nie ma w świecie, kochani, nie ma w świecie żadnego innego źródła życia. Jasne. Pan Bóg jest na tyle dobry, Pan Bóg jest tak kochany, że On próbuje to dobro i to życie i w ogóle nadzieję, wszystko rozlewać po całym świecie. Nawet jak ktoś jest daleko od Niego, to i tak docierają do Niego, że tak powiem, skrawki, tak? Ile się tylko da, Pan Bóg tam próbuje włożyć tego Jego życia. Ale pomyślcie, że zupełnie inaczej jest, kiedy, nie wiem, jesteś przy wodospadzie tak z daleka, nie? i tylko na ciebie idzie taka bryza, nie? No trochę to jest fajne, bo dostajesz troszeczkę ochłodzenia, trochę kropelek na ciebie spadnie. Ale pomyśl, jak jest zupełnie inaczej, kiedy tam podejdziesz, a kiedy jeszcze wejdziesz pod ten wodospad i cię po prostu cały zaleje, nie? Tam, gdzie jest Chrystus, tam jest życie, mówi Ambroży. Jeżeli ci go brakuje, brakuje ci tego poczucia, że żyjesz, tego poczucia, że... no właśnie, że nie masz sił, że chciałbyś być mocniejszy, że chciałabyś mieć więcej radości, entuzjazmu, optymizmu, takiej chęci w ogóle do życia, nie? Kochani, odpowiedź jest naprawdę jedyna. Za mało jest Pana Jezusa w twoim życiu. Za mało jest twojego bycia z Nim. Za mało Mu dajesz dostępu, żeby On ci mógł wlać to życie w ciebie. Kochani, spróbujmy dzisiaj, w ten wtorek, znaleźć jak najwięcej czasu, żeby z Nim poprzebywać. Jak najwięcej czasu nie po to, żeby wypełnić jakieś obowiązki religijne, tak jak ja tego strasznie nie cierpię w naszej wierze i w Kościele, tak? Że mamy jakieś obowiązki, że mamy obowiązek niedzielnej mszy, mamy obowiązek modlitwy... Nie, nie ma żadnych obowiązków. Chodzi o to, że albo z Nim jesteśmy i żyjemy, albo z Nim nie jesteśmy i nie żyjemy. Po prostu chcesz żyć, potrzebujesz Pana Jezusa. Kochani, nauczmy się dzisiaj od św. Ambrożego i poszukajmy dzisiaj źródła. Bądźmy jak najwięcej, jak najmocniej przy źródle. Nie z obowiązku, nie z poczucia, nie wiem... winy, nie ze strachu przed piekłem, nie dlatego, że tak trzeba, nie dlatego, że będę się musiał potem z tego spowiadać, tylko dlatego, że chcemy żyć, że chcemy być po prostu przy samym źródle. Poszukajmy dzisiaj źródła. Moi drodzy, moi mili, no tośmy odcinek wtorkowy skończyli. Bardzo wam dziękuję za kolejne spotkanie i oczywiście serdecznie zapraszam na kolejne, które będzie jutro, bo czemu miałoby nie być. Jutro widzimy się w środę w kolejnych Wstawakach. Chyba tyle chciałem powiedzieć. Ściskam was, pozdrawiam was, błogosławię was i do zobaczenia już niedługo. Z Bogiem, pa!