 Dzień dobry, dzień dobry, moi drodzy, jest poniedziałek, jest 14 stycznia i zaczyna się właśnie trzeci tydzień, chciałem powiedzieć, adwentu, Nowego Roku 2019 i startujemy z nowym tygodniem wstawaków. No to mówiąc krótko, zapraszam! Moi drodzy, moi kochani, bardzo was serdecznie dzisiaj witam i bardzo was pozdrawiam tego poniedziałkowego poranka, bądź tam kiedykolwiek to oglądacie. Kochani, dzisiaj będą wrażenia z lektury, będą pewnego rodzaju myśli po lekturze, z których, mam nadzieję, wyciągniemy coś sensownego. Czytałem ostatnio taką książkę, brzmi poważnie, bo Fiodora Dostojewskiego, ale to niepoważna książka, dlatego że oprócz takich tych swoich wielkich dzieł, które są w ogóle bardzo mądre i bardzo fajne, ale strasznie się ciężko czyta i są w ogóle trudne i to nie na moją głowę prawdopodobnie, to napisał też pan Fiodor kilka takich rzeczy pomniejszych. Jedną z nich ostatnio sobie przeglądałem, nazywa się to Zimowe notatki o wrażeniach z lata. Uważam, że w ogóle fenomenalny tytuł na książkę. Zimowe notatki o wrażeniach z lata. Czyli kurczę... zimą sobie człowiek próbuje oszumieć, co było w lecie. Bardzo wam polecam. Książka nie jest może jakimś najwybitniejszym dziełem Fiodora Dostojewskiego, ale uważam, że jest bardzo fajna. To jest taki zapis jego takich notatek, jakiś taki jego wspomnień z podróży po Europie, którą po prostu odbył swego czasu. Głównie po Francji, ale nie tylko. Bardzo ironiczna, bardzo zdystansowana, z dużą ilością sarkazmu i takich fajnych uwag. Nie jest to może jakieś wiekopomne dzieło, ale w ogóle sympatyczne. I tam jest taki fragment, który mnie natchnął do dzisiejszego odcinka. Mianowicie w którymś tam momencie pisze Fiodor Dostojewski, że poleca czytelnikom swoim zrobić sobie następujące zadanie. Powiedzcie sobie, żebyście nie myśleli w ogóle, całkowicie w ogóle o białym niedźwiedziu. I potem mówi powodzenia. Dlatego, że jak sobie powiedziałeś nie będę o tym myśleć, to im bardziej sobie mówisz nie będę o tym myśleć, to ten cholerny biały niedźwiedź, jak mówi Dostojewski, będzie ci wchodził na myśl po prostu co sekundę. I kochani, to jest oczywiście jakaś tam tylko taka uwaga, która dotyczy jakiegoś tam patrzenia na rzeczywistość, gdzie człowiek próbuje czegoś nie robić. Ale kochani, to jest wbrew pozorom, myślę, bardzo ciekawa duchowa prawda, od której chciałbym, żebyśmy zaczęli ten dzisiejszy tydzień. Jest wiele takich rzeczy w życiu, których nie chcemy robić. To jest jasna sprawa. Jest mnóstwo rzeczy, których nie powinniśmy w ogóle robić i dobrze jest nie chcieć ich robić. Mam nadzieję, że macie też takie różne, nie wiem, grzechy, słabości, o których sobie mówicie nie, tego nie chcę. Ale kiedy wejdziemy w taką obsesję zajmowania się tym, czego nie chcę, to to się po prostu stanie naszym pokarmem. I kochani, nie robienie czegoś nie polega na tym, że nieustannie żyjemy w takim klinczu zmuszania się i myślenia nie będę tego robił. O co mi chodzi? Kochani, to jest taka prawda, którą ja często widzę np. przy spowiedzi, że jeżeli człowiek ma jakiś grzech, np. jeden, który się powtarza, jakiś taki np. nałogowy trochę, to wszystko się koncentruje w ogóle wokół tego grzechu i człowiek ma takie w ogóle przekonanie, że nie będzie mógł normalnie, szczęśliwie żyć, dopóki sobie z tym grzechem nie poradzi. I to jest w ogóle prawda. W takim sensie ten grzech rzeczywiście mu niszczy jakby szczęście, niszczy mu normalne, dobre życie, ale zafiksowanie się na tym grzechu, zafiksowanie się na jakimś złu i ciągłe myślenie -"Muszę z tym coś zrobić, muszę z tego wyjść", jeszcze bardziej potęguje, że tak powiem, wchodzenie i myślenie o tym. Kochani, powiecie mi na to, co zrobić. To, że trzeba mieć postanowienia, czegoś nie robię, w to nie chcę wchodzić, to odrzucam, to jasne. Tylko znacznie ważniejsze jest to, że znajdziesz coś pozytywnego, co to zastąpi, a nie tylko negatywne myślenie tego mam nie robić. To jest, kochani, mniej więcej tak, jak nie wiem... ktoś się przed kimś zakocha i sobie miłość nie wyszła, uczucia w nim zostały i chcę, żeby ich nie było. I ciągle sobie mówi -"Nie będę o nim myślał, nie będę o nim wspominał". Co właśnie robisz? Właśnie o nim myślisz i właśnie go wspominasz. Jeżeli chcesz sobie z tymi emocjami, uczuciami poradzić, ja wiem, że to oczywiście tylko minuta teraz, kiedy mogę o tym opowiedzieć, to zajmij swoje serce czymś innym. Nie chodzi o to, żebyś nieustannie odpychał tamte myśli, tylko żebyś zajął swoje myśli, swoje serce, swoje wnętrze, swoją psychikę, swoje emocje innymi rzeczami. Więc jakby chodzi o to, żeby wkładać coś pozytywnego, a nie tylko walczyć negatywnie. Kochani, to jest taka rzecz, którą ja w Kościele staram się od dawna robić, gdzie jakby mówię, że takie nieustanne zajmowanie się i mówienie o grzechu, o szatanie, o jego sposobach działania i tak dalej jest bezsensowne. Uwaga! To nie znaczy, że w ogóle mam o tym nie mówić. Tylko zafiksowanie się na tym, że mam czegoś unikać, donikąd nie prowadzi. Spróbuj nie myśleć o białym niedźwiedziu. No właśnie o nim myślę. Jak tylko spróbuję o nim nie myśleć, to właśnie o nim myślę. Nie, chodzi o to, zajmij się książką. Weź sobie Fiodora Dostojewskiego o notatkach zimowych, o wrażeniach z lata i wtedy twoje myśli zajmą się czymś innym i przestaniesz myśleć o białym niedźwiedziu. No chyba, że jak na przykład natrafisz na ten fragment tej książki o białym niedźwiedziu, to o tym pomyślisz. Kochani, mam nadzieję, że rozumiecie. Nie działa negatywne mówienie sobie nie będę czegoś robił. Działa w miejsce tego negatywnego wstawienie, robienie czegoś pozytywnego. I wtedy rzeczywiście twój umysł, twoja dusza, twoje serce, twoje emocje, twoje ciało idą w nowe rzeczy. Może warto w tym tygodniu, w ogóle oczywiście w życiu, taką taktykę zastosować, bo wydaje mi się, że to jest naprawdę mądre i warte wprowadzenia w codzienność. Moi drodzy, to tyle w tym dzisiejszym poniedziałkowym, pierwszym odcinku w tym tygodniu. Serdecznie oczywiście zapraszam na jutrzejszy odcinek. Po raz kolejny się zmierzymy z dniem jutrzejszym, wtorkowym. Ściskam was, pozdrawiam, błogosławię, jak nie wiem co, miejcie proszę najlepszy poniedziałek waszego życia. Błogosławię was z całego serca. Z Bogiem, paaa... Mmm... tak było dzisiaj śpiewnie.