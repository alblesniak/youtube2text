 Dzień dobry, dzień dobry, moi drodzy, to jest piątek, jest 21 września, a to jest przedostatni odcinek Wstawaków w tym tygodniu. Lećmy z tym dniem. Moi drodzy, moi kochani, bardzo, ale to bardzo, ale to bardzo serdecznie was witam w ten piątkowy poranek i bardzo się cieszę, że spotkamy się dzisiaj po to, żeby ze Słowem Bożym trochę pobyć. Bo oczywiście piątek, a w piątek, jak zawsze, zajmujemy się fantastycznymi czasami z Biblii. Więc proszę posłuchajcie, jakie mam dla was dzisiaj zdanie. Bardzo znane, bardzo piękne i bardzo ważne. Święty Jan, Ewangelia, 15 rozdział, 14 werset. Jest tam napisane, co następuje. Tak mówi Pan Jezus Wy jesteście przyjaciółmi moimi, jeżeli czynicie to, co wam przykazuję. Moi drodzy, można by sobie tak pomyśleć, trochę ten cytat jest taki zwodniczy, no bo jak to przyjaźń i robienie tego, kto coś każe? Zawsze, kiedy słyszymy musisz robić to, co ktoś każe, to to się nie wiąże z przyjaźnią. To się wiąże z jakąś taką relacją, nie wiem... przełożony, podwładny, ktoś to jest na górze, ktoś to jest na dole, ktoś to wydaje polecenia, ktoś to słucha i tak dalej. Co to ma wspólnego z przyjaźnią? Moi drodzy, to ma wszystko wspólnego z przyjaźnią. Jedna z najlepszych definicji przyjaźni, jakiej kiedykolwiek słyszałem, nie wiem, czy oczywiście ona wyraża wszystko, oczywiście na pewno nie, ale jedną z najbardziej, myślę, istotnych rzeczy, jedną z bardzo istotnych rzeczy w przyjaźni jest następująca rzecz, że być z kimś w przyjaźni, to jest chcieć tego, czego on chce i nie chcieć tego, czego on nie chce. I oczywiście nie chodzi o to, że nie możemy się różnić, jasna sprawa, ale przyjaźń robi takie coś między ludźmi, kiedy serca się jednoczą, kiedy serca są bardzo blisko siebie, że zaczynają mieć takie same pragnienia, zaczynają mieć takie same niechcenia, że rzeczy, które jednego, nie wiem, odrzucają, krzywdzą, ranią albo są dla niego jakieś takie niefajne, dla drugiego też takie się często stają. To powoduje pewnego rodzaju, no właśnie, taką jedność serc, taką jedność w bliskości. Wydaje mi się, że to, co mówi Pan Jezus, to jest dokładnie to, On mówi jeżeli bylibyśmy naprawdę blisko, to wszystko, czego ja bym chciał, to byście chcieli dokładnie tak samo. Jeżeli byśmy byli naprawdę blisko, to wszystko, czego ja nie chcę, to wy byście tego też nie chcieli. Nie dlatego, że wam nakazuję, tylko nasze serca będą tak samo myślały, tak samo biły. I kochani, o ile z drugim człowiekiem takie coś jest dosyć wątpliwe, w takim sensie nie zawsze drugi człowiek może chcieć tego, co słuszne, ważne, dobre, piękne itd. może się pomylić, o tyle z Panem Jezusem nie ma najmniejszych wątpliwości. Wszystko, czego On chce, jest na pewno dobre, piękne i święte. Wszystko, czego On nie chce, na pewno jest niefajne, nieświęte i beznadziejne. I tu nie ma takiej szansy, żeby się pomylić, że On nam zaproponuje coś niefajnego, że On będzie chciał coś niefajnego. A to znaczy, że jeżeli nasze pragnienia się z Nim zgadzają, to możemy mieć stuprocentową pewność, że chcemy rzeczy dobrych i pięknych. I kochani, dla mnie to jest naprawdę jedna z piękniejszych definicji przyjaźni. Po prostu chcieć tego samego, pragnąć tego samego, marzyć o tym samym. I dokładnie o to, kochani, chodzi w tym cytacie. Ten nasz dzisiejszy piątkowy dzień, to ma być dzień, kiedy sobie pomyślimy, czy my jesteśmy tak zjednoczeni z Panem Jezusem. I oczywiście większość z nas pewnie sobie powie no nie do końca. Ja na przykład nie do końca jestem, bo niektórych rzeczy nie rozumiem, niektóre jeszcze do mnie nie dotarły, a niektóre są dla mnie za trudne. Ale wzrastanie w przyjaźni, wzrastanie w miłości polega właśnie na tym, że staram się chcieć coraz bardziej tak, jak On chce. I staram się coraz bardziej pragnąć tak, jak On pragnie. I kochani, o to chodzi. W budowaniu przyjaźni z Panem Jezusem, między innymi oczywiście. Spróbujcie dzisiaj pochodzić przez cały dzień z takim pytaniem Czego chcesz Jezu? Czego pragniesz? O co ci chodzi? I w ten sposób stajemy się coraz bliżsi, coraz bardziej zjednoczeni z Nim. A o to przecież w sumie by chodziło. Moi drodzy, to tyle na dzisiaj. Słońce mi tu strasznie przygrzewa w lewy policzek. Więc zaraz się tu ugotuję. Ale bardzo się cieszę, że się spotkaliśmy. Widzimy się oczywiście jeszcze jutro w sobotnich wstawakach. Życzę wam najlepszego piątku, najlepszego końca tego tygodnia. Błogosławień ściskam i do zobaczenia już jutro. Z Bogiem, paaa...