 Dzień dobry, dzień dobry, moi drodzy, dzisiaj jest piątek, to jest 7 sierpnia, a ja was bardzo serdecznie zapraszam na piątkowe wstawaki. Czyli będzie pięknie, będzie Biblia, będzie fantastyczny cytat, będzie nadzieja i będzie światło od Pana Boga, bo dlaczego miałoby nie być? W końcu mamy wstawaki. Serdecznie was zapraszam, zaczynamy! Moi drodzy, moi mili, tak jak już we wczorajszym odcinku, tak i w dzisiejszym bardzo was serdecznie pozdrawiam ze szklarni, jak widzicie, tutaj mi jakieś winogronka majtają koło mnie, jest w ogóle strasznie fajnie, tam są pomidory, może następny zrobiłem już w pomidorach, żebyście widzieli jeszcze pomidory. Kochani, piątek, cytat biblijny, Księga Habakuka, 3, rozdział 17, 18 werset. Fantastyczne zdanie, bardzo pasujące do tych okoliczności i takie też trochę przedłużenie tego, co wam mówiłem wczoraj. Posłuchajcie. Drzewo figowe wprawdzie nie rozwija pąków, nie dają plonu winnice, zawiódł owoc oliwek, a pola nie dają żywności, choć trzody owiec znikają z owczarni i nie ma wołów w zagrodach. Ja mimo to w Panu będę się radować, weselić się będę w Bogu, moim Zbawicielu. Co za cudowne, piękne, fantastyczne zdanie Habakuka. Kochani, Habakuk doświadcza czegoś, co jest inne, niż ja mam tutaj. Jak widzicie, u mnie to wszystko kwitnie. Winogrona są jeszcze trochę takie niedojrzałe, trzeba trochę jeszcze poczekać. Są piękne pomidory, przesmaczne naprawdę, są po prostu przedobre te pomidory. Wszystko tu kwitnie, wszystko tu owocuje. Habakuk ma coś innego. On mówi... wszystko się skończyło, nie mamy zbiorów, oliwki zawiodły, nie ma owiec, nie ma wołów, mówi... wszystkie nasze takie podstawowe sprawy do życia i też wszystkie radości życia zawiodły. Po prostu jest katastrofa. Co wtedy robi większość z nas? Narzeka, jęczy, rozpacza, krzyczy, obraża się na Pana Boga. No robimy zazwyczaj rzeczy, które po prostu są wyrazem naszej frustracji, naszego smutku i tak dalej. Uwaga! Ja to, kochani, naprawdę rozumiem. Ale bardzo mnie pociąga dzisiaj to zdanie Habakuka, który mówi... a ja właśnie odwrotnie. A ja będę się radował, a ja będę się cieszył, a ja będę robił wszystko, żeby jakby nie dać się tej sytuacji, która się dzieje wokół mnie, tego, że mam te braki, że nie mam winogron, ja się będę radować. Kochani, chciałem was dzisiaj tak bardzo prosto do tego zachęcić. Jeżeli macie te sytuacje, o których mówiłem wczoraj, gdzie nie rozumiecie, jeżeli macie te sytuacje, o których mówi dzisiaj ten fragment, nie ma owocowania w waszym życiu, jest tylko bida, głód, po prostu słabo idzie, jest ciemno, nie ma owiec, nie ma pracy, nie ma pieniędzy, po prostu wszystko jest pod górkę, a ciesz się i raduj w Panu. Nie głupi w sensie udawaj, że się nie dzieje to, co się dzieje. Nie, bo Abakur, zauważcie, to wszystko zauważa, tylko on mówi a ja w Panu i tak się będę radował. Jakby nie pozwolę, żeby to wszystko dookoła mnie przytłoczyło. Mało tego, dlaczego on mówi w Panu? Bo on wie, że bez Pana Boga to jest niemożliwe. Wie, że taka radość bez Niego się nie wydarzy, że jeżeli Pan Bóg mu tej radości nie wleje w jego serce, to to się po prostu nie uda. Kochani, jeżeli wam tego brakuje, proście dzisiaj Pana o radość. Nie proście tylko o to Boże, zlituj się nade mną, żeby nie było mi tak ciężko. Nie, powiedz rozraduj mnie dzisiaj. Panie Boże, rozraduj mnie w tej mojej strasznie trudnej sytuacji. Kochani, zaraz prawdopodobnie się ugotuję z gorąca w tej szklarni, więc będę już kończył, ale ja się w tym gorącu raduję w Panu, dlatego że każdy powód jest dobry do tego, żeby się radować w Panu. Więc radujmy się dzisiaj. No gorąc jest po prostu niemożebny. Ale co tam? Poświęcam się dla was, żeby było fajnie i żeby były kolory i żeby było zielono i żeby było światło i w ogóle żeby było fajnie. Bo chodzi o to w życiu, żeby było fajnie. No wiadomo, że nie chodzi o to, nie? Bo zaraz mi to powiedzą Szustakowi to chodzi tylko o to, żeby było fajnie. Nie, chodzi o to, żeby się radować w Panu. Bez względu na okoliczności. Bardzo was ściskam, bardzo was pozdrawiam, bardzo wam macham z moich winogron i do zobaczenia już jutro w kolejnym odcinku. Z Bogiem, najlepszego dnia. Paaaaa...