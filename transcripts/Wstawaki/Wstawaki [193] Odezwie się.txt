 Dzień dobry, dzień dobry, moi drodzy, dzisiaj jest poniedziałek, jest 15 kwietnia, zaczął się Wielki Tydzień i to jest jeden z ostatnich odcinków wstawaków wielkopostnych, joachimowo-badaniowych. Czyli, mówiąc najkrócej, bardzo was zapraszam. Moi drodzy, moi kochani, witajcie najserdeczniej ten poniedziałek i zapraszam na odcinek. Chyba będzie krótko, bo jest mi strasznie zimno. Nagrywam to w temperaturze minus 5 stopni, bo akurat tak tutaj jest, gdzie jestem w Stanach, kiedy jeszcze nagrywam, więc będę się streszczał. Aczkolwiek dzisiaj jest bardzo długi cytat, więc może to nie wyjść tak krótko jak zawsze, czyli będzie tak jak zawsze. Posłuchajcie proszę przepięknego zdania, bardzo długiego, ale przepięknego zdania Ojca Joachima. Tak mówi... Po przyjęciu komunii człowiek powinien zatrzymać się, wsłuchać w stan swojej duszy. Jednak zamiast tego on wraca na miejsce, siada w ławce i odczytuje dziękczynienie. W ten sposób omija chwilę największej intymności, jaka może być między człowiekiem a Bogiem. Chwilę, która wypływa z przyjęcia Ciała Bożego jako pokarmu. I tę chwilę należy zapamiętać, zatrzymać, czekać, aż obecność się odezwie. Jestem przekonany, że się odezwie. Kochani, absolutnie przepiękne i cudowne jest to zdanie. Przede wszystkim oczywiście ono mówi o przyjmowaniu komunii świętej, ale w ogóle myślę, że mówi o wszelkim kontakcie z Panem Bogiem. Kochani, zauważcie, ile myśmy w Kościele, ja przyznam szczerze, że ja tego w Kościele nie cierpię, ile myśmy zamienili takiego kontaktu z Bogiem na tzw. czytanki, czyli na te wszystkie odmawiane teksty, które oczywiście same w sobie są w ogóle piękne, na te wszystkie litanie, nabożeństwa itd. Muszę wam się przyznać, że ja na przykład, kiedy są takie te nabożeństwa, takie, że tam są jakieś takie te dziękczynienia, przeproszenia, prośby, takie się siedzi przed nasięczą, sakramentem i czytają te wszystkie rzeczy, ja tego nie mogę znieść. I nie chodzi mi o to, że te słowa są jakoś nieprawdziwe, tylko jakoś... no nie... no w sensie nie da się czytaniem dziękczynienia, czytaniem przeproszenia, jakimiś słowami, nie wiem... kogoś innego po prostu wyrazić Panu Bogu tego, o co w nas chodzi. Ale uwaga! Rozwiązaniem wcale nie jest to, co mówimy my bardzo często ja się do Pana Boga modlę własnymi słowami. Uwaga! Ojcu Joachimowi też nie chodzi o to. Oczywiście uważam, że to jest lepsze niż czytanka. W sensie jest taka gradacja. Czytanka, potem się modlę własnymi słowami, a potem powinno być wsłuchiwanie się w obecność. I kochani, to nie chodzi o to, bo tak czasem niektórzy mówią z taką dumą ja nie korzystam z tych wszystkich modlitw takich ustalonych, tylko ja się modlę własnymi słowami. Bardzo często modlitwa własnymi słowami jest równie beznadziejna, jak czytankami. Bo bardzo często po prostu gadamy do Pana Boga, jak do ściany w ogóle, albo zazwyczaj, mam wrażenie, w ogóle gadamy po prostu sami do siebie, do własnych pragnień, marzeń, oczekiwań, nie wiem... bólów, cierpień, tęsknot, rozczarowań i tak dalej. Nie. Ojciec Joachim mówi Kiedy przyjmiesz komunię świętą, to usiądź i wsłuchaj się w obecność, czekając, aż się odezwie. Czyli zauważ, nie ty mów, nie ty gadaj Panu Bogu, tylko czekaj, aż On się odezwie. Mówi Ojciec Joachim Wierzę głęboko, że się w końcu odezwie. Kochani, chciałbym was bardzo zaprosić, żebyśmy szukali takiej modlitwy. Ja mówię... ja, Panie Boże, nie chcę zanegować wszystkich tych modlitw ułożonych, aczkolwiek ja muszę wam świętać oprócz brewiarza, chociaż to jest tak naprawdę Pismo Święte, brewiarz, nie? No, poza tamtymi niektórymi hymnami i tak dalej. To jest Pismo Święte, więc to jeszcze jest bardzo ok. Ja w ogóle nie używam tych modlitw takich regułkowych, nie? I oczywiście powiecie mi No, ale przecież jest Ojcze Nasz. Uwaga, ale Ojcze Nasz to nie jest regułka. Ojcze Nasz to jest coś, co Pan Jezus dał. To jest najpiękniejsza modlitwa świata. Ale tych wszystkich innych modlitw, tych modłów, tych po prostu nabożeń z litanii ja tego bardzo rzadko używam, bardzo mało. Dlatego, że, kochani, tak jak mówi Ojciec Joachim, trzeba się wsłuchać w Bożą obecność w nas. Bardzo chciałbym, żebyśmy poszli ten stopień wyżej. I, kochani, oczywiście czasem człowiek jest w takim stanie, że musi skorzystać z jakichś tekstów po prostu, bo nie umie się inaczej modlić. I nie ma w tym nic złego. To nie jest tak, że te modlity są złe. Tylko nie wolno nam się na nich zatrzymać. Zauważcie, ile naszej pomorzności, ile naszego bycia z Panem Bogiem, mam przekonanie, że prawie całe jest oparte właśnie na tych wszystkich czytankach, pogadankach, na tych wszystkich takich, nie wiem... rozważankach przed Najświętszym Sakramentem. Ja, jak jestem w jakiejś parafii, jest adoracja i tam zazwyczaj adoracja jest prowadzona. Ja nie jestem w stanie. Adoracja powinna być modlitwą w ciszy, a nie, że grają, śpiewają albo czytają jakieś po prostu teksty. Ja tego w ogóle nie jarzę. Kochani, uczmy się od Ojca Jehochima. Kiedy przyjmiesz ten najintymniejszy moment przyjęcia pokarmu Bożego, wsłuchaj się, wsłuchaj się w obecność, usiądź chwilę i nawet, jeżeli tam coś grają, coś tam się modlą, wsłuchaj się w obecność Bożą w tobie. Zróbmy dzisiaj taki cały dzień, zróbmy taki cały tydzień i zróbmy całe takie nasze życie, gdzie będziemy się wsłuchiwać w Bożą obecność w nas. No, myślę, że tak. Moi drodzy, to tyle w tym dzisiejszym odcinku, bardzo wam dziękuję za kolejne spotkanie, widzimy się oczywiście jutro, we wtorek, w kolejnych wstawakach Wielkopostnych, już pomału lądujemy w tym Wielkim Poście z nimi, ale się widzimy jutro. Ściskam was bardzo, bardzo was pozdrawiam, życzę wam najlepszego, wielkiego tygodnia i do zobaczenia już niedługo. Błogosławię, pozdrawiam, z Bogiem, paaa...