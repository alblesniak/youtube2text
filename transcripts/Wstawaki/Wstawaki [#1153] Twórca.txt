 Dzień dobry, dzień dobry! Moi drodzy, mamy dzisiaj 25. dzień lipca, to jest poniedziałek, to jest początek nowego tygodnia i to jest, moi drodzy, początek ostatniego tygodnia lipca. Jest w ogóle dzisiaj Międzynarodowy Dzień Bezpiecznego Kierowcy. Jeżeli będziecie dzisiaj kierowali jakimikolwiek pojazdami poruszającymi się po drogach, tudzież jakimikolwiek innymi, to bądźcie dzisiaj bezpieczni. A w ogóle to zaczynamy nowy tydzień, mam nadzieję, że zrobimy coś dobrego. Zapraszam, czołóweczka, jedziemy! 🎵 Moi drodzy, moi mili, moi kochani, moi ulubieni, witam was bardzo serdecznie w tym naszym dzisiejszym odcinku i zapraszam na początek nowego tygodnia. Jak zawsze pomoże nam tydzień rozpocząć mądrość murów. Będzie dzisiaj taka mądrość murów, z którą się dosyć mocno nie zgadzam, ale ona jest w ogóle mądra mądrością murów, czy coś nie... w sensie nie jest mądra, bo się nie zgadzam, ale będzie dla mnie dobrym tematem do tego, żeby pogadać. Posłuchajcie, następująca mądrość z murów. Nie mogę być jednocześnie twórcą i tworzywem. Kochani, to zdanie oczywiście w pewnym sensie jest prawdziwe w odniesieniu do jakiejś bardzo jednej, konkretnej rzeczywistości. Rzeczywiście, prawdopodobnie nie da się zazwyczaj być twórcą i tworzywem. Ale ja, kiedy zobaczyłem to zdanie, to pomyślało mi się o dwóch rolach w naszym życiu, które musimy sobie umieć nazywać i które bardzo warto wziąć na serio, żeby je realizować właśnie w ten właściwy sposób. Co to znaczy? Kochani, są takie rzeczy w życiu, gdzie musimy być twórcą, a nie tworzywem, a czasem chcemy być tworzywem, albo po prostu nie chcemy być twórcą i są takie rzeczy w naszym życiu, gdzie powinniśmy być tworzywem, a nie twórcą, a my bardzo często chcemy być twórcą. Co to znaczy? Kochani, co to znaczy być twórcą w życiu? Są takie rzeczy w twoim życiu i ich oczywiście jest bardzo dużo, jest ich mnóstwo, za które musisz wziąć odpowiedzialność, które musisz stworzyć, które musisz przeprowadzić, doprowadzić do końca, które musisz po prostu zrealizować. Chciałbym, kochani, żebyście pomyśleli dzisiaj, gdzie są takie rzeczywistości w waszym życiu, gdzie wiecie, że powinniście coś zrobić, czymś się zająć, wziąć za coś odpowiedzialność. To może być trudne, to może być wymagające, to może kosztować i tak dalej i wy nie chcecie tego zrobić, bo mówicie to nie jest moja odpowiedzialność albo ja nie umiem, albo ja się boję, albo ja nie chcę, albo tam cokolwiek innego. Bądź twórcą w twoim życiu. Nie twórcą tylko w tym sensie właśnie, jako ktoś, kto tam tworzy jakieś nowe rzeczy, tylko bądź tym, który bierze rzeczy w ręce, bierze za nie odpowiedzialność i je robi. Pomyśl dzisiaj, gdzie cię życie wzywa, żebyś był twórcą, a nie jesteś? Może to jest twoje rodzicielstwo, może to jest twoja praca, może to jest twoja wiara, może to jest praca nad jakimiś twoimi słabymi stronami, może to jest rozwijanie jakichś talentów i tak dalej. Bądź twórcą. Uwaga! Są też takie przestrzenie, gdzie mamy być tworzywem. Co to znaczy? To nie znaczy bierność, to nie znaczy, że nic nie robimy, tylko pozwalamy, żeby nas coś ukształtowało. W tym wypadku, o którym ja kiedyś o tym mówię, mam na myśli oczywiście Pana Boga i to, że mamy być tworzywem dla Pana Boga. To nie znaczy, że mamy być we wszystkim, wszędzie tworzywem, czyli jesteśmy beznadziejni, w sensie bezdziałający, bezmyślni, bezodpowiedzialni i tak dalej. Nie. Ale są takie rzeczy, gdzie Pan Bóg na przykład próbuje nas ukształtować w pewien sposób, bo mówi to i to jest dobre, to i to jest złe, to i to warto, bo tu będziesz szczęśliwy, a mówimy nie, nie, ja uważam, że jest inaczej i inaczej siebie ukształtuje. Czyli mówiąc krótko, jesteś tam twórcą, a nie tworzywem. Zadaj sobie znowu pytanie gdzie są takie miejsca, gdzie powinnaś być bardziej tworzywem, a nie twórcą? Gdzie powinnaś być bardziej... jaka jest żeńska formą od tworzywa? W sensie, bo tworzywo to jest chyba nie jakie w ogóle, tak? Nie wiem, nieważne. Zagubiłem się językowo. Bądź tworzywem. W sensie zadaj sobie pytanie gdzie nie pozwalasz Panu Bogu się kształtować, gdzie nie pozwalasz Panu Bogu, żeby to Pan Bóg ci mówił, albo ci się po prostu nie zgadzasz z tym i zacznij się zgadzać. Kochani, to zdanie nie jest do końca prawdziwe. W niektórych rejonach powinniśmy bardzo być twórcą, w niektórych po prostu tworzywem. Warto zadać sobie pytanie gdzie czym być? Moi drodzy, moi kochani, dziękuję wam bardzo serdecznie za to kolejne spotkanie, bardzo się cieszę, że mogliśmy ten tydzień wspólnie rozpocząć i mam nadzieję, że oczywiście spotkamy się jutro i przez kolejne dni w ogóle, że będziemy się wstałakowo próbować pobudzać. Ściskam was, bardzo was błogosławię, bardzo was pozdrawiam, życzę wam najpiękniejszego dzisiaj dnia i miejcie się, proszę, najlepiej na świecie. Z Bogiem, papaaa...