 Dzień dobry, dzień dobry, moi drodzy, to jest sobota, to jest 30 dzień stycznia, to jest ostatni wstawak w tym tygodniu, ostatni wstawak w tym miesiącu. W ten to sposób zakończyliśmy wstawakowo styczeń. Wiem, że jeszcze jutro będzie jeszcze jeden dzień stycznia, ale nie będzie jutro wstawaku, więc dzisiaj się żegnamy ze styczniem, a to nie ma żadnego znaczenia, bo jest sobota i to są kolejne wstawaki, a ja was bardzo serdecznie zapraszam. Jedziemy! Moi drodzy, moi mili, na koniec ten sobotni dzień jeszcze jedna myśl, jeszcze jedno dzisiaj zdanie, będzie dzisiaj cytat, który, mam nadzieję, nas zaprosi do czegoś dobrego, w sensie do pewnego uwolnienia, bo tu chodziłoby chyba o uwolnienie. Będzie kochani, dzisiaj cytat pana Remigiusza Mroza. Następujące zdanie Nie wierzysz, że ludzie nie posiadają sekretów? To one posiadają ich. Bardzo ciekawe zdanie, bardzo ciekawa myśl, kochani. Mamy wszyscy różne sekrety, nie? Mamy takie sekrety, które są po prostu pewnego rodzaju intymnością i to są okej sekrety. Czyli mamy sekrety, które są naszą taką prywatną własnością, zazwyczaj nie chodzi w nich o rzeczy złe, tylko chodzi po prostu o naszą prywatność, o naszą intymność. Te sekrety są dobre i rzeczywiście my je posiadamy. Ale sekrety, które dotyczą zazwyczaj czegoś złego, jakichś grzechów, jakiegoś wstydu, jakiejś przeszłości niedobrej, czegoś, co albo sami sobie zrobiliśmy, albo ktoś nam zrobił, rzeczy, których się boimy, żeby świat się... no właśnie... dowiedział. Chcemy, żeby się nie dowiedział, nie? Kochani, bardzo często te sekrety nas posiadają, a nie my je. Co to znaczy? One nami rządzą. Zobaczcie, że to wedle nich podejmujemy decyzje, chcąc je zachować koniecznie, broniąc się, żeby świat się nie dowiedział. Ja w ogóle znam, myślę, paru takich ludzi, którzy są w ogóle niewolnikami sekretu. Kochani, ja w moim życiu, kiedy się przyznałem też publicznie do różnej mojej przeszłości, to się spotkało oczywiście z różną reakcją, nie? Niektórzy mnie odsądzili od czci i wiary, niektórzy uważają, że nie powinno mnie być w ogóle w kapłaństwie, są tacy, którzy uważają, że nie powinno mnie być w ogóle w Kościele i w ogóle... no i tak dalej. To było dla mnie trudne, ale to było niezwykle wyzwalające. Dlatego, że te sekrety już mną nie rządzą. Te moje przeszłości, te moje historie już nie są władne nade mną. Kochani, nie chodzi mi tu oczywiście o żaden ekshibicjonizm. Nie. Tylko chodzi o to, żeby nie pozwolić, żeby jakaś prawda o tobie cię więziła, żeby twoje serce było, no właśnie, jak na smyczy, że tamten sekret cię nieustannie ogranicza. Niektóre rzeczy boimy się robić, bo boimy się, że wyjdą nasze niedobre sprawki, nie? Nie chcemy się w coś zaangażować, bo ktoś się dowie. Wtedy jesteś rządzony przez twój sekret. Kochani, Pan Jezus nas wezwał do bycia ludźmi wolnymi, zauważył, sam powiedział, że prawda wyzwala. Prawda sprawia, że coś tobie nie rządzi. Wiem, że to trudne. Wiem, że to może być bolesne. Wiem, że to w ogóle jest czasem takie, że robi, wydawałoby się, krzywdę w życiu. Ale to jest tylko chwilowe. Wiem to na swoim własnym przykładzie. Prawda bardzo wyzwala. I tak, dla niektórych ludzi będzie powodem dla oskarżenia ciebie, ale to... zostawmy tych ludzi Panu Bogu. Kochani, pomyślcie, czy nie ma takich sekretów, takich rzeczy, które cię nie wolą, które się domagają wypowiedzenia, a ty nie chcesz tego zrobić? Zobaczcie, ja myślę, że w ogóle to jest jeden z powodów, dla których Pan Bóg spowiedź właśnie ukrył w czymś takim, że trzeba się przed drugim człowiekiem, w tym wypadku przed księdzem, mimo że ksiądz nie rozgrzesza, w sensie nie on sam, tylko Pan Bóg, ale trzeba się odkryć, nie? Pan Jezus doskonale wiedział, że takie sekrety niewyjawione stają się niewolnicze, dlatego zaprosił nas, żebyśmy je odkrywali. Kochani, pomyślcie, czy nie jesteście niewolnikami jakichś sekretów? Bo jeżeli jesteście, to najwyższa pora zacząć drogę do wyzwolenia. Moi drodzy, moi mili, to by było na tyle w tym tygodniu i w tym miesiącu. Widzimy się oczywiście w poniedziałek, to będzie już luty, to będą odcinki lutowe, albo lutne, albo lutyczne. Jak ja tam zwał, tak jak zwał. Bardzo wam dziękuję za kolejne spotkanie. Ściskam, pozdrawiam, błogosławię, jak nie wiem co. Miejcie dzisiaj piękny dzień. Z Bogiem, paaa...