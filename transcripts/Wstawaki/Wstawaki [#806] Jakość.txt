 Dzień dobry, dzień dobry, moi drodzy Mamy dzisiaj dzień środowy, jest to dzień 9 czerwcowy, dobrze mówię? Tak, 9 czerwca, a to jest kolejny wstawa, który będzie w pewnym sensie kontynuacją wczorajszego, lokalizującą ją w pewnym konkretnym desygnacie. Wiem, powiedziałem mądre zdanie, sam go trochę nie rozumiem. Jedziemy! Moi drodzy, moi kochani, jeżeli pamiętacie, wczoraj wam mówiłem o tym, że nie liczy się ilość, nie liczy się jakość, ale liczy się miłość. I dzisiaj będzie zdanie, które trochę to rozwija, chociaż tak może nie brzmieć. Napisał to, albo raczej powiedział, taki pan, który nazywa się Tony Robbins. To jest taki mówca motywacyjny ze Stanów. Całkiem ciekawy, w sensie niektóre rzeczy ma fajne, inne ma trochę takie właśnie amerykańskie, trochę dziwne, ale generalnie jest dosyć taki motywujący. Natomiast jedno zdanie, bardzo piękne zdanie, które dla was wyuskałem, brzmi następująco Jakość naszego życia sprowadza się do jakości naszych związków z innymi ludźmi. Bardzo piękne zdanie, bardzo mądre zdanie. Moi drodzy, tak jak wam mówiłem, że nie liczy się jakość, tylko miłość i to jest właśnie dowód tego, bo tutaj jakość jest miłością. W sensie jeżeli mamy relacje z ludźmi, budujemy relacje z ludźmi, które są oparte na miłości, które są oparte na nieustannym próbowaniu kochania, to to właśnie świadczy o jakości naszego życia. Kochani, ja to mówiłem wielokrotnie w wielu konferencjach i będę to pewnie powtarzał do końca życia, nie? że Pan Bóg, kiedy nas zapyta kiedyś na sądzie ostatecznym, tak? na sądzie, który się dokona też w naszej śmierci, bo ten sąd szczegółowy, który dokonuje się w naszej śmierci jest jednocześnie tak naprawdę sądem ostatecznym dla nas, to nie będzie nas pytał, no właśnie, o doskonałości, o grzeszności, o... nie wiem... przekazania itd. Nie to, żeby to nie było ważne, ale nie o to nas będzie pytał. Zapyta nas, tak mówi katechizm, zapyta nas o miłość, zapyta nas, czy potrafimy kochać. A miłość zawsze odnosi się do kogoś, dlatego ona zawsze jakby mówi o pewnej relacji. Tylko tu uwaga, kochani, ważne zastrzeżenie, bo wiem, że niektórzy z was mogą powiedzieć nooo... ale mnie to właśnie w życiu nic nie wyszło w tej dziedzinie, bo moje małżeństwa trochę nieudane, z dziećmi mam też taki kontakt słaby i w ogóle nie ma takich ludzi, którzy by mnie kochali, z których byłbym w jakichś takich cudownych relacjach. Uwaga, kochani, to nie na tym polega. Miłość polega na tym, czy ty się starasz kochać i czasem staranie kochania może nie przynosić żadnego rezultatu, twoja miłość może nie przeradzać się w bardzo konkretną, świetną, fantastyczną, dobrą relację, ale to nie znaczy, że nie ma w tobie miłości. Oczywiście, może znaczyć, że nie ma w tobie miłości, ale niekoniecznie tak jest. Więc nawet jeżeli ktoś mi powie ale mnie to żadne relacje nie wyszły, to jest pytanie, ale czy próbowałeś tam kochać? Czy na przykład nawet, jeżeli jakaś relacja jest już, nie wiem, popsuta taka, że nie wiadomo, co z nią zrobić, na przykład jakaś małżeńska, że już nawet nie wiesz, jak tego naprawić, to czy nadal próbujesz, mimo że to nie daje rezultatu, kochać? To to jest ważne. To daje jakość twojemu życiu. Kochani, to, jakimi jesteśmy ludźmi, nie polega na tym, co osiągnęliśmy, czy jesteśmy znani, czy mamy jakieś wielkie dzieła, które będzie można potem pisać o nas po naszej śmierci. Nie na tym polega jakość naszego życia. Ja wiem, że tak ten świat jest skonstruowany, że tak się wydaje, o takich ludziach się mówi, tacy są na świeczniku, takich się wspomina i tak dalej. Ale nie, prawdziwymi ludźmi, ich jakością jest miłość, którą mieli, jest miłość, którą żyli w życiu, bądź ją nie żyli. I tutaj jest właśnie wielkość albo niewielkość, jakość albo brak jakości. Pomyśl dzisiaj o twoich relacjach i nawet jeżeli one są trudne, nawet jeżeli one są może nieudane takie, że myślisz sobie mnie to tam za bardzo nie wyszło w tej miłości, to pytanie, czy mimo wszystko próbujesz kochać, nawet jeżeli to nie przynosi rezultatu, bo jeżeli próbujesz, to jakość twojego życia jest absolutnie zachwycająca. Moi drodzy, moi mili, to by było na tyle w tym naszym dzisiejszym spotkaniu środowym, które wieńczy pierwszą połowę tego tygodnia. Zawraszam was oczywiście na drugą połowę, na kolejne trzy wstawaki w tym tygodniu, ale to od jutra, bo dzisiaj to by było na tyle, no bo ile można tu siedzieć i gadać. Niezmiernie było mi miło, że się mogliśmy znowu spotkać. Ściskam, pozdrawiam, błogosławię, najlepszego dnia wam dzisiaj życzę i miejcie się, pamiętajcie najlepiej na świecie. Z Bogiem, pa pa