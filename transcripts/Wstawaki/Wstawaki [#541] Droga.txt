 Dzień dobry, dzień dobry, moi drodzy, dzisiaj piątek, 26 czerwca, to jest wystawak piątkowy, przedostatni w tym tygodniu, bardzo będzie fajny, bo będzie oczywiście biblijny, jak to zawsze w piątki, więc generalnie będzie dzisiaj przesuper. Mówiąc najkrócej i w ogóle najserdeczniej i najchętniej i w ogóle najcieplej, was zapraszam, jedziemy! Moi drodzy, moi mili, witajcie bardzo, bardzo, bardzo serdecznie w tym dzisiejszym odcinku i zapraszam na chwilę dzisiejszej rozkminy na podstawie Bożego Słowa. Posłuchajcie, proszę, fragmentu z Psalmu 37, werset 5. Strasznie słynne zdanie, każdy je zna, każdy go, myślę, często bierze do głowy, nie zawsze dobrze je rozumiemy. Spróbujemy sobie dzisiaj troszeczkę na nie popatrzeć. Powierz Panu swą drogę i zaufaj Mu, a On sam będzie działał. Moi drodzy, to jest bardzo ważny temat, bardzo obecny w chrześcijaństwie, bardzo często niestety wykrzywiany w chrześcijaństwie. Co to znaczy? Powierz Panu swą drogę. Kochani, można te słowa powiedzieć na wiele różnych sposobów, tak? Jezu, Ty się tym zajmij. To, co ostatnio jest bardzo popularne. Ja się oddaję Panu, ja Mu się powierzam, ja jestem w Jego rękach, w Jego opiece. Kochani, te wszystkie zdania są oczywiście absolutnie prawdziwe. To jest w ogóle Biblia. To nie są jakieś cytaty ze świętych, nawet najlepszych świętych, to jednak tylko ludzie. To jest Biblia, kochani. To zdanie jest prawdziwe, tylko trzeba je naprawdę dobrze rozumieć. Kochani, powierzanie się Panu nie oznacza bezczynności. Powierzanie się Panu nie oznacza nierobienia tego, co możemy robić. Całe nasze życie ma być powierzane Panu i to oznacza kilka rzeczy. Po pierwsze, powierzam się Panu, czyli pytam Pana, co Mu się podoba, a co nie. To jest pierwsza rzecz, kochani. Powierzyć się Panu, to znaczy powierzyć się Jego oglądowi na moje życie. Powierzyć się Jego zapatrywaniom na moje życie. Czyli powierzyć się Panu to nie jest tak, że ja robię tam, co mogę, co chcę, a Ty się, Panie Boże, tym zajmij. Nie. To jest pytanie, Panie Boże, a co byś chciał? Panie Boże, a co ja powinienem robić? Panie Boże, a jaka jest Twoja wola? Więc, kochani, po pierwsze, powierzyć się Panu to jest nieustannie rozeznawać, czego Pan Bóg chce, a nie po prostu zostawiać sprawy swojemu własnemu biegowi. Po drugie, oczywiście, powierzyć się Panu, to jest też taki moment, że kiedy po ludzku wszystko, co miało być zrobione, zostało zrobione. Po ludzku żeśmy się zatroszczyli tak, jak się da zatroszczyć. Żeśmy przedsięwzięli wszystkie możliwe kroki, żeby sobie w czymś tam pomóc i poradzić. Po ludzku zostało absolutnie wszystko załatwione tak, jak ma być. I już nie ma nic do zrobienia, w sensie jakby nie mogę już bardziej tę sytuację ogarnąć po ludzku. Tak, oczywiście wtedy zostawiam też Panu Bogu, Panie Boże jeżeli możesz coś jeszcze teraz dodać, jeżeli możesz coś zrobić, to błagam Cię, zrób to. Ale uwaga! Bardzo często to może być tak, że Pan Bóg się zaprosi do robienia czegoś, a nie zrobi tego za Ciebie. Kochani, o co chodzi? Jest taka po prostu pokusa i taka tendencja, żeby to zdanie traktować jako tak zwane zdanie zwalające, przepraszam za wyrażenie, ale zwalające rzeczy na Pana Boga. Zwalające rzeczy, które my powinniśmy zrobić. Jasne, są rzeczy, których nie jesteśmy w stanie zrobić i przerzućcie wasze troski na Pana. Oczywiście, że tak. Ale są rzeczy, które my możemy robić. I to zdanie nie jest wytrychem do tego, żeby nie robić tego, co mamy robić. Tak, powierzcie Panu swoją drogę. Czyli niech ta droga będzie Jego decyzją, będzie nieustannie pytana, jaką drogą mam pójść i tam, gdzie wam brakuje sił, tam, gdzie nie, możecie już nic zrobić po ludzku, bo wszystko, co po ludzku udało się zrobić, to zrobiliście, tak, powierzcie Mu, że On będzie dalej to prowadził, jakkolwiek będzie chciał to zrobić. Kochani, o to chodzi w powierzaniu się Panu. To nie jest bezczynność, to nie jest nic nierobienie, to nie jest taki relatywizm, że niech tam się dzieje, co się chce, bo Pan Bóg zdecyduje. Nie. To jest nasze zaangażowanie, które po prostu ufa, że jesteśmy w rękach Pana Boga i że możemy Go słyszeć i że możemy wziąć od Niego wszystkie potrzebne wskazówki i siły do działania. Więc bierzcie je dzisiaj, aktywnie bierzcie je dzisiaj i żyjcie według Tego. On was poprowadzi tą drogą. Moi drodzy, moi mili, bardzo wam dziękuję za kolejne spotkanie. Zapraszam na jeszcze jedno, oczywiście w tym tygodniu, jutrzejsze sobotnie, jak zawsze, kończący tydzień. Jeżeli tylko będziecie mieli czas i chęć, to zapraszam, spotkajmy się. Bardzo was ściskam, bardzo was pozdrawiam, bardzo wam błogosławię i w ogóle modlę się za was bardzo naprawdę. Miejcie się, proszę, najlepiej na świecie. Z Bogiem, papa...