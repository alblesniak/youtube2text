 Dzień dobry, dzień dobry, moi drodzy, to jest piątek dzisiaj, jest chyba 4 stycznia, a to jest przedostatni odcinek Wstawaku w tym tygodniu, w którym was bardzo serdecznie witam i na który was bardzo zapraszam. Lecimy! Moi drodzy, moi kochani, bądźcie bardzo serdecznie przywitani w ten piątkowy poranek i zapraszam na krótkie spotkanie, oczywiście dzisiaj ze Słowem z Pisma Świętego, no bo mamy piątek, czyli najlepszy możliwy cytat, jaki tylko może być. Skoro jeszcze ciągle jesteśmy w takim tym rozpoczynaniu nowego roku, tak jeszcze będzie pewnie do jutra, chociaż może już nie może, dzisiaj skończymy, to oczywiście nie może się obyć bez jednego cytatu z Biblii, który zawsze się czyta na początku roku, czyli z tak zwanego Błogosławieństwa Aaronowego. Chciałbym, żebyśmy jedno zdanko sobie tylko z tego Błogosławieństwa wzięli i żeby ono dzisiaj rozpromieniło dosłownie, żeby rozpromieniło nasz dzisiejszy dzień. Brzmi ono następująco, to jest, kochani, Księga Liczb, 6, 25, jest tam tak napisane Niech Pan rozpromieni oblicze swe nad tobą. Kochani, to zdanie, czyli właśnie fragment tego Błogosławieństwa, którym się błogosławili Żydzi, to jest, myślę, jedno z najpiękniejszych jakby wyrazów błogosławieństwa, jakie sobie można wyobrazić. Zobaczcie, ono mówi o tym, że nad człowiekiem, oczywiście w takim sensie symbolicznym nad człowiekiem, jest twarz Pana Boga, twarz Pana Boga cała rozpromieniona. Pomyślcie, bo to jest w ogóle bardzo piękne słowo. Rozpromienić się to znaczy, że z twojej twarzy wychodzą promienie radości, promienie słońca, promienie szczęścia, promienie zadowolenia, promienie takiej akceptacji, że w tej twarzy wszystko jaśnieje dobrem i masz nad sobą taką twarz Pana Boga, który, jak cię widzi, to jest cały rozpromieniony. Kochani, to jest najlepsze możliwe życzenie nie to, że na nowy rok, na każdy dzień w ogóle życia, żeby żyć w takim doświadczeniu rozpromienionego oblicza jakby Pana Boga. Kochani, jest tylko jeden sposób, jakby żeby tego doświadczyć. Wpatrywać się w to oblicze. Kochani, jeżeli mamy jakieś postanowienia sobie robić na ten rok, tak jak to ciągle od kilku dni wam o tym tutaj gadam, może bez sensu, to myślę, że najważniejszym postanowieniem, trochę tak, jak wam mówiłem wczoraj, jest tylko jedna potrzeba, prawdziwie potrzebna każdemu człowiekowi, to jest nieustanne wpatrywanie się w oblicze Ojca. Kochani, to można robić na tysiące różnych sposobów. To można robić na adoracji, to można robić na prywatnej modlitwie, to można robić na Eucharystii, to można robić na wielbieniach, to można robić w czytaniu Pisma Świętego, to można robić kochając drugiego człowieka, czyli wszędzie tam, gdzie spotykasz się z żywym Bogiem, wszędzie tam, gdzie jakby szukasz doświadczenia obecności Boga. Kochani, im więcej takiego doświadczenia będziemy mieli, tym więcej będziemy mieli tego doświadczenia rozpromienionego oblicza Boga. Bo to błogosławieństwo mówi bardzo prostą rzecz. Jak tylko dojrzysz Jego oblicze, ono jest zawsze rozpromienione. Ono zawsze, kiedy na ciebie patrzy, to jest rozpromienione szczęściem i miłością do ciebie. Kochani, dla mnie, jeżeli czasem mnie ktoś pyta co to znaczy, że ja się nawróciłem, jakby jak ja doświadczam Boga, to ja Go doświadczam właśnie tak. I to nie znaczy oczywiście, że zawsze, w każdym momencie i w każdej sekundzie, ale kiedy tylko szukam Pana Boga, to natychmiast doświadczam tego rozpromienionego Jego oblicza. Że On na mnie patrzy i widzi we mnie rzeczy, których ja sam w sobie nie widzę. Ja często widzę, że jestem beznadziejny do niczego i nic w ogóle nie mam do zaproponowania, a On jest cały rozpromieniony w ogóle mną. Ja nie mogę w to uwierzyć w ogóle, dlaczego tak jest, dlaczego On tak na mnie patrzy. Kochani, to jest jakby Boży plan na najbliższy rok, na najbliższy rok, na najbliższą wieczność, tak można by powiedzieć, i od wieczności, i na wieczność. To jest Jego plan. Kochani, po pierwsze, chciałbym, żebyście potraktowali ten odcinek jako już naprawdę jedne z ostatnich noworocznych życzeń, bo już startujemy w normalne zaraz odcinki, ale chciałbym, żebyście potraktowali to jako życzenie moje dla was. W sensie... żebyście doświadczali tego rozpromienionego oblicza. Ale po drugie, kochani, sami sobie możecie to zrobić, jeżeli tylko będziecie z Nim jakby w takiej bliskości, jeżeli będziecie z Nim szukać takiego kontaktu. Im więcej tego rozpromienionego oblicza zaznacie, w sensie w modlitwie, w Piśmie Świętym, w Eucharystii, w miłości, tym więcej będziecie mieć takie jakby ciągłe doświadczenie to jest ze mną. Bo to jest, kochani, coś, co się buduje jako pewna stała pewność w człowieku, jeżeli tylko tego szuka. Jeżeli szuka takiego spotkania jakby z Panem Bogiem. Jak nie szuka, no to trudno czego doświadczyć. Oczywiście Pan Bóg i tak się przebija przez te różne chmury i próbuje nam pokazać to rozpromienione oblicze, ale znacznie łatwiej, kiedy się po prostu na to słońce wystawimy. Więc proszę, wystawcie dzisiaj facjaty wasze cudowne, gęby, twarzyczki wasze kochane, wystawcie je na Pana Boga w adoracji, w modlitwie, w Piśmie Świętym, w Eucharystii, gdziekolwiek tylko możecie i patrzcie w to rozpromienione oblicze, bo ono daje niewymowne, nieskończone, z niczym nieporównywane szczęście. No dobrze, moi drodzy, to dzisiaj tyle w tym odcinku piątkowym. Jeszcze oczywiście widzimy się jutro w tym tygodniu, czyli w sobotę w ostatnich wstawakach tego tygodniowych, a potem znowu dalej, aż do końca świata. To ja was piątkowo serdecznie ściskam i pozdrawiam i mam nadzieję, do zobaczenia już niedługo. Miejcie się najlepiej, proszę, na świecie. Błogosławię, z Bogiem, paaa...