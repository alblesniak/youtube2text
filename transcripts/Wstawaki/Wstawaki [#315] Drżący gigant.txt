 Dzień dobry, dzień dobry, moi drodzy, dzisiaj 7 września, jest sobota, a to jest ostatni odcinek Stawaku w tym tygodniu, na który ja was bardzo, ale to bardzo serdecznie zapraszam. Jedziemy z nim! Moi drodzy, moi kochani, witam was najserdeczniej w ten sobotni poranek albo jakiekolwiek innej porze dnia, kiedy to oglądacie i zapraszam dzisiaj na ciekawostkę. Będę się dzisiaj posługiwał ściągą, dlatego że dzisiaj jest bardzo dużo informacji w tej ciekawostce, których chyba nie byłem w stanie zapamiętać, a jest to w ogóle naprawdę ciekawa rzecz. Otóż chciałem wam dzisiaj opowiedzieć o czymś takim, jak najcięższa roślina na ziemi. Jest to dosyć skomplikowane, ale zaraz się połapiecie, o co chodzi. Nazywa się to Trembling Giant, czyli chodzi o drżącego olbrzyma. Tak go nazywają. Jest to kolonia topoli osikowej. Za moment pewnie zobaczycie jakieś zdjęcia, jeżeli nie zapomnę ich umieścić. Jest to przez większość biologów uznawane za jeden organizm, ponieważ każde drzewo jest genetyczną kopią tych drzew pozostałych i wszystkie są połączone korzeniami. Mówią, że to jest najcięższy żywy organizm na ziemi, ważący około 6 tysięcy ton. Uwaga. Kolonia zajmuje 43 hektary, liczy 45 tysięcy pni identycznych genetycznie i jest, jak mówiłem, połączona korzeniami. Trudno jest policzyć wiek, dlatego że one się ciągle wymieniają te pnie, stare umierają, nowe się pojawiają. Niektórzy mówią, że ona, ta roślina ma około 80 tysięcy lat. Uważam, że strasznie w ogóle ciekawa sprawa, nie? Takie ustrojstwo drzewne, że niby osobne drzewa, jak się na nie patrzy, no to po prostu widać rosnące z ziemi drzewa, ale wszystkie genetycznie są takie same i wszystkie są połączone korzeniami, czyli 45 tysięcy po prostu połączonych razem pni. Myślę, że się domyślacie, o czym będzie ta ciekawostka. To jest o nas. To jest o ludziach. My jesteśmy, moi drodzy, najcięższą rośliną na ziemi. Dlatego, że my wszyscy jesteśmy połączeni korzeniami. Tym naszym korzeniem jest Pan Bóg. Tym naszym korzeniem jest to, że my wszyscy z Niego wyrastamy, że gdyby nie Jego soki życiowe, gdyby nie Jego nieustanna decyzja o tym, że mamy żyć, że mamy istnieć, że On nas chce, no to by nas nie było. Jesteśmy wszyscy w Nim połączeni. I też wszyscy genetycznie jesteśmy dokładnie tacy sami. Nie chodzi mi oczywiście o te geny, bo wiem, że tym się różnimy, ale chodzi mi o to, że genetycznie jakby taka genetyka duchowa jest nasza taka sama, bo po prostu jest z miłości, od Niego pochodzi. I to jest coś, co też już wam mówiłem kilka razy, kochani, że kiedy się z jednym z nas coś dzieje niedobrego, to reszta też to odczuwa. Kiedy się z jednym z nas dzieje coś dobrego, to reszta też ma z tego dobre skutki. One są często oczywiście trudno zauważalne. To jest tak, jak jedno drzewo na jednej stronie raczej nie widzi skutków bycia drzewa tego 45-tysięcznego po drugiej stronie tego lasu. Ale u nas jest tak samo. Kochani, im lepiej jest z nami, tym lepiej jest z całą ludzkością. Im gorzej jest z nami, tym gorzej jest z całą ludzkością. Jeżeli chcecie pomóc ludzkości, ostatnio to jest modne, tak? Pomóżmy światu, pomóżmy ludzkości, żebyśmy byli lepszym miejscem do życia w tym świecie, żeby ludzkość była dojrzalsza itd. itd. To wszystko w ogóle prawda i super. Ale jest tylko jeden sposób na to. Jeżeli z tobą pojedynczym, z tobą pojedynczą będzie lepiej, to z całą ludzkością będzie dużo lepiej. Jeżeli z tobą będzie gorzej, to z całą ludzkością będzie dużo gorzej. My jesteśmy najcięższym organizmem na ziemi połączonym w Panu Bogu. Nie to bardzo cieszy, że jestem z wami połączony, przepraszam was za wszystko, co we mnie nie tak, bo to na was oddziałuje i dziękuję za to wszystko, co w was tak i we mnie tak, bo to na nas również oddziałuje i stajemy się coraz lepsi. Kochani, pamiętajmy o tym. Nie żyjemy sami sobie. Jak mówił Merton kiedyś nikt nie jest samotną wyspą. Nie ma takich ludzi. Wszyscy jesteśmy połączeni. Warto sobie o tym czasem pomyśleć. Moi drodzy, to tyle na dzisiaj w tym odcinku, tyle we wstawakach w tym tygodniu. Serdecznie was zapraszam oczywiście na wstawaki w tygodniu następnym. Mam nadzieję, że będziemy się ciągle wstawakowo spotykali. Ściskam was, pozdrawiam was, błogosławię jak nie wiem co i do zobaczenia już w poniedziałek. Z Bogiem, paaa... Napisy stworzone przez społeczność Amara.org