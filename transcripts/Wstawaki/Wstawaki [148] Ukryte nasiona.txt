 Dzień dobry, dzień dobry, moi drodzy, jest dzisiaj 21 lutego, to jest czwartek, a to jest kolejny odcinek Wstawaków, na który was bardzo, ale to bardzo serdecznie zapraszam. Jedziemy! Moi drodzy, moi kochani, witam was serdecznie tego poranka i zapraszam na kolejny dzień, który, mam nadzieję, rozpoczniemy dzisiaj tymi wstawakami i to będzie dobry początek. Dzisiaj ciekawostka z takiej kategorii ciekawostek o świecie, tak można by to nazwać. Otóż jest, moi drodzy, w Chile pustynia, która nazywa się Atacama. W ogóle bardzo inspirujące i ciekawe miejsce, jedno z moich w ogóle takich marzeń, żeby tam pojechać. Byłem już, co prawda, w Chile, ale nie udało mi się pojechać na tą pustynię i zamierzam tam pojechać kiedyś. Może się uda. Jest to jedno z najsuchszych miejsc na ziemi. Jak to w ogóle pustynia jest suche, ale to jest jedno w ogóle z najsuchszych miejsc na ziemi. Nie rośnie tam absolutnie nic. Jak się na tą pustynię wiedzie, no to można oczywiście kilometry spędzać, zero jakichkolwiek rośni. Co jest bardzo ciekawe, co odkryli jacyś dziwni naukowcy, którzy się takimi rzeczami zajmują. Otóż w glebie schowane pod ziemią są podobno setki, jeśli nie tysiące, jeśli nie dziesiątki tysięcy różnego rodzaju nasion, które latami, potrafią kilka, kilkanaście lat tam w tej glebie przebywać, nie rosną, dlatego że nie ma wilgoci. Ale raz na kilkanaście lat na tej pustyni pada deszcz i wtedy, kiedy pada deszcz, wszystkie te nasiona, że tak powiem, wyrastają w rośliny i to są rośliny, których się podobno nie spotyka w żadnym innym miejscu na ziemi. Czyli w ogóle bardzo, bardzo, bardzo wyjątkowe. I raz na kilkanaście lat nagle ta pustynia robi się zielona, robi się tam dużo dziwnych, takich fajnych roślin. To trwa oczywiście nie tak długo, dopóki jest ta wilgoć, potem wszystko usycha i znowu przez kilka, kilkanaście lat nie ma na tej pustyni nic, wszystko jest schowane pod ziemią, a potem znowu te nasiona wydają rośliny, wydają owoce i tak dalej. Niesamowite w ogóle uważam. Chciałbym na tą pustynię trafić jednocześnie w tym czasie, kiedy tam będzie pusto, a potem zobaczyć, jak już nie jest pusto. To się pewnie nie uda. Ale uważam, że w ogóle bardzo ciekawe miejsce na świecie. Jak się łatwo domyślić, od razu mi to daje pewną taką duchową prawdę, która się w naszym życiu dzieje. Moi drodzy, mamy różne rzeczy, o których wiemy w sobie od dawna. W sensie różne dobra, różne talenty, różne błogosławieństwa, które znamy, bo wiemy, jakie mamy dobre cechy. Ale kochani, mamy też takie rzeczy, które są w nas poukrywane i dopiero po kilkunastu, czasem kilkudziesięciu, czasem w ogóle dopiero pod koniec życia, latach, mogą się wydobyć. I kochani, nawet jeżeli człowiek żyje przez kilka, kilkanaście lat w takim poczuciu pewnej posłuchy, że nie ma za wiele dobrego w nim, nie ma jakichś talentów specjalnych, nie ma jakichś specjalnych okazji albo czegoś wyjątkowego, to bądź cierpliwy i szukaj w sobie. Dlatego, że jeżeli nadarzy się pewna okazja, czyli przyjdzie pewnego rodzaju deszcz, czyli przyjdzie specjalna łaska Pana Boga, to Pan Bóg w danym czasie to wydobędzie, bo ci to będzie potrzebne. I kochani, cała sztuka polega na tym, żeby tego nie przegapić. Bo niektórzy tak się potrafią zapatrzeć w swoją beznadzieję i w to, że nic nie mają, nic im nie wychodzi, nie mają żadnych talentów, że nawet kiedy ten deszcz by przyszedł, to oni po prostu nie pozwolą, żeby to wyrosło. Ja uważam, że to jest w ogóle bardzo piękne, że są takie rzeczy, które Pan Bóg w nas chowa, bo wiesz, że na co dzień one by nam nie były potrzebne albo byśmy je zmarnowali za szybko i czeka z nimi na jakąś specjalną okazję, bo wie, że wtedy to nam będzie strasznie potrzebne. Jeżeli jesteś akurat w takim miejscu, gdzie jest susza, gdzie jest pustynia, nie bój się, masz tam pod glebą, masz tam w sercu gdzieś głęboko pochowane różne rzeczy. Nie zniechęcaj się, czekaj i jeżeli tylko będziesz czekać, to się doczekasz, aż w stosownym czasie, we właściwych okolicznościach przyjdzie specjalna łaska, która to z ciebie wydobędzie. Ja kilka takich rzeczy w swoim życiu, myślę, zauważyłem, że jakby nie miałem jakiejś zdolności, nie miałem jakichś możliwości i nagle, kiedy dopiero przyszła ta sytuacja, to to się pojawiało. Na przykład myślę, że jedną z takich sytuacji, ja tego jeszcze nie doświadczyłem, ale jak czytam o różnych męczennikach, to to jest na przykład coś takiego, co się dzieje u męczenników, że są na przykład tacy męczennicy, którzy przez całe życie im wydawało się, że są bardzo słabi i nie są w stanie się oprzeć żadnemu bólowi, żadnych jakichś takim zmaganiom, cierpieniu itd. nagle z nich wyrosło, jakby specjalna łaska wtedy zstąpiła, czyli ten deszcz i wyrosło z nich totalne męstwo, totalna zdolność do oparcia się różnego rodzaju prześladowaniom. Myślę, że Pan Bóg na czasem takie specjalne okazje w naszym życiu czeka z jakąś łaską. Więc nie kombinujmy tak Boże, żeby to na mnie nigdy nie przyszło, bo ja nie mam do tego sił. Spokojnie. Jeżeli to na ciebie przyjdzie, to się też może ogadać, że właśnie będziesz miał na to siły, bo Pan Bóg tam ziarenko w tobie trzyma i czeka z tą wodą do gleby, żeby to wyrosło właśnie wtedy. Mówiąc krótko, nie zniechęcaj się swoją pustynią, nie wpatruj się w swoje bestalencie, tylko czekaj na właściwy moment. Moi drodzy, to by było na tyle w tym dzisiejszym odcinku. Ja was bardzo serdecznie pozdrawiam z Bartąga. W sensie jak już tu oglądacie, to już mnie tu pewnie nie ma, ale mam tu akurat teraz rekolekcję koło Olsztyna. Strasznie sympatyczna miejscowość, bardzo fajna. Więc pewnie jeszcze jutro i pojutrze stąd się spotkamy, w sensie... no... mnie tu już nie ma, ale wy będziecie stąd oglądać. To tyle chciałem, tylko wam się pochwalić, gdzie jestem. Bo jestem koło Olsztyna. Ściskam, pozdrawiam, błogosławię i do zobaczenia w następnych odcinkach. Z Bogiem, paaa...