 Dzień dobry, dzień dobry! Moi drodzy, to jest poniedziałek, jest 4 lutego, to jest nowy tydzień, który właśnie rozpoczynamy, więc serdecznie was zapraszam na nowe wstawaki. ♪♪♪♪ Moi drodzy, moi kochani, bardzo was serdecznie witam na początku tego tygodnia i zapraszam na kolejne sześć spotkań, gdzie, mam nadzieję, codziennie rano zrobimy coś pobudzającego i sensownego, co by żyć. Zacznijmy dzisiaj od dosyć poważnej sprawy, ale myślę, że w ogóle fajnej, takiej potrzebnej i w ogóle owocnej. Mianowicie, jakiś czas temu rozmawiałem z pewną osobą, nieistotne są oczywiście szczegóły personalne, która, no niestety, choruje od dłuższego czasu na raka. Miała już dwa razy takie momenty, kiedy wydawało się, że ta choroba jest pokonana, kiedy wyniki były pozytywne. Niestety, po kilku, kilkunastu miesiącach znowu się potem okazywało, że rak wrócił. Po raz kolejny, teraz po raz trzeci zmaga się, męczy się z tym, żeby to po prostu cholerne chorobsko pokonać. I kiedy z nią rozmawiałem, padło takie jedno zdanie, które jest w sumie dla mnie oczywiste, ale kiedy je usłyszałem właśnie w takim kontekście, to nagle nabrało, że tak powiem, rumieńców. Otóż ta osoba, to była kobieta, mówi do mnie tak Ojcze, ja kiedy patrzę na te moje zmagania z chorobą, po raz kolejny, już tyle razy mi się wydawało, że będzie dobrze, tyle razy wydawało mi się, że jestem już uzdrowiona, że będzie w porządku, a znowu to wraca, to od dłuższego czasu nauczyłem się już tak naprawdę jednej, jednej perspektywy. Muszę wytrwać do końca dzisiejszego dnia. Ojcze, nie myślę już o tym, że przede mną, nie wiem, ileś tam tygodni chemii, że przede mną ileś tygodni takich, a nie innych skutków tego leczenia, które są po prostu katastrofalne, że nie dam rady, nie wytrzymam znowu przechodzić po raz trzeci przez wszystkie te straszne trudności. Mówi nie. Ojcze, moja perspektywa jest taka, że do dzisiejszego wieczoru. W sensie, mówi czy jestem w stanie żyć z rakiem jeden dzień. Jeden dzień, chociażbym czuła, że umieram, że po prostu nie dam rady, to jeden dzień do wieczora wytrzymam. I, ojcze, to jest moja podstawowa perspektywa w ogóle w tej chwili. W sensie wytrzymać jeden dzień. I, kochani, ja wiem, że oczywiście w tej sytuacji, kiedy się jest chory na raka, to jest zupełnie inna perspektywa, niż to, kiedy się zmagasz tam z różnymi innymi rzeczami, ale to tak naprawdę jest perspektywa na każde zmaganie. Kochani, jeżeli spojrzymy sobie tak do przodu, że muszę, nie wiem, z czymś się męczyć przez najbliższe 10 lat, a może tak rzeczywiście będzie, że jestem w jakiejś takiej sytuacji, która jest tak męcząca, tak trudna, że najbliższe 10 lat to będzie jakieś strasznie trudne zmaganie, to rzeczywiście może człowiekowi po prostu mogą ręce opaść, nie? I mamy takie przekonanie nie dam rady, nie mam takiej siły, nie poradzę sobie, nie umiem tego przezwyciężyć. Do wieczora. I, kochani, tu nie chodzi tylko oczywiście o jakieś choroby czy jakieś inne takie nieszczęśliwe sytuacje w życiu, tu chodzi o każde zmaganie, chodzi o każdą trudność, przed którą stajemy, która wymaga od nas takiego długotrwałego męczenia się z czymś. Czasem po prostu męczenia się z czymś złym, a czasem męczenia się o coś dobrego. Perspektywa do wieczora to tak samo działa na przykład z grzechami. Kiedy się męczysz z jakimś grzechem, który ci wraca i wraca, jesteś od czegoś uzależniony, to też, jak będziesz sobie myślał, przecież ja nie dam rady bez tego żyć przez najbliższy do końca życia. Ale dzisiaj, do wieczora, jesteś w stanie sobie poradzić bez tego grzechu. Do wieczora jesteś w stanie te kilka, kilkanaście godzin wytrzymać. I, kochani, to skrócenie perspektywy do wieczora, tylko dzisiaj, to jest coś, co naprawdę może strasznie pomóc. Może macie takie rzeczy, z którymi się męczycie i w tym tygodniu wiecie, że to będzie znowu trudne tydzień, bo będziecie się znowu z tym zmagać. Do wieczora te kilka, kilkanaście godzin dajcie radę. Jutro, kiedy się obudzicie rano, to znowu do wieczora. Perspektywa jednego dnia. To nie dlatego, znaczy nie bez przyczyny Pan Jezus mówił, żeby się jutrzejszy dzień martwił samą siebie. On dokładnie o tym wiedział. Dzisiejszy dzień to jest jedyne, co mamy zrobić. I też, kochani, coś, co myślę... wiem, że to oczywiście wszystkiego nie zmienia i nie robi się od razu łatwo, ale to naprawdę może pomóc. No dobrze, moi drodzy, to tyle na dzisiaj w tym odcinku. Bardzo wam serdecznie dziękuję za kolejne spotkanie. Życzę wam najlepszego tygodnia, jakie się tylko da. Miejcie się dobrze, do wieczora, trwajcie, a jutro znowu, a my się widzimy jutro, w następnym odcinku. Ściskam, pozdrawiam, błogosławię, z Bogiem, paaa...