 Dzień dobry, dzień dobry, moi drodzy, to jest poniedziałek, jest 17 września, jest kolejny tydzień, rozpoczynamy poniedziałek, a to znaczy, że trzeba po prostu lecieć ze wstawakami. No to lećmy! Moi drodzy, moi kochani, bardzo, ale to bardzo serdecznie was witam kolejnego dnia, kolejnego tygodnia, kolejnego w ogóle czegokolwiek tam w waszym życiu i bardzo się cieszę, że rozpoczynamy kolejne poranki ze wstawakami po to, żeby robić fajne rzeczy. Jeżeli pamiętacie, tydzień temu, w poniedziałek, zaczęliśmy miniserię we wstawakach o orkach. Nie o orkach z Majorki, ale o orkach krwiożerczych, zabójczych, terroryzujących świat i tak dalej. Będę wam mówił, już wam mówiłem tydzień temu, dzisiaj wam znowu powiem i powiem wam też za tydzień o taktykach, że tak powiem, polowań, o taktykach morderczych orek albo orków, ale raczej chyba orek, dlatego że potem z tego sobie wyciągamy prawdy duchowe. A myślę, że jest w ogóle co wyciągać. Technika na dzisiaj, kochani, jest techniką tak zwaną techniką na foke, albo techniką na fale, albo techniką na kre. Tak można by to nazwać. To, że one to w ogóle robią, to jest w ogóle coś fascynującego. Mianowicie, na czym to polega? Otóż, moi drodzy, orki, jak wiecie, żyją we wodzie. W sensie nie wychodzą na zewnątrz, nie łażą sobie po brzegu i też jakby mają w ogóle trudności z przebywaniem poza wodą. Tam chwilę mogą, ale nie za długo. I w związku z tym mają problemy z łowieniem albo raczej zabijaniem i potem jedzeniem tego typu swojego pokarmu, który się, że tak powiem, ponad wodą znajduje. Otóż, kiedy orki są w takich rejonach, gdzie są na przykład kry i na tych krach leżą sobie foki, to mają niesamowity sposób łapania tych fok. Na czym to polega? Otóż, najpierw orki lokalizują taką fokę, w sensie gdzie ona sobie tam leży. Jak to robią? Robią to na tak zwanego spławika. Czyli orka się ustawia pionowo i tak lekko wysuwa tylko głowę ponad wodę, żeby dobrze zobaczyć, w którym miejscu jest ta kra i czy na krze rzeczywiście jest foka. A potem orki dzielą się na dwie ekipy. Jedna ekipa z jednej strony kry, druga ekipa z drugiej strony kry i teraz jedna ekipa płynie w kierunku tej kry, robiąc falę po to, żeby ta fala zmyła tą fokę z tej kry. A tam z drugiej strony już czekają z otwartymi paszczami kolejne orki, które ławią tę fokę i jest po foce. Co w ogóle ciekawe, zauważono też, są takie filmiki w ogóle na YouTube, jest ich dużo, że orki tą falą potrafią jakby zmywać tą fokę z kry, nie zjadają jej po drugiej stronie, ona znowu wchodzi na tą krę, one znowu i tak w kółko. I najpierw sobie myśleli jacyś tam naukowcy, że one się po prostu bawią w ten sposób. Okazuje się, że nie. Chodzi o to, że one szkolą młode, że potrafią po prostu zabierać młode orki i uczą je, jak robić tą falę i w ogóle nie jedzą tych fok, tylko je po prostu kilkanaście, kilkadziesiąt razy spychają z tej kry, żeby się młode nauczyły. Kochani, no jest w ogóle coś niesamowitego to, że to są tak inteligentne zwierzęta. Ale traktujemy sobie to oczywiście jako pewnego rodzaju prawdę duchową o taktykach złego, czyli o tym, w jaki sposób zły nas atakuje. I to jest, moi drodzy, myślę, ważna prawda duchowa. Nie wiem, czy zły robi tak jak orki, w takim sensie, że szkoli swoje młode i nie wiem, czy, że tak powiem, działa w nas jak spławik, aczkolwiek mam wrażenie, że trochę tak. Ja ten spławik tak duchowo sobie traktuję bardziej w takim kluczu, że polega on na tym, że zły w niektórych miejscach nas próbuje, tak wychyla trochę głowę, żeby zobaczyć, że tak powiem, czy tam jesteśmy narażeni na coś. I kiedy się szczai, że rzeczywiście mamy jakiś słaby punkt, to potrafi zrobić zmasowany atak, żeby nas innymi jakby rzeczami zepchnąć w swoje sidła. Nie wiem, czy rozumiecie, o co mi chodzi. Że zły często nie robi tak, że atakuje po prostu na przykład człowieka, nie wiem... pokusą niewiary. Nie. Tylko zobaczcie, zrobi fale różnych innych wydarzeń. Cierpień, nieszczęść, właśnie takiego przekonania Pan Bóg mi nie pomaga, dzieją mi się straszne rzeczy w życiu i to nas pomału spycha z takiej kry wiary, aż w końcu wpadamy po prostu w wodę i tam już czeka rzeczywisty zły z bardzo konkretną pokusą niewiary. Tylko on rzadko przychodzi na przykład do człowieka wierzącego, będącego blisko Pana Boga z taką propozycją Słuchaj, może być tak, przestał wierzyć w Pana Boga. Nie. On wywoła falę, czyli wywoła inne rzeczy, które cię zepchną z tej pozycji. I kochani, myślę, że warto się tej taktyki nauczyć, że on wykorzystuje różne rzeczy do tego, żeby nas doprowadzić do czegoś innego, żeby nas zniszczyć w inny sposób. I kochani, warto się przyjrzeć sobie, czy takie coś mi się w życiu nie dzieje, czy właśnie nie ma różnych fal z różnych stron, które zły powoduje wieloma swoimi działaniami po to, żeby nas wytrącić z jakiejś dobrej sytuacji wiary, z dobrej sytuacji nadziei itd. itd. To jest jedna z jego, myślę, naprawdę dobrych, genialnych taktyk. No, a nauczył się tego od orek, albo raczej orki od niego. Oczywiście to tylko porównanie, bo te orki to w ogóle chyba są fajne, tylko nie przypuszczałem, że one są tak zabójczo-krwiożercze. To tyle w tym dzisiejszym odcinku. Za tydzień będzie kolejny o kolejnych taktykach orek. Moi drodzy, to w tym odcinku poniedziałkowym rozpoczynającym ten tydzień byłoby tyle. Bardzo was ściskam, bardzo was pozdrawiam, bardzo was błogosławię i widzimy się oczywiście jutro we wstawakach o 6, w sensie no... o którejkolwiek rano. Tak mam oczywiście skojarzenie z tą 6. Miejcie najlepszy dzień. Błogosławię, z Bogiem, paaa...