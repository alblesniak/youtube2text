 Dzień dobry, dzień dobry, dzień dobry, moi drodzy Czwarty... tak, czwarty dzień stycznia, środa, dzień spaghetti, dzień brajla. Ciekawe... dzień spaghetti, w sensie spaghetti lubię, brajla nie znam, bo nie potrzebuję, ale to jest w ogóle, myślę, mega umiejętność, nie? umiejętność czytania brajla i w ogóle, że też ktoś to wymyślił, to też w ogóle super, że osoby niewidome mogą czytać. Ekstra! Bardzo dzisiaj modlimy się za wszystkich, którzy cierpią, bo nie widzą, a w ogóle to dzisiaj zjedzmy spaghetti. W sensie ja nie mogę, bo nie jem karbów. W sensie tych węglowodanów, nie? Kolejny odcinek, zapraszam i jedziemy! Moi drodzy, moi mili, moi kochani, tak się jakoś składa, to już będzie taki trzeci odcinek, gdzie znowu będę wam dawał pewne perspektywy na Nowy Rok, ale może tak to po prostu miało się poukładać. Dawno sobie to już przygotowałem, wszystko, co wam tu dzisiaj gadam, w sensie w tym tygodniu gadam i jakoś tak mi wychodzi, że jako tak mi wyszło na Nowy Rok, że są takie noworoczne różne myśli i kierunki i perspektywy. To nie będzie, wbrew pozorom, odcinek związkowy, chociaż oczywiście będzie również o związku. Kochani, ciekawostka, taka dosyć oczywista, ale nieoczywista. I ciągle do tego trzeba wracać, a w ogóle trzeba o to dbać, ale to zaraz o tym powiem. Uwaga, taki fakt prosty. Poślubienie najlepszego przyjaciela eliminuje ryzyko rozwodu o ponad 70%. Bardzo ciekawe zdanie, kochani. Wiecie, że niestety rozwodów jest masa. Wiecie, że nieudanych małżeństw, które nawet nie kończą się rozwodem, ale kończą się takim, wiecie, wewnętrznym, że tak powiem, rozbiciem dzielnicowym, nie? No jest masa. I to jest w ogóle po prostu plaga. Gdybyś poślubił, poślubiła swojego najlepszego przyjaciela, z którym wcześniej zbudowałeś naprawdę bliską przyjaźń, czyli nie chodziło tam tylko o zakochanie, tylko naprawdę o bycie z kimś w przyjaźni, masz już 70% mniej możliwości albo raczej 70% więcej szans, że się nie rozwiedziecie. Kochani, mówiłem wam już to tysiące razy i powtórzę to zdanie jeszcze raz. Najwyższą formą miłości jest przyjaźń. Kochani, nam się przyjaźń niestety bardzo zdegradowała. U nas jest przyjaźń, dopiero potem jest miłość wyżej. To nieprawda. Kochani, miłość równa się przyjaźni. Jeżeli nie ma w pewnej relacji przede wszystkim i jej fundamentem nie jest przyjaźń między ludźmi, czyli wspólność pewnego bycia, radość z tego, że jesteśmy razem, nie żadne zakochanie, nie żadne emocje, nie żadna seksualność, nie cokolwiek innego, tylko przyjaźń, to małżeństwo, kochani, nie przetrwa. Albo przetrwa z ogromnymi trudami, bo będzie musiało zbudować tę przyjaźń. Kochani, my naprawdę żeśmy pomajgali w tym świecie. Jakby miłość właśnie z tym odczuwaniem, z zakochaniem, z emocjami, z pożądaniem itd. Kochani, nie chodzi mi oczywiście o to, bo wiem, że to jest właśnie ta skaza naszego myślenia. Aha... czyli to są takie związki z rozsądku, takie związki z wyboru. Nie! Bo przyjaźń nie jest z rozsądku i nie jest z wyboru. Kochani, ja mam na przykład przyjaciół bardzo bliskich. Nie dużo oczywiście, kochani, bo nie da się mieć dużo bardzo bliskich przyjaciół. Takich ludzi, do których naprawdę mogę nazwać przyjaciółmi, pewnie jest kilkoro w moim życiu. Myślę, że na pewno nie więcej niż dziesięć. Na pewno. To jest pewnie, nie wiem... Nie będę oczywiście liczył, ale tak myślę, że to jest z sześć albo z siedem osób, które naprawdę mogę nazwać moimi przyjaciółmi. Z tego są pewnie dwie takie osoby, które są moimi najbliższymi przyjaciółmi, nie? Ja do tych ludzi nie odczuwam żadnych emocji w takim sensie, że Boże, jak tylko się z nimi spotkam, to będzie takie piękne i cudowne i to będzie najpiękniejsze. Nie. Nie odczuwam do nich pożądania. Tak, to są również kobiety. Nie. Nie łączy nas żadna więź pożądawcza. Natomiast ja wiem, że kocham tych ludzi. Ja wiem, że jestem przez nich kochany. I wiem, że żadne małżeństwo nie kocha się bardziej. Oczywiście nie mówię, że małżeństwa nie kochają się równie mocno, jak ja i moi przyjaciele. Nie wątpię w to. Jest takich małżeństw wiele. Ale to jest właśnie miłość. I kochani, przyjaźń to jest coś, o co najbardziej na świecie trzeba dbać. Jeżeli jesteście w małżeństwie, macie zbudować przyjaźń. Jeżeli nie jesteście, budujcie przyjaźnie, które nie są małżeństwem, będą, uwaga, taką samą miłością. Będą takim samym przynależeniem jednego człowieka do drugiego, jednocześnie w totalnej wolności, bo przyjaźń daje tę wolność, emocje ich nie dają. Kochani, zadanie na 2023 rok. Buduj przyjaźnie. Jeżeli je masz, to je rozwijaj. To dbaj o nie. Kochani, ja wiem o tym. I tu wiem, że mam strasznie dużo sobie do zarzucenia. Mam ludzi, którzy mnie bardzo kochają, tak jak mówię, tych moich przyjaciół i wiem, że ja daję im znacznie mniej niż powinienem, niż mogę, nawet nie to, że powinienem, tylko niż mogę. Mógłbym znacznie więcej. Tylko, że ja jestem egoistą, jestem leniem itd. Zróbmy rok 2023 rokiem budowania przyjaźni i dbania o przyjaźń, i rozwijania przyjaźni. Kochani, to jest klucz do wszystkiego. Przyjaźń jest najwyższą formą miłości. Moi drodzy, moi mili, moi kochani, dziękuję wam bardzo, bardzo, bardzo serdecznie za to nasze kolejne spotkanie, z którego bardzo się cieszę. Widzimy się oczywiście jutro w czwartek, a jakże? Dlaczego mielibyśmy się nie widzieć? No i w ogóle to jest wszystko super i jest wszystko ekstra. W sensie... niech tak będzie. O to się modlę. Nie wiem, czemu to powiedziałem, ale widać, że tak ma być. Proroctwo. Ściskam was, pozdrawiam, błogosławię i miejcie się, proszę, najlepiej na świecie. Z Bogiem, papa!