 Dzień dobry, dzień dobry! Moi drodzy, to jest sobota, jest 16 marca, to jest kolejny odcinek Wstawaków ostatni w tym tygodniu, kolejny z Ojcem Iachimem, który nam zakończy pierwszy tydzień Wielkiego Postu i nas przeniesie potem katapultą do drugiego tygodnia. Co ja gadam? Nie wiem. Jedziemy! Moi drodzy, moi kochani, bardzo, bardzo, bardzo was serdecznie witam w sobotni poranek i mam nadzieję, że to oglądacie, mimo że jest sobota, może macie wolna, może nie, ale mam nadzieję, że rozpoczniecie dzień nawet nie tyle ze mną, ile z Ojcem Iachimem. Aczkolwiek ja będę jego dystrybutorem, w sensie będę jego dostarczycielem do was. Dzisiaj taka po prostu kwintesencja, myślę, Ojca Iachima. Zauważycie na pewno, już to zauważyliście, ale będzie tego znacznie więcej. Bardzo dużo cytatów, które będę wam czytał, cytował z Ojca Iachima, to będą cytaty o modlitwie, dlatego że Ojciec Iachim bardzo dużo mówił o modlitwie i myślę, że po prostu trzeba się od Niego uczyć modlitwy. Posłuchajcie, dzisiaj troszeczkę dłuższe zdanie, nie jakieś strasznie, ale lekko duszne, bardzo, bardzo piękne. Istnieje też modlitwa wszechrzeczy. Wszystko, co istnieje, cała natura, jest dziełem Boga i ma swój dźwięk. Oprócz dźwięków słyszalnych jest dźwięk obecności. To jest po prostu zdanie, nad którym można by siedzieć dwa tygodnie. Tam jest tyle treści, tyle warstw, tyle jakichś głębokości w ogóle. Ojciec Iachim mówi, że istnieje modlitwa wszechrzeczy, czyli modlitwa tego, że wszystko, co istnieje, może być modlitwą na dwa sposoby. Jeden bardzo oczywisty, ale nie o nim, mam wrażenie, mówi Ojciec Iachim i drugi mniej oczywisty, właśnie o którym mówi Ojciec Iachim. Jaki to jest ten bardziej oczywisty? Że kochani, wszystko, co jest, jest dziełem Boga, więc jak się na cokolwiek patrzy, jak się cokolwiek widzi, to z tego się powinna rodzić modlitwa. Myślę, że każdy z was tego doświadczył, nie? Kiedy zobaczyliście coś bardzo pięknego, nie wiem... piękny krajobraz, piękne góry, piękne słońce, zachód słońca, gwiazdy, niebo, księżyc, rośliny, zwierzęta i tak dalej, to rodzi się takie coś w człowieku, a przynajmniej powinno się rodzić. Pewnie mamy tego coraz mniej, nie tyle, ile potrzeba, ale powinno się rodzić. Takie uwielbienie i zachwyt. Panie Boże, aleś nastwarzał po prostu cudownie ten światek i Ty musisz być genialny, skoro takie rzeczy genialne zrobiłeś. Ale... Ojciec Joachim mówi jeszcze o czymś innym. Mówi jeszcze o dźwięku wszechrzeczy. Czyli chodzi o to, że samo to, że coś istnieje, to to jakby modli się swoją obecnością, dlatego że istnieje tylko dzięki Bogu. On to nazywa tak bardzo pięknie, są to słysza... oprócz dźwięków słyszalnych, są dźwięki obecności. Czyli nie jest to coś, co możesz usłyszeć, tylko jest na przykład kamień i ten kamień w pewien sposób się modli w takim sensie, że istnieje. Czyli tym, że istnieje, oddaje chwałę Bogu, dlatego że nie istniałby, gdyby nie Bóg. Bóg stworzył każdy kamyczek na ziemi. Co to znaczy? Jak się rozglądasz gdziekolwiek po świecie, to wszystko, co widzisz, każdy przedmiot, każda rzecz, w ogóle wszystko, co istnieje, bezdźwięcznie, w ciszy często, niezauważalnie bardzo często dla nikogo, oddaje chwałę Bogu samym swoim istnieniem. Uwaga! Ty też się do tego zaliczasz. Co to znaczy? Że nie tylko modlitwa słowem, nie tylko modlitwa, która ma jakiś sens, w sensie myślowy, jakieś znaczenie, jest modlitwą. Również samo to, że istniejesz, to jest już modlitwa. Ojciec Joachim nam bardzo często powtarzał, że wystarczy usiąść, pomyśleć sobie jestem i to już jest modlitwa. Ja bym chyba o tym w ogóle jakieś coś większego jeszcze zrobie. Coś mi tam dzwoni. Przepraszam, zaraz wrócę. Już jestem, wybaczcie, przepraszam, zadzwonił mi telefon. Więc, moi drodzy, jakby samo to, że jesteś, samo to, że istniejesz, to możesz tym istnieniem modlić się i oddawać Bogu jakby chwałę. Kochani, to jest coś niezwykłego, to jest coś niesamowitego, że jakby można się nauczyć, myślę, że na tym w ogóle polega mistyka i dlatego ojciec Joachim był mistykiem, był jakby tym, który miał z Panem Bogiem taką relację, można się nauczyć jakby modlitwy takiej, która jest nieustannie po prostu wynikająca z twojego trwania, z tego, że jesteś. Samo to, że istniejesz, już cię odnosi do Pana Boga. Kochani, popróbujcie dzisiaj tych dwóch rzeczy. W sensie, po pierwsze, to jest łatwiejsze, jakby doceniając po prostu cały stworzony świat, widząc go, oddawajcie chwałę Bogu za to, że to istnieje. Po drugie, posłuchajcie tego bezdźwięcznego głosu rzeczy, które istnieją, a które istnieniem oddają chwałę Bogu. I wreszcie po trzecie, wy samym swoim istnieniem oddawajcie chwałę Bogu. Co za jazda jest w tym tekście? To w ogóle mówić o tym te trzy minuty, które mówię, to jest w ogóle żenada, bo to trzeba by gadać godzinami o tym, co to ojciec Joachim wyprawia. Posiedźcie dzisiaj z tym zdaniem. Moi drodzy, moi kochani, to tyle w ten dzisiejszy odcinek. Widzimy się, mam nadzieję, w poniedziałek w kolejnych wstawakach z ojcem Joachimem. Zapraszam oczywiście wieczorem na okruchy i potem na inne sprawy. Miejcie dobrą sobotę. No co mi znowu dzwonisz? Już kończę. Pozdrawiam, ściskam, błogosławię, z Bogiem, paaa...