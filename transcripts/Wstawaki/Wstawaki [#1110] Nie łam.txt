 Dzień dobry, dzień dobry, dzień dobry, dzień dobry, moi drodzy, czwarty czerwca, sobota. Ostatni wstawak w tym tygodniu, kończymy pierwszy czerwcowy tydzień. Jest dzisiaj, kochani, dzień walki z nielegalnym połowem ryb. Naprawdę? Znaczy, że w ogóle... no... przecież nie, ja w ogóle... wiecie, że jestem anarchistą. Ja w ogóle uważam te wszystkie zasady, ja wiem, że one mają jakiś tam sens, bo one coś tam chronią, ale żeby ludziom zabraniać ryby... znaczy ja w ogóle ryby nie łowiłbym, bo to uważam, że je to boli, jak tam się je wbija, te haczyki, to w ogóle... Może nie będę w to szedł, bo to są jakieś bardzo głębokie rozkminy. Jest też dzisiaj ogólnośrodowy dzień środowiska. To w ogóle warto, warto o to dbać. To prawda. No to lecimy z tym wstawakiem sobotnim. Zapraszam. Czołoweczka. ♪♪♪ Moi drodzy, moi mili, moje drogie, moje miłe, bardzo was serdecznie witam i bardzo was zapraszam na dzisiejszy odcinek. Będzie dzisiaj dosyć trudne zdanie. Takie chyba trochę jeszcze, że tak powiem, czerwcowo-dniodzieckowe. Będzie dzisiaj trochę o dzieciach, ale nie, w sumie nie będzie o dzieciach. Posłuchajcie, Frederick Douglas takie zdanie powiedział Łatwiej jest ukształtować silne dzieci, niż naprawić złamanych dorosłych. Ha! Kochani, dlaczego to zdanie? Jak sobie przeczytałem, pomyślałem no tak trochę niby o dzieciach, ale to nie jest o dzieciach, bo to nie jest tylko o tym, że mamy ukształtować silne dzieci, nie. Kochani, zobaczcie, my czasem robimy różne złe rzeczy, czasem względem ludzi, nie? Albo nie chcemy zaprzestać jakichś takich złych sytuacji, jakiegoś takiego złego, nie wiem, traktowania ludzi, bycia z nimi w złych relacjach itd. albo nawet samego siebie. Na przykład niszczy... bo to też, myślę, dotyczy dziecka w nas. Zgadzamy się na coś, co jest złe w naszym życiu, co nas niszczy, z takim mówieniem No dobra, wiem, że to jest takie, ale to tam kiedyś naprawię, nie? To tam... to jakby... mam jeszcze czas. Uwaga, kochani. To zdanie jest mądre, bo mówi tak Znacznie trudniej jest podnieść człowieka, który został złamany, niż ukształtować kogoś, kto był może zerowy, w takim sensie nieukształtowany, jeszcze niesilny, niedojrzały itd. i jakby łatwiej jest wzbudzić w nim te dobre rzeczy, niż zniwelować te złe. Kochani, jeżeli latami niszczyliśmy siebie, niszczymy siebie, albo niszczymy innych ludzi, kochani, może się okazać, że w pewnym momencie w ogóle to się okaże niemożliwe. Oczywiście z Panem Bogiem wszystko jest możliwe i z Panem Bogiem, jak się Pana Boga zaprosi nawet do najbardziej złamanego człowieka, to oczywiście, że da się go podnieść. Pan Bóg potrafi podnieść nawet to, co umarło. To jasne. Ale, kochani, może się okazać, że po prostu jesteśmy w takim miejscu, jesteśmy w takim stanie, że to już naprawdę po prostu wymaga tylko i wyłącznie interwencji cudu Bożego. Proszę... o tym mówię ten odcinek, proszę was, żebyście nigdy nie myśleli w takim kluczu mam jeszcze czas, to jeszcze tak trochę mogę, jeszcze się podniosę, jeszcze jakby wiem, że to mnie niszczy, wiem, że to jest złe, ale przecież jeszcze nie jest tak źle. Kochani, może się okazać, że nagle się obudzicie któregoś dnia i sobie powiecie kurde, ja pierdziu, po prostu złamałem się. Całkiem się po prostu zniszczyłem albo kogoś innego, nie daj Boże, jeszcze nie zniszczyłem. Kochani, można się totalnie połamać i nawet nie zauważyć kiedy, bo mówimy sobie jeszcze trochę, jeszcze trochę. Kochani, ja to w ogóle znam z życia. Myślę, że miałem taki moment, że bardzo długo się oszukiwałem mówiąc jeszcze trochę, jeszcze trochę i w pewnym momencie się obudziłem w takim stanie, że wiedziałem, że to tylko nadzwyczajna, nadprzyrodzona interwencja Boża może coś zrobić, bo po ludzku to się już nie da. Jestem już tak połamany, że po ludzku się nie da. I myślę, że gdybym się wcześniej tak nie oszukiwał, mówiąc sobie jeszcze trochę, jeszcze trochę, to by do tego nie doszło. No ale doszło. Kochani, nie mówcie sobie jeszcze trochę mogę, to jeszcze nie jest tak źle, bo nagle się obudzicie i się okaże, że jest tak źle. Takie dzisiaj ostrzeżenie. Moi drodzy, moi mili, moi kochani, serdecznie wam dziękuję za to spotkanie, bardzo wam dziękuję za ten tydzień wstawakowy. Mam nadzieję, że był dla was pomocny, owocny i że coś dobrego w tym tygodniu w sobie zrobiliśmy. Widzimy się oczywiście od poniedziałku w kolejnym tygodniu wstawakowym. Będziemy się nawzajem pobudzać tymi spotkaniami. Taką mam nadzieję przynajmniej. Bardzo was ściskam, życzę wam pięknego weekendu, miejcie się poszle najlepiej na świecie, bardzo wam błogosławię i w ogóle wszystkiego dobrego. Z Bogiem, papaaa...