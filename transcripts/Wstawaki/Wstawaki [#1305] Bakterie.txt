 Dzień dobry, dzień dobry, moi drodzy, mamy dzisiaj... co to mamy dzisiaj? 16 lutego, czwartek. Tłusty czwartek dzisiaj, o Boże. Dzisiaj te wszystkie pączki, te wszystkie faworki, te wszystkie ciasta. No ja nie mogę, ja jestem na keto od jakiegoś dłuższego czasu, więc raczej się chyba nie złamię. Złamałem się raz, kochani, jak byłem w Azji, bo oczywiście musiałem, wiecie, w Singapurze iść na katą klaksę i tak dalej, tam się trochę połamałem, ale potem się podniosłem, więc nie chciałbym się znowu połamać. Dzień listonosza. Pozdrówcie dzisiaj wszystkich listonoszy. Niech wam dobre wiadomości przyniosą, a nie takie niedobre. Tyle. Czołóweczka, odcineczek robimy. Zapraszam. Moi drodzy, moi mili, moi kochani, moi ulubieni, witam was serdecznie w ten czwartkowy dzień, czwartkowy poranek pewnie w większości i zapraszam na ciekawostkę. Będę się posługiwał oczywiście ściągą, żeby nie pomylić faktów. Będzie dzisiaj ciekawostka taka, wiecie, leśna. Albo w sumie nie. Taka bardziej ciekawostka drobnoustrojowo-bakteryjno-zaraskowa, ale związana z lasami. Nieważne, posłuchajcie. Lecznicze właściwości iglastych lasów potwierdził biolog Boris Tokin. Uwaga, jego eksperyment. Do kropli wody zawierającej pierwotniaki dodał krople roztartych igieł świerkowych. Mikroorganizmy zginęły w ułamku sekundy. To zaś wyjaśnia fakt, że powietrze w młodych lasach sosnowych jest niemal całkowicie pozbawione drobnoustrojów za sprawą wydzielanych przez igły fitoncydów. Drzewa te dezynfekują otoczenie. Nigdy nie myślałem, że drzewa iglaste mają takie coś, że dezynfekują otoczenie. W ogóle, kochani, te drzewa to jest taka ważna rzecz na świecie, my tego tak nie zauważamy, nie? Bo jesteśmy przyzwyczajeni, po pierwsze, że żyjemy w miastach, więc tam gdzieś tam się drzewa pojawiają, ale, kochani, to w ogóle wiecie, że te drzewa po prostu robią taką robotę na świecie z tlenem i z oddychaniem, że to bez drzew to jakaś tragedia, nie? Ale to, że iglaki mają taką właściwość jeszcze, że potrafią zdezynfekować swoje otoczenie, wydzielają takie właśnie swoje te substancje, tak jak to się tam nazywało, te fitoncydy, które dezynfekują z bakterii otoczenie. Bądź drzewem iglastym. Największym drzewem iglastym na świecie jest Pan Bóg. Pan Bóg jest po prostu iglakiem mega. Jak się tylko coś znajdzie w Jego otoczeniu, natychmiast wszystkie drobne ustroje, wszystkie zarazki, wszystkie bakterie znikają. Kochani, tam, gdzie jest Pan Bóg, tam zło nie ma dostępu po prostu. Tam, gdzie jest Pan Bóg, tam zło nic nie może powiedzieć. Ono jest natychmiast usuwane przez samą obecność Pana Boga. Po pierwsze, jak chcesz sobie usunąć różnego rodzaju obecności złe w swoim życiu, Pana Boga tam zaprosi. Jak ci iglak tu wyrośnie, jak będziesz po prostu żył w cieniu tego iglaka, będziesz mieć absolutnie całe zło usunięte. Kochani, wielokrotnie o tym mówiłem ludziom w spowiedzi, nie wiem... w rozmowach i tak dalej, że walka ze złem nie polega na walce ze złem. Kochani, my mamy w chrześcijaństwie po prostu taką chorobę, żeby nieustannie myśleć o tym, że mamy walczyć ze złem. Uwaga! Nie my mamy walczyć ze złem. I to nie jest żadna zachęta, wiem, jak teraz to oczywiście nie zrozumiałem, o... to jest ten właśnie taki fajnoksiądz, który mówi, że zło jest nieważne. Nie. Chodzi o to, że my nie możemy pokonać zła. Zło jest pokonywane przez Pana Boga. Nasza rola to jest tak się do Pana Boga przyczepić, tak Go zakorzenić w sobie, tak się stać tą gałązką winorośli, tak być blisko Niego, tak żyć według Jego zasad, tak żyć według tego, co Pan Bóg mówi, czyli po prostu zrobić sobie Jego Królestwo w sercu, żeby On tutaj wszędzie mieszkał. Jak On to wszędzie mieszka, zło odchodzi, bo zło nie ma nic do powiedzenia przy takim iglaku. Jednocześnie ty możesz być takim iglakiem dla ludzi wokół ciebie, nie? Jeżeli ty jesteś człowiekiem wypełnionym Bogiem, jeżeli jesteś dobrym człowiekiem, jeżeli jesteś człowiekiem, który kocha, to każdy, kto ma z tobą kontakt, każdy, kto z tobą przebywa, każdy, kto żyje z tobą, usuwasz mu zło również, bo twoja miłość, twoje dobro, twoja świętość będzie go wyciągać z tego. Też, kochani, jeżeli jesteście pogrążeni w różnego rodzaju złu, szukajcie takich dobrych, świętych ludzi, bo oni was... wiecie doskonale o tym, będą was z tego wyciągać, będą was z tego jakby trzymać z dala od tego. Pan Bóg jest największym iglakiem świata i my bądźmy podobnymi iglakami. Moi drodzy, moi mili, moi kochani, moi ulubieni, dziękuję wam bardzo serdecznie za kolejne spotkanie. Kochani, przypomnę, już luty połowa, niedługo będziemy chyba już kończyć całkowicie tę dystrybucję. Mamy kartkownik jeszcze, zostało sporo, sporo w ogóle jeszcze egzemplarzy, za dużo chyba wydrukowaliśmy. Mamy kartkownik, czyli kalendarz na ten bieżący 2023 rok. Kalendarz, opamiętniko, notatniko, dzienniko, whatever. Na każdy dzień taki katolicki ogarnia rzeczywistości. Zajrzyjcie proszę do linków po albo na stronę Langusty. Ten kartkownik jest ciągle dostępny, również z pakietami w książce jak się modlić. Zapraszam. Ściskam, pozdrawiam, błogosławię i miejcie się proszę najlepiej na świecie. Z Bogiem, pa, pa