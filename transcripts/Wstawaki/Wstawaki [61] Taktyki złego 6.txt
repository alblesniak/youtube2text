 Dzień dobry, dzień dobry, moi drodzy, to jest poniedziałek, jest 15 października, a to jest kolejny odcinek Stawaku, w którym rozpoczynamy nowy tydzień. Więc nie ma co czekać, jedźmy! 🎵 Muzyka 🎵 Moi drodzy, moi kochani, bardzo was serdecznie witam w ten poniedziałkowy poranek i bardzo was zapraszam na rozpoczęcie nowego tygodnia. Jak zawsze w poniedziałku, od jakiegoś czasu, zajmujemy się taktykami złego na podstawie orek. Jest to w sumie ostatni odcinek z serii o orkach, dlatego że jest sześć taktyk orek i dzisiaj robimy finalny odcinek orkowego taktowania, jeżeli chodzi o zdobywanie ofiar. Kochani, dzisiaj taka rzecz, jeszcze jedna, bardzo ciekawa, może nie jakaś jakby wybitna technika, ale bardziej pewien sposób działania orek. Otóż naukowcy już dawno odkryli, patrząc na te orkowe zachowania, że orki mają taką wybitną zdolność do tego, żeby się dostosować do warunków, których są, że one, na przykład, jeżeli chodzi o jedzenie, to nie są wybredne i to, co akurat mają w okolicy, to tym się żywią, a inne orki w innym miejscu świata żywią się czymś innym. Tak, jak wam to mówiłem w poprzednich odcinkach, jeżeli jakieś orki żyją tam, w jakimś miejscu, gdzie są właśnie, nie wiem, śledzie, to jedzą śledzie. Jeżeli orki żyją w miejscu, gdzie są rekiny, to jedzą rekiny. Otóż jest bardzo ciekawa rzecz, jeżeli chodzi o orki żyjące w takich rejonach arktycznych i to, jak one się dostosowały do tamtego rejonu. Otóż o co chodzi? Pojawiło im się jakiś czas temu taka nowa opcja, że tak powiem, dietetyczna, nowa opcja jedzeniowa, dlatego że roztopiło się trochę oczywiście pokrywy lodowcowej, bo wiecie, że to się dzieje, nie? Że pokrywa lodowcowa się coraz bardziej topi i w związku z tym otworzył się dostęp jakby do nowych łowisk, gdzie wcześniej orki jakby nie miały żadnej szansy, żeby łowić. Przepraszam, wyciągam sobie telefon, bo muszę zobaczyć nazwę tego, co one jedzą. O, już mam. Narwale. Otóż tam, w tych arktycznych rzeczach, owce... Boże, owce... orki polują na narwale. To są takie małe walenie. Techniki stosują podobne, jak już w tych, o których wam mówiłem. Czyli tam zapędzają je po prostu w takie zbite stada albo je łowią tak na plaży, w sensie na plaży, na lodzie, gdzie tak po prostu wypływają i je pożerają. Więc w technice nie ma nic nowego. Natomiast to, co ciekawe, to czekały jakby na otworzenie się nowej przestrzeni, żeby poszukać nowego rodzaju pożywienia. I to jest, uważam, bardzo ciekawy fakt duchowy, szczególnie, jeżeli chodzi o walkę duchową, w sensie o takie szukanie taktyk złego. Otóż, moi drodzy, warto być uważnym w ten sposób, że zły, mimo że ma ulubione miejsca oczywiście u nas, gdzie nas atakuje, to już na pewno zauważyliście wielokrotnie, że zły ma jakieś tam wasze słabości, ma jakieś takie rzeczy, gdzie zawsze uderza i to są jego ulubione miejsca. Twoje słabe punkty są zazwyczaj miejscami działania złego. Ale on też nieustannie czai, czy gdzieś się roztopiła jakaś pokrywa lodowcowa. Czyli nie tylko, czy gdzieś się nie pojawił w twoim życiu jakiś nowy obszar, gdzie zły mógłby zaatakować. I my, niestety, czasem myślimy sobie no tak, tam mnie zaatakuje, ale nawet nie widzimy tego, że tam się coś osłabiło, no bo walczymy z nim zawsze na takim i takim froncie. Kochani, ja to już wiele razy widziałem w spowiedziach, bo też w swoim własnym takim życiu, gdzie właśnie ja się koncentruję na jakimś grzechu i tam walczę ze złym i jakby bardzo skoncentrowawszy się na tym grzechu, tak naprawdę przestaje patrzeć na inne dzieliny rzeczywistości, a tam się często pojawia jakiś taki moment, gdzie no właśnie, robię się słabszy i tam zły atakuje. Nie wiem, czy zauważyliście na przykład, że jeżeli ktoś ma jakiegoś grzecha takiego w kółko powtarzanego, to bardzo często, na przykład, w spowiedzi tak wygląda, że się spowiadamy tylko z tego grzechu i człowiek nie widzi już żadnych innych swoich słabości. To jest dokładnie to. I zły cię może porozwalać w tych innych miejscach, bo tam się roztopiła pokrywa lodowcowa, a ty tego nie zauważyłeś. Otóż zły jest tak orka. Nieustannie patrzy, gdzie się nowa jadłodajnia otworzy. Czy gdzie się otworzy jakieś nowe miejsce, gdzie on mógłby przeatakować, no i jeść coś nowego w nas, jakoś nas zniszczyć. No trzeba być mądrym. Trzeba po prostu nie patrzeć tylko tunelowo na te jedne rzeczy, tylko szerzej siebie widzieć i szerzej siebie oglądać. O to by chodziło. Uczmy się tego od tych dziwnych, fascynujących, ale no rzeczywiście krwiożerczych orek. Moi drodzy, to tyle w dzisiejszym odcinku. Bardzo wam dziękuję za to spotkanie kolejne. Zapraszam oczywiście jutro. Jutro będzie święcie, bo będzie cytat świętego jakiegoś pewnie, więc bądźcie, ja będę. Do jutra. Ściskam, pozdrawiam, błogosławię i widzimy się w następnym odcinku. Z Bogiem, paaa...