 Dzień dobry, dzień dobry, moi drodzy, jest dzisiaj czwartek, jest 17 stycznia, to będzie dosyć ekwilibrystyczny odcinek, zaraz wam powiem dlaczego, ale was serdecznie zapraszam na nowe wstawaki. Jedziemy! Moi drodzy, witajcie bardzo serdecznie w tym odcinku i bardzo z góry przepraszam, jeżeli będzie wam się trochę trząsł obraz, dlatego że statyw mi stoi na kanapie, na której siedzę i jak się tylko lekko poruszam, to się trzęsie, więc wybaczcie, będą takie dzisiaj przeszkody, ale jakoś chciałbym tutaj to nagrać, ten odcinek, bo dlaczego by nie. Mamy dzisiaj czwartek, będzie dzisiaj cytat. Nie wiem, dlaczego to ma się jeden z drugim łączyć, no ale będzie dzisiaj czwartek, więc będzie cytat. A cytat będzie w ogóle fajny. Pan się nazywa Jim Ruin? Nie wiem, jak się go czyta, nie mam pojęcia. Cytat jest następujący Motywacja jest tym, co pozwala ci zacząć. Nawyk jest tym, co pozwala ci wytrwać. Kochani, to zdanie jest mądre, dlatego że ono pokazuje dwie jakby siły działające w życiu, a mam wrażenie, że część z nas bardzo często jedną z nich pomija albo tylko na jednej jedzie, co w sumie de facto to samo oznacza. A bardzo ważne jest, żeby zobaczyć, co są dwie te rzeczy. Mianowicie, bardzo potrzebujemy motywacji w życiu, czyli potrzebujemy takich momentów, gdzie emocjonalnie, tak psychicznie jesteśmy jakby do czegoś porwani, gdzie nasze emocje do czegoś niosą. Na przykład wstawaki nasze poranne mają być pewnego rodzaju taką motywacją, że wstajecie rano, może wam się nie chce, ale oglądacie szóstaka i może wam się zachce. I to jest bardzo potrzebne, ale jest ogromny błąd, kiedy próbujemy jechać tylko i wyłącznie na motywacji, czyli właśnie na tym, że się ładujemy, nie wiem... pozytywnym myśleniem albo jakimiś inspiracjami, oglądamy filmiki, słuchamy jakichś ludzi i myślimy, że to nam pozwoli zrobić wielkie rzeczy w życiu. Nie. To ci pozwoli zacząć, tak jak mówi ten cytat. Ale bardzo ważna jest druga rzecz, czyli nawyk. Nawyk, kochani, czyli wytrwałość. Nawyk, czyli w kółko powtarzana jakaś czynność, nieustanne takie zmuszanie się, żeby w niej jakby trwać. Ona ci pozwoli to dzieło dokończyć. I znowu, są tacy, którzy idą tylko w to drugie i myślą, że tylko samą ciężką pracą, tylko takim przyparciem, bez motywacji coś osiągną. Nie. Muszą być momenty emocjonalnego pociągu, bo inaczej to jest po prostu straszna mordęga. I kochani, to zdanie pokazuje, że potrzebujemy tych dwóch rzeczy w życiu. Potrzebujemy jednocześnie się motywować i potrzebujemy zwykłej, mrówczej, takiej cierpliwej, wytrwałej roboty nad daną rzeczą, którą robimy. Zadaj sobie pytanie dzisiaj, czy przypadkiem nie jesteś osobą, która idzie w jedną albo tylko w drugą stronę? Że może tylko nieustannie się jarasz różnymi rzeczami i nic nie potrafisz jakby osiągnąć, dociągnąć do końca, dlatego że nie podejmujesz potem wytrwałej, cierpliwej pracy? Co to znaczy? Musisz się skupić na tej cierpliwości, na tej wytrwałości. Nie szukaj kolejnych podniet, kolejnych inspiracji, kolejnego, nie wiem... motywacyjnego jakiegoś czynnika w twoim życiu, tylko skoncentruj się na konkretnej robocie. A może jesteś tą drugą osobą, że nieustannie się zmuszasz i potrafisz się przypilić, ale to jest takie strasznie takie... no właśnie takie mozolne, trochę nudne, trochę takie... no taka po prostu syzyfowa praca, nie? Poszukaj wtedy inspiracji, poszukaj jakiegoś ducha w tym, poszukaj emocji, poszukaj czegoś, co cię pociągnie. Tylko mam wrażenie, połączenie tych dwóch rzeczy daje coś sensownego. Ja, szczerze mówiąc, jestem chyba bardziej po tej pierwszej stronie, bo ja jestem taki dosyć energiczny, motywacyjny i też się potrafię zapalić do wielu rzeczy, ale trudno mi je potem jakby pociągnąć, więc wiem, że muszę pracować nad tą drugą, ale wiem, że spośród was, moich widzów, jest pewnie różnie. Część jesteście tu, część tu, a ktoś mi powie ja to nie mam ani motywacji, ani wytrwałości. No to pracujmy nad dwiema tymi rzeczami. Dlatego, że tylko to połączenie, jednocześnie emocjonalne pociągnięcie, jednocześnie wytrwała praca może nam dać rzeczywiste osiągnięcie sukcesu w tym, co chcemy zrobić. A o to by przecież chodziło. Więc, moi drodzy, spróbujmy popatrzeć na to, co mamy i na to, nad czym mamy popracować, bo to cała sztuka, myślę, zmiany w życiu i też takiego pójścia do przodu to jest zobaczyć, w czym muszę być lepszy. Czyli znaleźć konkretne miejsce, gdzie muszę się usprawnić. Może to wam coś pomoże, to rozróżnienie na motywację i na nawyk, czego bardziej potrzebujecie, czego bardziej musicie poszukać. Jak znajdziecie, czego musicie bardziej poszukać, no to poszukajcie, a wtedy osiągniecie to, co trzeba. Moi drodzy, to był strasznie głupi pomysł nagrywać z tym statywem na tapczanie, w sensie na tej kanapie tutaj, dlatego, że nie mogę się prawie w ogóle ruszać, a jak się nie ruszam, to jakoś tak tracę energię. W ogóle nie wiem... bez sensu. Nigdy więcej nie nagrywaj na wersalce, tapczanie tudzież kanapie, tudzież... nie wiem, jak to inaczej nazwać. Tak czy siak, bardzo was serdecznie pozdrawiam, bardzo was ściskam, bardzo was błogosławię i do zobaczenia w następnym odcinku. Z Bogiem, paaa... A mogło być tak...