 Dzień dobry, dzień dobry, moi drodzy, mamy dzisiaj środę 30 września, czyli ostatni dzień września, czyli mówię bardzo szybko, żeby zdążyć, zanim się września nie skończy. Nie ma to w ogóle żadnego sensu, zaraz to, co powiedziałem i się w ogóle trochę pogubiłem, więc może ja po prostu zacznę te wstawaki, żeby nie było siary i żeby było dobrze. Jedziemy! Moi drodzy, moi mili, w tę dzisiejszą środę, no bo dzisiejsza środa musi być dzisiejszą środą, bo nie może być innodziejszą środą, co ja w ogóle gadam? Chciałem was zaprosić bardzo serdecznie na cytat. Bardzo, myślę, fajny, bardzo oddający dobry dystans do życia i bardzo nam wszystkim potrzebny. Jest to cytat z pana Sławomira Kuligowskiego i brzmi on następująco Człowiek upada i się podnosi. Jedni nazywają to gimnastyką, inni sensem życia. Kochani, dwie rzeczy. Najpierw do tego sensu życia pójdźmy. Moi drodzy, mówiłem wam to już wielokrotnie i będę wam to powtarzał prawdopodobnie do końca życia. Nie ma takiej opcji w życiu, nie ma takiej możliwości, nie ma takiej ścieżki, chociażby się nie wiem, co tam by się chciało, wymarzyło, wymodliło i tak dalej, żeby się nie zdarzały wywrotki, upadki, porażki, kryzysy, tragedie, nieszczęścia, dramaty i tak dalej. Kochani, nie ma takiej opcji. Jak mówi ten cytat, sensem życia jest to, że jest czasem w dół, a potem mamy nadzieję, że będzie do góry. I to mamy nadzieję oznacza, że my się staramy, żeby było do góry, że Pana Boga zapraszamy, żeby było do góry i że razem z Panem Bogiem, z Jego pomocą wychodzimy do góry. Ale potem, kochani, po tej górze będzie kolejny dół. Ja pamiętam, bardzo mnie kiedyś zachwyciło, jak się po raz pierwszy przyglądałem duchowości ignacjańskiej. Tak bardziej, żeby jakby poczytać o wrogiej duchowości, nie? Mam nadzieję, że wiecie, że żartuję. Ale bardzo kiedyś dużo czytałem o Ignacem, o jego różnych tych pomysłach duchowych. Niektóre bardzo mi odpowiadają, inne trochę mniej. Nie są z mojej duchowości, ale bardzo pamiętam, mnie tak jakby zauroczyło i tak dotknęło, a tak naprawdę wyjaśniło mi wiele w życiu. Takie jego mówienie nieustannie o tym, że w życiu duchowym musi być lepiej i musi być gorzej. Że nie chodzi wcale o to, żeby dojść do takiego poziomu, gdzie zawsze będzie stała. Kochani, stała to jest linia śmierci. Jak nie ma w górę i w dół, to człowiek nie żyje. Nie ma czegoś takiego, jak taka stałość. Ja wiem, że my tego bardzo potrzebujemy, tak bardzo chcemy, żeby był wreszcie spokój, żeby wszystko się poukładało, żeby wszystko było dobrze i tak dalej... Nie, kochani. Będzie w górę i w dół. Taki jest sens życia. I to znaczy ciągłe oczekiwania, bo ja mam wrażenie, że bardzo wielu z nas, nie wszyscy, ale bardzo wielu z nas, ciągle oczekuje i ciągle ma taką lekką pretensję do Pana Boga czemu mam ciągle te góry i doły, czemu nie może być wreszcie do góry tylko. Albo chociaż żeby było równo, bo inaczej byś umarł. Ale jednocześnie bardzo lubię tą pierwszą część tego zdania, że niektórzy mówią, że to jest po prostu gimnastyka. Czyli podejście z takim dystansem. Kochani, ja wiem, że do niektórych tragedii, do niektórych nieszczęść nie da się podejść z dystansem. Że są takie trudne chwile w życiu, że żaden dystans, żadne poczucie humoru, nie wiem... żadna ironia, nic nie pomoże, bo to jest tak tragiczne, tak trudne, że wręcz jest niestosowne patrzeć na to jakby z dystansem i z jakąś tam ironią. To jasne. Tylko, kochani, moje doświadczenie jest takie i też wam to mówiłem już wiele razy, że takich rzeczy, naprawdę takich, to jest niewiele. A my bardzo często z rzeczy, które nie są takimi, które są oczywiście ciężkie, trudne, które są dające w kość, które naprawdę męczą, ale my z nich zrobimy po prostu potwory nie do uniesienia. Robimy z nich ciężary, których nie da się dźwigać. Kochani, trochę dystansu. Jak upadniesz, to gimnastyka. Na przykład, jeżeli jakiś grzech ci się w kółko powtarza, kochani, ja wiem, że to jest grzech i oczywiście zaraz będzie, że ja tutaj bagatelizuję grzech. Nie, nie bagatelizuję. Ale jeżeli jakiś grzech ci się powtarza i po prostu jest pad i powstań, pad i powstań. Po pierwsze, ważne jest to, że powstań. Nie wolno ci paść i leżeć. Nie. Padłeś, powstań. Padłeś, znowu powstań. Ale uwaga, kochani, to jest gimnastyka, naprawdę. Spójrz trochę z dystansem na to. Spójrz i śmiej się też z siebie. Śmiej się z własnej nieudolności, z głupoty, z upadków itd. Mówię, są takie rzeczy, z których nie wolno się śmiać. Są takie tragedie, gdzie nie wolno na to patrzeć z przymrużeniem oka. Ale, kochani, nie wszystkie takie są. Niektóre naprawdę są zwyczajnie śmieszne i my jesteśmy w ogóle w nich śmieszni. Więc nabierzcie trochę dystansu. No i właśnie, trochę gimnastyki, która często staje się sensem życia. Tyle. Moi drodzy, moi mili, to by było na tyle dzisiaj w tym naszym spotkaniu środowym, ostatnim wrześniowym. Jutro będzie już pierwsze październikowe. Bardzo, bardzo, bardzo was zapraszam na październikowe spotkania jutrzejsze, czwartkowe, bo w ogóle się w październiku zaczną fajne rzeczy. Ale to wam jeszcze jutro pewnie powiem we wstawakach. Na dzisiaj tyle. Bardzo ściskam, bardzo błogosławię, bardzo, bardzo, bardzo was pozdrawiam, bardzo się cieszę z kolejnego spotkania i mam nadzieję, że to będzie najlepszy dzień waszego życia. Miejcie się dobrze, z Bogiem, papa...