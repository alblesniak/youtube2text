 Dzień dobry, dzień dobry, moi drodzy, dzisiaj piątek, 1 maja, piątek, piątunio, początek majówki w ogóle, chociaż w tym roku no ona jest taka, jaka jest, nie? przez te wszystkie dziwne rzeczy, w których żyjemy. No ale kochani, no... piątek. Zapraszam serdecznie na wstawaki 1-majowe, piątkowe. Jedziemy! Moi drodzy, skoro oczywiście mamy piątek dzisiaj, to jak zawsze w piątki cytat biblijny i skoro jesteśmy tu, gdzie jesteśmy, w tym miejscu i z tym obrazem z tyłu, to kochani... chciałbym oczywiście trochę o tym. To jest obraz Zmartwychwstałego Chrystusa, który pokazuje uczniom swoje rany. No i właśnie trochę o tym, kochani. Dzisiaj cytat z Izajasza, który dokładnie opowiada to wydarzenie. Cytat brzmi następująco W Jego ranach jest nasze zdrowie. Kochani, to jest w ogóle coś niezwykłego. Ten fakt, że Pan Jezus po zmartwychwstaniu ukazuje się uczniom z ranami. One oczywiście już nie krwawią, nie? No tutaj są takie pokazane, że jedzie z nich krew jeszcze, dlatego że mają pokazać jakby, na czym to polega. Ale one, przynajmniej tak jest z przekazu ewangelicznego, nie są ranami krwawiącymi już. Nie są ranami, które by... no właśnie... bolały. Nie są ranami, które byłyby związane dalej z cierpieniem znanym z krzyża. Nie, to są rany, które są świadectwem miłości. To są rany, które są świadectwem tego, że On nas pokochał do końca i jakby zostanie z Nim to na zawsze. Że to jest istota Pana Boga, że to jest w ogóle istota tego, kim On, jako Pan Bóg, względem człowieka jest. I chciałbym o dwóch rzeczach. Najpierw o jednej, takiej względem Pana Boga, a drugiej jakby o nas. Kochani, chciałbym, żebyście zawsze, kiedy... no właśnie... kiedy jest wam strasznie trudno, kiedy się coś sypie, kiedy człowiek popada w jakieś otępienie, beznadzieję, rozpacz, kiedy cierpi, przypomnijcie sobie, proszę, ten obraz Pana Jezusa po zmartwychwstaniu. Stańcie wtedy tak, jak św. Tomasz, który stoi przed tymi ranami, który dostaje zaproszenie od Pana Jezusa włóż tutaj swoje palce, dotnij tego, zobacz namacalnie, jak bardzo cię ukochałem. I wyznajmy tak, jak Tomasz, Pan mój i Bóg mój, w sensie... Panie Boże, wierzę, że twoją istotą jest to, że mnie kochasz na zabój i to uwaga... dosłownie na zabój, bo pozwoliłeś się uśmiercić dla mnie i w związku z tym wiem, że... no właśnie... mimo to, że mi się dzieje to, co mi się dzieje, to nie wątpię w twoją miłość i w to, że ze mną jesteś. Kochani, to trochę takie nawiązanie do tego, co wam mówiłem w poniedziałek, nie? Że... no właśnie... że bez względu na to, co odczuwamy, to On z nami jest. Kochani, kiedy będzie wam bardzo źle, a kiedy jest wam bardzo źle, może dzisiaj stańcie przed tym Panem Jezusem z tymi ranami, nie? Panem Jezusem, który mówi tak cię kocham i nigdy tego z siebie nie wymarzę. Nigdy nie przestanę tak cię kochać. To, że na tym obrazie właśnie one ciągle krwawią, to pokazuje dokładnie to, że On naprawdę ciągle jest gotowy oddawać za nas życie i to się nie zmieni. Druga rzecz, kochani, to też... hmm... Wy stali macie różne rany, które są często ranami miłości, nie? W takim sensie, że kochaliście kogoś i to zostało skrzywdzone. Że kochaliście kogoś i to się okazało no... jakąś raną, jakimś bólem, cierpieniem dla was, bo was wykorzystano, skrzywdzono, zniszczono itd. Otóż, kochani, według tego, co się stało z Panem Jezusem, te rany będziemy mieli do końca świata. Tylko uwaga, one już nie będą bolące, one nie będą krzywdzące, one nie będą cierpiące, one będą zdrowiem. Jestem głęboko przekonany, że tak jak w Jego ranach jest nasze zdrowie, tak my, upodabniając się do Niego, możemy sprawić, że te rany staną się kiedyś życiodajne. Dla nas, dla tych ludzi, którzy nas czasem skrzywdzili, że się okaże w jakiś przedziwny sposób, my tego nie wiemy jak, ale Bóg to wie i Bóg to potrafi zrobić, że te rany będą życiodajne. Kochani, nie wstydźcie się też swoich ran. Tu nie chodzi oczywiście o żaden ekshibicjonizm, nie? Tylko nie wstydźcie się tego też, że jesteście poranieni, że jesteście słabi. Bóg działa właśnie w tym. Bóg właśnie w tym do nas przychodzi. Dla mnie to jest w ogóle wielka tajemnica, ale też wielka taka cudowna prawda o tym, kim jestem i kim Pan Bóg jest razem ze mną. Kochani, stańmy dzisiaj przed Panem Jezusem z ranami, w których jest nasze zdrowie i uwielbiajmy Go w tym, bo to jest Jego miłość. Do nas. Moi kochani, moi mili, to by było na tyle w tym odcinku, bardzo wam serdecznie za Niego dziękuję i oczywiście zapraszam na jeszcze jeden jutrzejszy, drugomajowy, sobotni, ostatni w tym tygodniu. Jeżeli tylko będziecie mieli jutro chwilę czasu, to zapraszam na spotkanie. Ściskam, pozdrawiam, błogosławię i widzimy się już jutro. Z Bogiem, pa!