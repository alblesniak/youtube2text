 Dzień dobry, dzień dobry! Moi drodzy, dzisiaj jest sobota, jest 16 maja, to jest ostatni wstawek w tym tygodniu, aczkolwiek jest dosyć wyjątkowy, przynajmniej dla mnie, w sensie będzie taki jak zawsze, ale wyjątkowa jest okazja. Bardzo was serdecznie zapraszam, jedziemy! Moi drodzy, moi mili, witam was bardzo serdecznie w ten sobotni dzień i zapraszam na dzisiejszą rozkminę, taką też trochę nieciekawostkowo, faktowo, cytatowo jakąś tam, tylko chciałbym się z wami podzielić pewną myślą, którą mam i do czegoś was zaprosić. O co mi chodzi, kochani, dzisiaj w tych naszych wstawakach? Dzisiaj jest 16 maja, jak pewnie niektórzy wiecie, dla mnie to jest bardzo ważna data, dlatego że 16 maja, już ładnych parę lat temu, urodziłem się, można powiedzieć, po raz drugi, w sensie zrodzono mnie na modlitwie, był początek mojego nawrócenia. Trudno powiedzieć nawrócenie, bo ono się pewnie dokona jakieś trzy tygodnie po śmierci, ale zaczęła się droga do mojego nawrócenia. Jeżeli ktoś chce więcej posłuchać, o co chodzi, to zapraszam do świadectwa takiego filmu. Świadectwo tam jest troszkę wytłumaczone, ale kochani, w związku z tym, wiecie doskonale, że jedną z największych takich sił, największą siłę w byciu z drugim człowiekiem ma autentyczne świadectwo. Kiedy próbujesz komuś coś opowiedzieć, co nie było twoim udziałem, co tylko znasz ze słyszenia albo z teorii, albo może to tylko o tym myślisz, ale jakby nie masz poparcia w takim osobistym przeżyciu, w osobistym doświadczeniu, wiecie, że wtedy traci to na siłę, nie? Natomiast kiedy mówisz z pozycji człowieka, który sam przez coś przeszedł, kiedy mówisz z pozycji człowieka, który ma pewną historię zmagania na przykład i możesz się tym podzielić, to to jest duża siła. Kochani, to dlatego myślę, jakby autentycznymi świadkami zawsze są tylko ci ludzie, którzy w tym, co mówią, w tym, w jaki sposób jakby przekazują pewną naukę, da się tam zobaczyć autentyczne doświadczenie. Ale kochani, pomyślałem sobie o jeszcze jednej rzeczy, że nie tylko doświadczenie, ale również pragnienie doświadczenia może mieć taką samą siłę. O co mi chodzi? Kochani, jest taki genialny fragment w życiu świętej Katarzyny ze Sieny, kiedy Katarzyna jakby odczuwała, przeżywała ogromne pokusy, niewiary, nieczystości, beznadziei itd. Była świętą, w sensie oczywiście ogłoszoną świętą dopiero po śmierci. Żyła bardzo blisko Pana Boga, była bardzo z Nim związana, ale miała ciemne okresy, tak jak każdy, kto idzie z Panem Bogiem. Jest taki fragment, to jest opisane w jej dziennikach, tak można powiedzieć, w jej listach, gdzie ona bardzo to przeżywała, że jakby mimo, że kocha Pana Jezusa, mimo, że chce być z Nim blisko, to wszystko ją odciąga, traci nadzieję, traci światło, traci w ogóle poczucie, że z Nim jest itd. Miała w pewnym momencie taki dialog w sercu z Panem Jezusem, gdzie Pan Jezus jej pyta w taki sposób, w sensie ona taki dialog przeprowadziła w swojej duszy, że mówi -"Ale słuchaj, Tereso, czy ty... nie, nie Tereso, tylko Katarzyno, czy ty jakby tęsknisz za mną? Czy tęsknisz za takim sposobem bycia ze mną, za taką bliskością, której nie masz, ale chciałabyś mieć? Czy tęsknisz za czystością? Czy tęsknisz za tym, żeby nie mieć tych pokus? Czy tęsknisz za tym, żeby różne rzeczy ci się nie przydarzały itd., żebyś była blisko?" I ona mówi -"Tak, Panie, to jest moja największa w ogóle tęsknota, żeby wreszcie to wszystko się skończyło i żebym była blisko ciebie." Wtedy jej Pan Jezus powiedział bardzo piękne zdanie, ono mnie od tamtego czasu, jak je przeczytałem, bardzo porusza. On mówi -"Widzisz, Kasiu, ta tęsknota to jest właśnie miłość do mnie. Że nawet nie miłość do mnie jest miłością do mnie, ale tęsknota za miłością do mnie jest miłością do mnie. Nie wiem, czy do was to trafia, ale do mnie to trafia bardzo. Jest mnóstwo takich momentów w moim życiu, gdzie ja chciałbym być bliżej, chciałbym być lepszy, chciałbym być doskonalszy, chciałbym być świętszy, chciałbym mieć mniej grzechów, chciałbym mieć takie albo inne sposoby bycia itd. i próbuję oczywiście jakoś je tam zrobić, no ale idzie jak idzie. I mówi mi tym tekstem Pan Jezus u Katarzyny, że to twoje pragnienie, ta twoja tęsknota za tym, żeby tak było, to jest dla mnie coś najdrogocenniejszego. I to nie jest takie zdanie -"Nie musisz się starać". Bo zobaczcie, Pan Jezus nie mówi -"Nie tęsknij, nie pragnij". Nie, nie. Tylko właśnie to, że tak bardzo tego chcesz i robisz, co możesz, to ci może nie wychodzi, ale robisz, co możesz, to to jest właśnie miłość do mnie. I tak sobie dzisiaj pomyślałem, bo chciałem was zaprosić, żebyście dzisiaj z kimś się podzielili świadectwem. Ja mam dzisiaj 16 maja, dla mnie to jest dzień, kiedy składam świadectwo, że Bóg mnie znalazł, że Bóg mnie odrodził. Bardzo się cieszę w to moje świadectwo, już tam chyba ze 2 miliony ludzi widziało na tym YouTubie. Bardzo mnie to cieszy. To jest jedyny film, który trzeba obejrzeć, mam wrażenie. Mój, jaki nagrałem, czyli doświadczenie mojego spotkania z Bogiem. I chciałem was zaprosić, żebyście również jakby opowiedzieli komuś dzisiaj o waszym doświadczeniu bycia z Bogiem. I uwaga... jeżeli ktoś z was powie -"No ale ojcze, ja trochę nie bardzo mam o czym opowiedzieć. Ja tu mam mało. Ja bym bardzo pragnął mieć większe doświadczenie Pana Boga. Pragnęłabym być świętsza." Uwaga... to opowiedz o tym pragnieniu. Jak mówi Pan Jezus, to pragnienie jest miłością, jest autentycznym doświadczeniem miłości z Nim. Do mnie to bardzo przemawia. Nie zawsze możemy zaświadczyć, nie zawsze możemy zabłysnąć czymś konkretnie przeżytym. Czasem mamy coś tylko, czego pragniemy. I jeżeli dążymy do tego z całego serca, to to wystarczy. I to może mieć kolosalną siłę. Kochani, taki dzisiaj wstawak trochę inny widzę, jest trochę dłuższy, ale bardzo chciałbym wam tą myśl zostawić. Podzielcie się dzisiaj z kimś świadectwem albo pragnieniem doświadczenia. Moi drodzy, tak w ogóle na koniec wam jeszcze powiem, o tym będzie chyba jeszcze jakiś jeden film zrobię, bo w ogóle dzisiaj też jest premiera mojej książki, w sensie kiedyś ona już była jako audiobook pod tytułem Jestem nikim. Właśnie to świadectwo, które było nagrane, to jest część tej konferencji. To jest konferencja o Józułem, czyli o tym, jak doświadczenie bycia nikim robi miejsce Panu Bogu. Dzisiaj ten audiobook się ukazał też jako książka. Wydało to wydawnictwo RTCK, z którym ja współpracuję. Jeszcze mówię, zrobię o tym jeszcze inne nagranie, ale bardzo was zachęcam, jeżeli ktoś chciałby sobie tego posłuchać, poczytać tę książkę, to zajrzyjcie do Jestem nikim. Chyba tyle, kochani, na dzisiaj. Ściskam was, pozdrawiam, błogosławię i do poniedziałku, do kolejnych wstawaków. Z Bogiem, pa!