 Dzień dobry, dzień dobry Moi drodzy, to jest środa, jest ósmy stycznia, a to jest kolejny wstawak poranny, środowy, zachęcająco pobudzający. No to was najsłodziej, najserdeczniej, żeby to się nie zrobiło za słodko, ale najserdeczniej was zapraszam na ten odcinek. Jedziemy! Moi drodzy, moi mili, witam was i zapraszam na dzisiejszy rozrób. Będzie dzisiaj ciekawostka obserwacyjno-przyrodniczo-zwierzęco-emocjonalno-relacyjno jakaś. Lubię te moje różne wyrażenia, ja wiem, że wy też je na pewno bardzo lubicie, bo nie macie prawego pojęcia, o czym mówię. Już mówię, o czym mówię. Mówię, o czym mówię. Otóż chciałbym dzisiaj o strachu. O strachu u zwierząt, ale tak naprawdę o strachu u nas. Otóż znalazłem bardzo ciekawe informacje na temat tego, w jaki sposób zwierzęta okazują, że się boją. To jest w ogóle bardzo ciekawe i myślę, że gdyby mieć te zwierzęta tak przy sobie, to mogłoby być też bardzo zabawne oglądać, jak się boją. Wiem, że jak się boją, to nie jest zabawne, ale jakby te ich reakcje są rzeczywiście dosyć fajne. Mam to tu wpisane, więc posłużę się i ściągam. Otóż, kochani, po pierwsze tak. Goryle. Kiedy się goryle boją, to wiecie, co im się dzieje? Trzęsą im się nogi. Bardzo ciekawe. Taki goryl, który stoi i nogi mu się trzęsą. Delfiny szczękają zębami i przewracają oczami. Czy wy to czujecie? Jak się delfin boi, nie? Później taki delfin zobaczył jakiegoś człowieka, na przykład takiego dosyć strasznego, takiego jak ja, to zaczyna szczękać zębami i oczami przewraca. W ogóle strach i przewraca oczami. Nieciekawe w ogóle. Dalej. Psu jeży się sierść. To jest w ogóle bardzo ciekawe, że pies, kiedy się boi, to się jeży. Zobaczcie, my zazwyczaj to traktujemy, że on atakuje, nie? Jakby jest taki zły, a on jeży się sierść, dlatego że się boi. I w ten sposób okazuje swój strach. Wreszcie papuga i też różne inne ptaki chowają głowę tak w kącik, nie? W sensie, powiedzielibyśmy, po naszemu podramie, czyli tak pod skrzydło. Jak się boi, to się chowają. Kochani, dlaczego o tym mówię? Po pierwsze, że to jest w ogóle strasznie ciekawe, że zwierzęta mają takie różne odruchy, a po drugie, zauważcie, że my te wszystkie rzeczy znamy też z takiego życia ludzi, nie? Też czasem mówimy o ludziach, że jak ktoś się boi, to się trzęsą nogi, nie? Też wywracamy oczami na różnego rodzaju rzeczywistość, albo szczękamy zębami, też nam się siercz czasem jeży, też czasem chowamy się gdzieś z boku, nie? Chowamy się, bo się boimy. Kochani, zobaczcie, strach może się wyrażać w bardzo różnych rzeczach. Może się wyrażać w tym, że ktoś jest lekceważący, no bo takie wywracanie oczami jest takim okazaniem pogardy, nie? Może oznaczać na przykład, że ktoś wygląda śmiesznie, może okazać, że ktoś wygląda groźnie, bo się jeży cały, może być tak, że jest po prostu schowany w sobie. Kochani, pomyślcie, ludzie, którzy są obok nas, często reagują właśnie w taki dziwny sposób, nie? Niektórzy są atakujący, inni się chowają, ktoś jakoś właśnie przewraca oczami. To się wydaje wszystko takimi różnymi jakby reakcjami, różnymi pozycjami. Uwaga! Za tym wszystkim może stać strach. My na przykład myślimy, że ktoś nas atakuje, jest po prostu chamem, a on się po prostu boi i w ten sposób reaguje, w ten sposób próbuje się obronić przed strachem. Ktoś może być schowany w sobie, myślimy sobie -"Matko, ten to w ogóle jest jakiś dziwny, taki w ogóle nieprzystępny". On się po prostu boi. Ktoś może być obojętny względem nas, ktoś się może jeżyć, a on się po prostu boi. Kochani, ważnym w ogóle odkryciem w życiu jest zobaczyć, że bardzo wiele ludzkich zachowań bierze się ze strachu. I coś, co dla ciebie jest krzywdą, ktoś ci robi coś albo mówi coś, albo jakoś działa względem ciebie, to ty to traktujesz po prostu jako atak, albo obojętność, albo cokolwiek innego, a on się po prostu boi. I uwaga! To nie znaczy, że mamy w ten sposób usprawiedliwić wszystkie zachowania innych ludzi, tylko warto dostrzegać, że za tym może stać coś innego. I ten ktoś, tak naprawdę nie chce cię zaatakować, albo nie jest dla ciebie obojętny, albo wręcz pogardzający, tylko on się po prostu broni, bo się tak strasznie boi. Kochani, spróbujmy dzisiaj, jak będziemy się spotykać z ludźmi, będą różne rozmowy, może doznacie dzisiaj przewrócenia oczu, albo doznacie zjeżenia, albo doznacie trzęsienia nóg, albo doznacie schowania i ucieczki. Spróbujcie zajrzeć głębiej. A może tam ktoś po prostu żyje w strachu, potrzebuje, żeby mu okazać nie bój się, wcale nie chcę cię zaatakować, wcale nie chcę ci zrobić krzywdy, wcale nie chcę się z ciebie śmiać, wcale nie chcę tobą pogardzać. Wiem, że się boisz. Chcę ci wyjść naprzeciw temu. Kochani, bardzo ważną rzeczą jest dostrzegać, że za tymi różnymi rzeczami stoi często po prostu strach. I kiedy go dostrzeżemy zupełnie inaczej, zaczniemy odbierać to, co do nas idzie, to, co względem nas jest dawane. Myślę, że to jest w ogóle strasznie warte, strasznie ważne spostrzeżenie. Moi kochani, to by było na tyle w tym dzisiejszym odcinku środowym, jeszcze trzy przed nami w tym tygodniu. Bardzo was zapraszam oczywiście już od jutra na kolejne wstawaki. Miejcie dzisiaj bardzo dobrą środę, bardzo piękny dzień, niech dla was będzie takim dzisiejszy ten dzień. Ściskam, pozdrawiam, błogosławię i do zobaczenia już niedługo. Z Bogiem, pa!