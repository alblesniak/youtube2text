 Dzień dobry, dzień dobry Moi drodzy, mamy dzisiaj sobotę, to jest 20 dzień lutego, to jest końcówka tego takiego przedwstępnego tygodnia wielkopostnego, no sławne jak zwał. Ostatni odcinek Stawakowy w tym tygodniu. Serdecznie zapraszam! Moi drodzy, moi kochani, bardzo was serdecznie witam i bardzo zapraszam na jeszcze jedną tego tygodniową rozkminę mistyczną. Będzie nam dzisiaj towarzyszył, kto to będzie? Św. Jan Krzyża. Z bardzo ważnym zdaniem, takim niby oczywistym, ale mam wrażenie, że ciągle o tych rzeczach zapominamy. Mimo, że niby to się w kółko w Kościele powtarza i to się w kółko mówi, chociaż czasem się mówi też odwrotnie chyba. Nieważne, może po prostu posłuchajcie zdania, a potem wam je lekko skomentuję. Tak mówi św. Jan od Krzyża Nie jesteś daleki, o mój Boże, od tego, kto się sam nie oddala od ciebie. Dlaczego więc mówią, że ty się oddalasz? Kochani, bardzo ważne zdanie, bardzo piękne zdanie. Kochani, ile razy ja w życiu słyszałem, albo sam mówiłem też, nie ma się co oszukiwać, takie zdanie Pan Bóg mnie opuścił, Pan Bóg mnie zostawił, Pan Bóg o mnie zapomniał, Pan Bóg sobie poszedł, Pan Bóg się oddalił, Pan Bóg o mnie nie pamięta. Kochani, ja oczywiście rozumiem sytuację ludzką, sytuację serca, bo sam znam takie sytuacje, gdzie człowiekowi takie słowa się cisną na usta. Gdzie człowiek w poczuciu jakiegoś totalnego opuszczenia, kiedy nie widzi znikąd ratunku i pomocy, no właśnie, ma wrażenie, że Bóg go opuścił. Kochani, św. Jan uczy bardzo prosto. Dlaczego mówią, że ty się oddaliłeś? Mówi... Pan Bóg się nigdy, nigdy przenigdy od człowieka nie oddala. Że tylko wtedy mamy to doświadczenie oddalenia, kiedy my jesteśmy daleko od Niego. I kochani, ja wiem, co powiecie. No ale ja bardzo często, nie tak, że ja chcę być od Pana Boga daleko, tylko ja nic nie czuję, kochani, bo bycie blisko nie polega na odczuwaniu. Bycie blisko nie polega na emocjach, bycie blisko nie polega na wzruszeniach, na doświadczeniu, nie wiem... spełnionej szczęśliwości i tak dalej, i tak dalej. To są oczywiście rzeczy, które się zdarzają i są w ogóle strasznie fajne i potrzebne. Znaczy nie wiem, czy są potrzebne, czy nie. Pewnie są potrzebne. Dają pewnego rodzaju pociechę, dają taką pewność, że Pan Bóg jest blisko i tak dalej. Ale nie na tym to polega. Kochani, tu chodzi o przyjęcie pewnego faktu. Ja wiem, ale my nie chcemy faktów, tylko chcemy doświadczenia, żeby było mi dobrze. Nie, chodzi o przyjęcie pewnego faktu. Czy ja to czuję, czy nie czuję? Czy jestem w takim doświadczeniu właśnie mocnym, czy też zupełnie nikłym, prawie że bladym, albo nijakim, żadnym? Przyjęcie faktu, że Pan Bóg ze mną jest. Jeżeli ktokolwiek się może od kogokolwiek oddalić, to my od Pana Boga, nie on od nas. To my możemy budować mur. To nie znaczy, że my tym murem sprawiamy, że Pan Bóg wtedy powie -"Aha, to skoro mur wybudował, to sobie idę, to się oddalę." Nie, nie, nie... tylko my tym murem po prostu odgradzamy się od Niego. Tym murem oczywiście przede wszystkim są grzechy. Ale nie tylko. Tym murem jest też brak zaufania, brak nadziei, brak wiary w to, że On z nami jest. Czyli takie jakby ciągłe stawianie Go pod znakiem zapytania. Kochani, Jan mówi bardzo pięknie -"Przyjmij ten fakt, że Bóg się od ciebie nie oddala. Nigdy nie oddala się od człowieka." Kochani, na tym między innymi polega wiara. Na przyjęciu tego faktu musimy to przyjąć na wiarę, no bo nie ma dowodów, bo ja tego nie czuję. Dlatego też nazywa wiara, a nie wiedza. Ale, kochani, przyjmijcie ten prosty fakt. Bóg się nigdy od nas nie oddala. Moi kochani, moi drodzy, bardzo wam dziękuję za te nasze pierwsze, cztery wstawakowe, wielkopostne spotkania. Zapraszam oczywiście na wszystkie kolejne tygodnie. Jeszcze ich chyba tam z 5 czy z 6, z 6 pewnie, przed nami, gdzie będziemy się zaziennie spotykać we wstawakach. Zapraszam oczywiście również do medytacji, jeżeli ktoś chciałby sobie zrobić w linku, w sensie w opisie pod filmem znajdziecie link do medytacji prowadzonej na Pogłębiarce. Kochani, ściskam, pozdrawiam, błogosławię i widzimy się w poniedziałek. Z Bogiem, paaa...