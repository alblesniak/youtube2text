 Dzień dobry, dzień dobry, moi drodzy, mamy dzisiaj sobotę, mamy dzisiaj 22. dzień stycznia i to jest 999. odcinek Wstawaków, czyli ostatni przed tysiącem, ostatni w tym tygodniu. Bardzo się z tego pogęcia, że jakaś taka ekscytacja we mnie się rodzi z powodu tego tysiąca, ale to będzie dopiero w poniedziałek. Natomiast dzisiaj jest dzisiaj. Jedziemy! Moi drodzy, moi mili, moi kochani, witam was bardzo serdecznie i zapraszam na dzisiejszy ostatni, przed tysięczny odcinek czterocyfrówki. Zaczną się od poniedziałku. To jest w ogóle jakieś niewiarygodne, kochani. Tysiąc odcinków będzie. Nie, dzisiaj 999. Przepraszam, że tak wybiegam do przodu. Kochani, dzisiaj będzie odcinek o numerze 999. Myślę, że wiecie, co to jest 999, bo to jest oczywiście numer na pogotowie ratunkowe, co nie? W sensie, trochę tam już zmieniają, tam podobno się to niedługo zmieni. Podobno jest w ogóle na przykład tak, że jak się dzwoni na 998, czyli do straży pożarnej, to to już przekierowuje w ogóle na 112 chyba, nie? Ale 999 chyba ciągle jeszcze jest. Kochani, dlaczego mamy taką liczbę na pogotowie ratunkowe? 999? Oczywiście, pewnie dałoby się znaleźć jakieś tam historyczną uzasadnienie, ale generalnie geneza jest bardzo prosta. Chodzi o taką liczbę, którą po prostu można najłatwiej zapamiętać, nie? Trudno nie zapamiętać trzech dziewiątek. Gdyby to było, nie wiem, 827, no to byłoby bez sensu trochę, tak? Chodzi o to, że w sytuacjach, kiedy się coś dzieje niedobrego, w sytuacjach granicznych, w sytuacjach zagrożenia życia, kiedy potrzebujesz pomocy, żebyś miał pomoc na wyciągnięcie ręki. Czyli żebyś nie musiał myśleć o tym, co zrobić, żeby pomoc znaleźć, tak? Tylko natychmiastowo po prostu wiesz, że jest 999, po prostu dzwonisz i miejmy nadzieję, że ci pomogą. Wiem, że różnie bywa, ale chodzi mi o samą zasadę. Czyli ten numer został wymyślony po to, żeby być dostępnym natychmiast w głowie człowieka szukającego pomocy. Kochani, chciałbym się dzisiaj nas wszystkich zapytać, mnie i was, czy my jesteśmy numerem 999. Co to znaczy? Czy człowiek, który cię spotyka, wie, że natychmiast może od ciebie uzyskać pomoc? Nie chodzi mi o to, czy umiesz jej udzielić, czy nie, czy cię na to stać, czy nie, czy masz potrzebne rzeczy, siły itd. Nie, tylko chodzi o twoje nastawienie. Kochani, zobaczcie, że Pan Jezus był kimś takim, do kogo lgnęli wszyscy, którzy potrzebowali pomocy. Że każdy, kto szukał pomocy na zdrowiu, na psychice, na duszy, do niego po prostu czuł się natychmiast u niego przyjęty, wysłuchany. Taki, kochani, powinien być cały Kościół. No nie jest często taki. Kościół często, niestety, jest ostatnim miejscem, gdzie się spodziewamy pomocy, bo się zawsze boimy, że nas odrzucą itd. Kochani, uczeń Pana Jezusa powinien być chodzącym 999. Powinien być chodzącym, nieustannie, możliwym do wykręcenia numerem, żeby pomóc. I oczywiście, że zawsze są pewne okoliczności, zawsze są różne sytuacje itd. To jest jasne, kochani, rzeczywistość nigdy nie jest zero-jedynkowa. Ale chodzi bardziej o naszą postawę serca. Kochani, ja mam tutaj dużo do zrobienia w sobie, nie? W takiej przystępności, w takim momencie, żeby każdy, kto się do mnie zwraca, wiedział, że uzyska pomoc, nie? Oczywiście, mówię, nie zawsze mogę jej udzielić, nie zawsze będę wstać, nie zawsze mam wystarczający razy, żeby pomóc wszystkim. To jest jasne. Ale chodzi o to, czy mam w sobie tę postawę serca otwartą na człowieka. Kochani, czy wy ją macie? Bądźmy, kochani, numerem, chodzącym numerem 999. Czyli żeby nikt nie musiał dużo kombinować i myśleć mogę go poprosić, nie mogę, uda się, nie uda, zechcę, nie zechcę. Tylko żeby wiedział, że może walić jak w dym po prostu. Bo my jesteśmy na to gotowi. Bardzo by to było, kochani, piękne. Kochani, to tyle w 999 odcinkach Wstawaków. Widzimy się w poniedziałek w odcinku 1000. To będzie odcinek trochę specjalny. Nie jakiś bardzo, ale będzie specjalny, mam nadzieję. Będzie chyba, ojo, uda mi się zrobić, a taką mam cichą nadzieję, będzie nowa czołówka, żeby tak jakoś zacząć. No, pewnie nic się poza tym nie zmieni, nie? Wstawaki będą takie, jak zawsze, kochani, od tego odcinka przez najbliższy tysiąc. Ale mam nadzieję, że wam to nie przeszkadza, a wręcz się cieszycie, że po prostu się spotykamy. Ale będą trochę wyjątkowe w poniedziałek. Więc zapraszam, zajrzyjcie w poniedziałek na tysięczny odcinek wstawakowy. Będzie chyba w ogóle trochę długi. Zobaczymy, może nic z tego nie wyjdzie. Ale coś tam będę się starał zrobić, żeby podkreślić tę cudowną uroczystość tysięczną. Na dzisiaj to tyle. Moi drodzy, moi mili, moi kochani, bardzo wam dziękuję za to spotkanie i widzimy się oczywiście w poniedziałek. A ja wam życzę najpiękniejszego możliwego weekendu. Miejcie się dobrze, pięknej niedzieli jutro, pełnej Pana Jezusa. Ściskam, pozdrawiam, błogosławię i do zobaczenia, z Bogiem, pa, pa...