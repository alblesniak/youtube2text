 Dzień dobry, dzień dobry! Moi drodzy, mamy dzisiaj środę, to jest 27 dzień stycznia, to jest kolejny wstawak, coś tu wiercą gdzieś obok, ale nie szkodzi, jak zawsze damy radę, bo muszą być przeszkadzajki we wstawakach. Kochani, jedziemy z tym dniem. Zapraszam! Moi drodzy, moi mili, mam dla was na dzisiaj bardzo ciekawą ciekawostkę, w sensie dosyć śmieszną ciekawostkę, którą, mam nadzieję, przekujemy na ważną prawdę naszego życia, ale ciekawostka mnie naprawdę rozbawiła. Moi drodzy, nie wiem, czy wiecie, że w Arabii Saudyjskiej, to jest naprawdę dziwny kraj, robi się m.in. konkursy piękności wielbłądów. Mają ich tam ponad 30 tysięcy, w sensie nie konkursów piękności, tylko tych wielbłądów. I w związku z tym postanowili, że wybierają najlepsze, najpiękniejsze wielbłądy. Jest w ogóle gra warta świeczki, dlatego że suma nagród takiego konkursu, to jest 57 milionów dolarów. W ogóle, czaicie? Naprawdę, kupa kasy, nie? Natomiast, jaki jest najciekawszy fakt w ogóle, bo nie ten, że konkursy piękności wielbłądów robią, chociaż to też uważam, że w ogóle przesabawne, ale jaki jest fakt najśmieszniejszy? W jednym z konkursów, kilka lat temu, zdyskwalifikowano 12 wielbłądów, dlatego że miały nienaturalne uśmiechy. W sensie, komisja stwierdziła, że uśmiechy są jakieś takie dziwne, co się okazało? Te wielbłądy miały wstrzyknięty botoks. W ogóle, czujecie? Jakiś Arab postanowił, że bardzo by chciał, żeby jego wielbłąd, tudzież wielbłądnica wygrała konkurs piękności, żeby się dobrze uśmiechała, to jej nawstrzykiwał botoks. No niewiarygodne po prostu, co ludzie potrafią wymyślić na świecie. Kochani, to jest śmieszne, ale to jest niestety też o nas, nie? To jest niestety też, kochani, o nas. I nie chodzi mi o tych, którzy sobie wstrzykują botoks. Zatem się nie znam, do tego się nie odnoszę, nie w tym rzecz. Kochani, chodzi mi o taki botoks duchowy. Czyli chodzi mi o pewnego rodzaju udawanie świętości, szczęścia, udawanie, że wszystko jest w porządku. Pamiętam, mieliśmy kiedyś takiego brata, którego niestety nie ma go już w zakonie od dawnej. Pamiętam zawsze, jak się go pytało co tam u ciebie, on zawsze odpowiadał wszystko super, wszystko świetnie. I pamiętam kiedyś gadałem z jednym z moich braci, że zawsze nas to trochę dziwiło, że on ma zawsze taką odpowiedź, nie? Bo jednak, kochani, normalny człowiek raz na jakiś czas odpowiada. No wcale nie jest tak różowo. Oczywiście, kochani, ja wiem, że może być to z drugą strony, nie? Są tacy, którzy mówią zawsze beznadzieja, zawsze do niczego, nie? Kochani, botoks duchowy może być w każdą stronę. Nie tylko w udawaniu szczęścia, w udawaniu, nie wiem... świętości, w udawaniu radości, ale może być też w udawaniu właśnie... znaczy w udawaniu, w takim taplaniu się w nieszczęściu, w beznadziei i w rozpaczy, nie? Czyli, mówiąc krótko, chodzi nam o prawdę. Jeżeli prawda jest tragiczna w danym momencie, to należy zobaczyć, że jest tragiczna, ale zobaczyć również, że to nie jest wszystko, że to nie jest koniec świata, że to nie jest koniec życia. Jeżeli prawda jest superowa, to należy zobaczyć, że jest w ogóle super, ale też to nie znaczy, że nie ma trudnych momentów w życiu. Chodzi, kochani, o bycie prawdziwymi. Myślę, że wiecie, że jedną z najgorszych rzeczy, jaką można usłyszeć, znaczy, ja tego nie cierpię, jak ktoś ma na przykład jakiś taki ponury nastrój, nie? Jest taki po prostu zgaszony i tak dalej i ktoś mu mówi Uśmiechnij się, nie? Wiecie, że takie słowa wzbudzają jeszcze większą niechęć i jeszcze większe wkurzenie, jak ktoś ci mówi Uśmiechnij się, kiedy ci nie jest zupełnie do śmiechu, nie? I oczywiście może być takie Uśmiechnij się, które jest absolutnie w ogóle pełne miłości, takie jest dotykające bolących ran, nie? To jest coś innego, niż takie wymuszanie Uśmiechnij się. Kochani, przez wymuszenie nic nie zrobimy. Mówię, tu nie chodzi, broń Boże, o taplanie się w nieszczęściu, tylko chodzi o prawdę. Żeby żyć w prawdzie, czyli że stany, które aktualnie mamy, nie są, kochani, absolutne. Nie są nigdy niezmienne, bo ja to najbardziej lubię w ludziach, nie? Szczególnie, kiedy nas spotyka nieszczęście, gdzie wszyscy mówimy Nie, to się nigdy już nie zmieni, moje życie jest po prostu beznadziejne i do niczego nie ma szans. Tak, tak, tak... Nie, jesteś po prostu jak wielbłąd z botoksem w gębie. Przepraszam za wyrażenie. Kochani, nie bądźmy wielbłądami z botoksem w gębie, nawet gdybyśmy mieli ten sposób wygrać konkurs piękności albo konkurs na największe nieszczęście świata. Nie, prawdziwy wielbłąd, uśmiechnięty wielbłąd, a nie taki z botoksem. Takie są nam potrzebne. Moi drodzy, moi kochani, to by było na tyle w tym naszym dzisiejszym spotkaniu, z którego się bardzo, oczywiście, cieszę, że się spotkaliśmy. Moi drodzy, miejcie dzisiaj najpiękniejszy, uśmiechnięty wielbłądzi dzień, tylko, błagam, niesztuczny, nie z botoksem, tylko taki prawdziwy, od Pana Boga pochodzący. Ściskam, pozdrawiam, błogosławię, miejcie, proszę, najlepszy możliwy dzień i miejcie się najlepiej na świecie. Z Bogiem. Pa.