 Dzień dobry, dzień dobry, moi drodzy, to jest wtorek, prawdopodobnie jest 21 sierpnia, a to jest kolejny odcinek Wstawaków, czyli pobudzajka poranna, żebyście dzisiaj przeżyli fantastyczny dzień. Więc nie ma co czekać, tylko lećmy z tym odcinkiem. Moi drodzy, moi kochani, bądźcie bardzo serdecznie przywitani tego kolejnego poranka porankowego we wtorkowej edycji Wstawaków. Jak widzicie, wczoraj nagrywałem dla was z tamtej strony tego prania, teraz poszedłem z tej strony i tu jakaś taka puszka wisi. O co chodzi z tą puszką, to nie mam żadnego pojęcia. Nie wiem, czemu to wisi, nie wiem, czemu jest takie podziorawione. Może to miała być jakaś lampka albo coś, no nie wiem... Takie wam pokazuję, takie tu mam ustrojstwa dosyć fajne, ciekawe, więc w ogóle jest fajnie. Kochani, co dzisiaj? Co dzisiaj we wtorek? Otóż pomyślałem sobie, że dzisiaj zrobimy cytat. Nie będzie to cytat dzisiaj ze Świętego, aczkolwiek w sumie ja trochę uważam, że to jest cytat ze Świętego. Tak jak to we wtorki bywało w 6 rano. Więc dzisiaj wam przeczytam tak klasycznie cytat i potem o tym cytacie wam trochę coś powiem, bo on jest bardzo fajny. Będzie to cytat księdza Krzysztofa Grzywocza, czyli wiecie, tego księdza, który zaginął w Alpach. Ja tam po cichu jestem przekonany, że on został w niebo wzięty. Ale zdanie jest przepiękne w ogóle. Chciałbym, żebyście go chwilę posłuchali, a potem wam trochę o nim opowiem. Brzmi ono następująco. Ojcem jest ten, kto budzi w drugim poczucie wartości. Kochani, mega jest to zdanie. Ksiądz Krzysztof Grzywocz był ojcem. On, kiedy spotykał ludzi, ja miałem okazję wielokrotnie go spotkać, to był człowiek, który naprawdę budził w innych poczucie wartości, który sprawiał, że po rozmowie z nim, po byciu z nim, po jego słowach, spojrzeniu, zachowaniu itd. wychodziło się z takim dowartościowaniem, że jestem kimś ważnym, że mnie kochają, że jestem wartościowy i piękny. I kochani, ojcem, oczywiście matką również, może by lepiej było powiedzieć rodzicem, tak naprawdę dobrym rodzicem jest ten, kto wzbudza w innych poczucie wartości. Jeżeli masz swoje własne dzieci, może masz dzieci, jesteś małżonkiem i masz już dzieci, to twoje najważniejsze zadanie jest sprawić, żeby one, wychodząc od ciebie z domu tam za kilka, kilkanaście lat, kiedy będą już dorosłe, żeby wyszły zbudowane w takim poczuciu tego, kim są. Że są piękni, dobrzy, zdolni do miłości, że potrafią robić niezwykłe rzeczy, że stoją przed nimi fantastyczne osiągnięcia i że są w stanie je zrobić. Ty, jako mama i tata, jesteś w obowiązku zbudować im coś takiego. Mało tego, to, kochani, działa też w każdych relacjach. Bycie przyjacielem, bycie kimś, kto jest dobrym właśnie ojcem, matką, bratem, siostrą, żoną, mężem, księdzem, to jest bycie kimś, kto wzbudza w innych poczucie wartości. Kochani, zobaczcie, ile jest takich słów w naszym życiu, gdzie my ludzi poniżamy, obrażamy, odbieramy im godność, odbieramy im wartość, odbieramy im tysiące takich różnych poczuć właściwych, a rodzimy, no właśnie... beznadzieję, poczucie, że ktoś jest nikim, że jest zerem i tak dalej. I uwaga! To nie chodzi oczywiście o oszukiwanie rzeczywistości. Tylko nawet, kiedy mówimy ludziom trudne rzeczy, nawet, kiedy robią coś złego i nie chcemy tego pochwalić, to doszukiwanie się jakichś wartości polega na tym, że możemy pokazać, ty nie musisz być taki, jaki jesteś. Ty wcale taki naprawdę nie jesteś. To zło, które się do ciebie przylepiło, to nie jesteś ty. To jest jakaś nakładka na ciebie. I kochani, to jest budzenie wartości w innych. Kochani, jakbyśmy dzisiaj zrobili taki dzień za cudownym księdzem Krzysztofem Grzywoczem, żeby budzić w innych wartość, żeby budzić w innych to poczucie, że są niezwykli i cudowni. Jak mi tego brakuje na świecie? Ja, kiedy, kochani, przeczytam te wszystkie hejty różne pod moimi filmami, gdzie mnie ludzie obrażają albo mnie wyzywają nie wiadomo od czego i traktują mnie po prostu jak Palanta, Heresjachę albo tam kogokolwiek innego, to, kochani, nie boli mnie najbardziej to, że tak mi mówią. Nie. Boli mnie to, że jaki musi być w nich smutek w ich sercach, że tak innych traktują, że tak o innych mówią i jeszcze mają święte przekonanie, że czynią coś dobrego. Nie, kochani, zmieńmy ten świat. Zmieniajmy ten świat właśnie w takim myśleniu, żeby budzić w innych wartość, a nie beznadzieję, bezwartość, brak akceptacji. To jest okropne. To jest absolutnie okropne w tym świecie. Jedna z najgorszych rzeczy, uważam, że to jest w ogóle jeden z najgorszych grzechów, z którego się mało spowiadamy, a to jest, myślę, jeden z najpoważniejszych grzechów, jaki mamy. Zmieniajmy to, kochani, zmieniajmy to. Dzisiaj taki cały dzień budowania wartości w tych, których spotkacie. Proszę, zróbmy taki dzień. Moi drodzy, moi kochani, naprawdę nie mam bladego pojęcia, o co to chodzi z tą puszką tutaj, dlaczego ona tutaj tak wisi, co to miało być za jakaś robota. Może ktoś wie, to niech napisze. Tyle. Ściskam, pozdrawiam, błogosławię i widzimy się jutro we wstawakach, oczywiście w środę. Miejcie się najlepiej, z Bogiem, paaa...