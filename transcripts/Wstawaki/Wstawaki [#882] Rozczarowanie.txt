 Dzień dobry, dzień dobry, moi drodzy, mamy dzisiaj poniedziałek, to jest szósty dzień września, to jest początek nowego tygodnia i spróbujemy go zrobić, żeby jakoś był zrobiony. Mówiąc krótko, jedziemy! Moi drodzy, moi kochani, moi ulubieni, moi mili, bardzo was serdecznie witam i bardzo zapraszam na wstawaki tego tygodniowa, aczkolwiek z góry przepraszam, jeżeli one będą niezbyt entuzjastyczne i z jednego prostego powodu. Wróciłem, w sensie na sekundę, do Polski po wyjazdach zaoceanicznych i jestem po prostu totalnie przestawiony czasowo, a to znaczy, że po prostu mam mózg w piętach i w ogóle nic mi nie działa. Więc jeżeli będzie mi się coś plątało albo będę po prostu nieentuzjastyczny, bo jestem po prostu zmęczony, to proszę mi wybaczyć, ale to nie ma znaczenia, bo robimy wstawaki tak jak zawsze. Poniedziałek, czyli mądrość murów, czyli jak zawsze uczymy się ze sprayowych mądrości tego świata. Proszę posłuchajcie dzisiejszego zdania, które brzmi bardzo prosto i w ogóle bardzo się zgadza z moim nastrojem. Brzmi ono następująco Życie to szereg poświęceń i rozczarowań. Moi drodzy, prawdopodobnie jakiś mocny pesymista albo, inni by powiedzieli, realista albo generalnie ktoś mocno dotknięty życiem napisał to zdanie, ale jest w tym zdaniu coś bardzo, bardzo prawdziwego. Oczywiście życie nie jest tylko i wyłącznie szeregiem rozczarowań i tych poświęceń, ale rzeczywiście dużą część życia zawierają te rzeczy, czyli rozczarowania i poświęcenia. Na czym to polega? Kochani, rozczarowanie oczywiście jest wtedy, kiedy się czegoś spodziewaliśmy, kiedy coś sobie wymyśliliśmy, kiedy mieliśmy nadzieję na jakiś bieg wydarzeń, a się okazało, że tak nie jest. Że idzie inaczej, niż bardzo byśmy chcieli, żeby szło. I kochani, nie oszukujmy się, bardzo duża część życia polega na nieustannym doświadczeniu rozczarowania. Miało być inaczej, miało być lepiej, miało być dobrze, miało być tak, jak sobie wymarzyłem, a jest, jak jest. Druga ścieżka to szereg poświęceń, czyli nieustannie musimy z czegoś rezygnować, nieustannie musimy coś komuś oddawać, nieustannie, kochając, musimy coś zostawić, co byłoby dobre dla nas. I moi drodzy, chociaż mi to pesymistycznie, to tak naprawdę, kiedy się przyjmie, że takie dwie ścieżki w życiu idą, oczywiście nie jedyne dwie, bo są też oczywiście inne i są piękne i szczęśliwe, ale te dwie ścieżki idą i będą szły do końca naszego życia, kiedy się przyjmie, że tak jest i kiedy się przyjmie, że w ogóle to jest ok, to, kochani, życie może się stać naprawdę lepsze. W jakim sensie? Tak. Nie zawsze będzie tak, jak chcesz i przestańmy wierzgać, żeby zawsze było tak, jak chcemy. Nie mówię, że mamy się do wszystkiego dostosować, nie mówię, że mamy zrezygnować ze wszelkich oczekiwań, nie mówię, że nie mamy nieustannie dążyć do zmiany rzeczywistości, ale niektóre rzeczy trzeba po prostu przyjąć, że nie będą szły po naszej myśli i to daje wolność, to daje spokój, to daje poczucie, nawet bym się ośmielił powiedzieć, szczęścia, kiedy się po prostu przyjmie rzeczywistość taką, jaka jest. O poświęcenie oto już w ogóle bardzo warto przyjąć to jako swoją ścieżkę życiową. Tak. W ten sposób kochamy. Rezygnując z siebie, rezygnując ze swoich planów, rezygnując ze swoich korzyści, rezygnując z czegoś na korzyść kogoś innego, kochamy. I możemy do tego być zmuszeni w życiu, a możemy to zmuszenie przyjąć jako swoje. Oczywiście są takie rzeczy, gdzie nie wolno nam się zgadzać na jakieś ustępstwa, to jest jasne, ale bardzo wiele z tych miejsc, to są po prostu miejsca miłości. Kochani, nie tak miało wyglądać ten tydzień, chociaż wiedziałem, że będzie tak wyglądał, bo zawsze, jak zmieniałem czas w tą stronę, to potem jestem po prostu nieżywy przez parę dni, więc w sumie to tak miało wyglądać, no więc to nawet nie jest jakieś wielkie rozczarowanie, chociaż zawsze człowiek myśli a może raz będzie inaczej. Nie ma to znaczenia. Bierzemy dzień taki, jaki jest. Dzisiejszy poniedziałek to jak i każdy inny dzień. Przyjmijcie ścieżkę poświęceń i rozczarowań. One nie są takie złe. Moi drodzy, moi mili, moi kochani, moi ulubieni, dziękuję wam bardzo za ten poniedziałkowy wstawak, za spotkanie poranne. Mam nadzieję, że mimo wszystko niesące wam radość, pociechę i nadzieję. Taka moja cicha nadzieja. Bardzo was ściskam, bardzo was pozdrawiam, bardzo was błogosławię. Miejcie najlepszy, nawet jeżeli trochę rozczarowany i trochę poświęcony dzień. To najlepszy dzień na świecie. Z Bogiem, paaa...