 Moje drogie bączki, to jest piątek, jest bodajże chyba 24 sierpnia, tak się wydaje, a to oczywiście jest kolejny odcinek Wstawaków, no bo dlaczego miałoby nie być piątek Wstawaków. A skoro wstaliście, bo jeżeli to oglądacie, to pewnie wstaliście, no to lećmy. Moi drodzy, moi kochani, bądźcie bardzo, ale to bardzo serdecznie przywitali w tym kolejnym odcinku Wstawaków w tym tygodniu. Nie jest to nasze ostatnie spotkanie, bo będzie oczywiście jeszcze jutro, czyli będzie sobotnie. Moi drodzy, tak jak zawsze w piątki, bo tę tradycję będziemy trzymać do końca świata i w ogóle jeden dzień dłużej, jak to mówią, czyli cytat z Biblii, czyli najlepsze w ogóle możliwe, motywacyjno-zdaniowo-pobudzająco działanie, jakie tylko można wykonać. Będzie dzisiaj przepiękny, biblijny cytat, bardzo znany, bardzo w ogóle słynny, bardzo jasny, ale myślę, że ciągle go nie stosujemy i dlatego trzeba do niego wracać. Proszę posłuchajcie, jakie to jest zdanie, chociaż znacie je doskonale, bo jeżeli dzisiaj, przypuszczam, na przykład się modliliście i mówiliście najważniejszą modlitwę chrześcijanina, czyli Ojcze Nasz, to to zdanie właśnie mówiliście. A brzmi ono następująco. Przebacz nam nasze winy, jak i my przebaczamy tym, którzy przeciw nam zawinili. Moi drodzy, to jest naprawdę jedna z najważniejszych, z najbardziej kluczowych praw duchowych. To jest jeden z takich mechanizmów, które najbardziej zatrzymuje serce, który to serce więzi w klatce, który nie pozwala sercu przyjmować miłości i dawać miłości. Kochani, żeby je dobrze wytłumaczyć, bardzo lubię taką opowieść Pana Jezusa, kiedy Pan Jezus mówi o tym, że jeżeli tam jesteś niepogodzony z twoim przyjacielem, nie? i idziesz z nim do sądu, to kiedy jeszcze jesteś w drodze, to weź się z nim poguć, w sensie weź z nim pogadaj, bo jeżeli nie, to dojdziesz do sądu, tam będzie po prostu jakiś proces, oskarżą cię, zamkną cię w więzieniu i jak mówi Pan Jezus, nie wyjdziesz stamtąd, aż nie spłacisz ostatniego pieniążka. Kochani, co to jest za obraz? To nie jest takie coś, że Pan Bóg mówi tak. Jak nie przebaczysz swojemu bliźniemu, jak się nie będziesz godzić z tymi, którzy ci wyrządzili krzywdy, jak nie będziesz przebaczać, to ja cię po prostu zamknę w piekle i nie wyjdziesz stamtąd. To nie o to chodzi. Kochani, to jest bardzo tragiczny, ale bardzo piękny obraz. Mianowicie, serce nieprzebaczone to jest takie serce, które samo siebie skazuje na więzienie. To jest takie serce, które samo siebie zamyka w klatce i jakby nie pozwala, żeby świat, żeby dobro, żeby miłość, żeby łaska dotarły do niego, bo się zamknęło w klatce. Kochani, w tym, kiedy Pan Jezus tak mówi dosyć radykalnie, a mówi jeżeli serca nie przebaczycie waszym braciom, to ojciec mój wam nie przebaczy, nie ma w tym, kochani, takiej zawiści Bożej, która polega na tym albo to zrobisz, albo ja ci nie dam tego. To nie o to chodzi. Tylko, że Pan Bóg wie, że jeżeli nasze serce nie będzie przebaczało, to nasze serce samo jest zamknięte na łaskę i nawet gdyby On chciał nam przebaczyć, to nie jest w stanie tego zrobić. Nie jest w stanie jakby... ta Jego łaska przebaczenia, ta Jego łaska miłosierdzia dotrzeć do nas, dlatego że serce, które nie przebacza, zamyka się też na przebaczenie. I kochani, mówiłem też oczywiście w wielu konferencjach i będę wam to powtarzał, bo to są strasznie ważne prawdy. To jest jedna z przyczyn, które najbardziej nam jakby torują drogę, znaczy zamykają drogę do łaski. To jest coś, co naprawdę potrafi uniemożliwić Panu Bogu działanie. Kochani, ja wiem, jakie to jest trudne. Oczywiście przebaczenie nie polega na zapomnieniu, przebaczenie nie polega na tym, że udajemy, że zła nie ma, przebaczenie nie polega na tym, że godzimy się na to, żeby nas skrzywdzono znowu. Nie. Tylko chodzi o to, czy trzymasz to w sobie, czy ty po ludzku nie wykonujesz jakiejś pracy, która jest po prostu trzymaniem, więzieniem tego uczucia, tej emocji, tego skrzywdzenia, tego wszystkiego w sobie. I kochani, tak, czasem to oczywiście, kiedy szczególnie mowa o jakichś tam wielkich krzywdach, no to po ludzku nie jest do zrobienia. To nie jest tak, że to można sobie po prostu postanowić. To potrzeba czasem pomocy też jakiegoś specjalisty, a przede wszystkim oczywiście najbardziej, to potrzeba pomocy Pana Boga. Kochani, pamiętajcie, że przebaczenie jest też darem. Ale chciałbym, żebyście dzisiaj w ten piątek trochę o tym przebaczeniu pomyśleli. Czy jest gdzieś ktoś wokół ciebie dzisiaj tak na już, gdzie wiesz, że możesz puścić, w sensie puść to, puść tego człowieka. Jak ktoś to ładnie powiedział, to było chyba w którymś zdaniu z 6 rano, nie? że ten, który nie przebacza, to jest tak, jakby pił truciznę i miał nadzieję, że tamten, kto jest jego wrogiem, zginie od tego. A ty sam pijesz tą truciznę. Przebaczenie to jest trucizna, w sensie nie przebaczenie, to jest trucizna. To jest coś, co zatruwa twoje serce i twoje życie. Nie siedź w tym, nie trzymaj tego, puść to. Pomyśl dzisiaj o jakiejś osobie, jeżeli taka oczywiście jest, bo jeżeli nie ma, no to super, ale jeżeli jest ktoś, komu ciągle nie przebaczyłeś, ciągle trzymasz tą urazę, ciągle trzymasz to, co się tam wydarzyło i może najwyższa pora, żeby to w końcu puścić. No więc, moi drodzy, jak to w piątki, zawsze delikatnie, chociaż trochę poważniej i myślę, że takie tematy są nam też bardzo potrzebne, dlatego że oczywiście próbuję was zawsze w tych wstawach jakoś tam motywować i pobudzać do życia, ale też trzeba czasem takie naprawdę głębokie prawdy i takie mocne uderzenia dawać sobie w serce, no żeby żyć porządnie, nie? i żeby żyć prawdziwie i w ognie na maksa i tak dalej. Ściskam was, pozdrawiam, błogosławię i widzimy się jutro, kochani, w sobotę oczywiście, w kolejnym odcinku Wstawaków. Z Bogiem, błogosławię, paaa...