 Dzień dobry, dzień dobry, moi drodzy, to jest czwartek, jest czwarty października i to jest czwarty odcinek w tym tygodniu. A to ciekawe, nie? Takie same czwórki. No to nie pozostaje nic innego, jak po prostu polecieć. Moi drodzy, moi kochani, bardzo was serdecznie witam w ten czwartkowy poranek i zapraszam na nowy odcinek. Dzisiaj będzie bardzo piękna rzecz, bo będzie rzecz o Panu Jezusie. A jak jest o Panu Jezusie, to zawsze jest pięknie. Znaczy, mam nadzieję, że w ogóle zawsze o Nim jest, tylko nie zawsze, jest tak wprost, ale dzisiaj to będzie już tak zupełnie prosto o Panu Jezusie, więc będzie superowo. Skąd mi się wziął temat dzisiejszego odcinka? Mianowicie, moi drodzy, często do mnie przychodzą różne tam ludziska na rozmowy i bardzo często powtarzają mi takie pytanie, zadają mi takie pytanie Ojcze, mam duże problemy z akceptacją siebie. Nie potrafię zobaczyć swojej wartości, nie potrafię zobaczyć swoich talentów, nie potrafię zobaczyć, kim jestem. Ty mówisz dużo o tym, że Pan Bóg nas kocha, że jesteśmy wyjątkowi, że jesteśmy w ogóle super, mega, ekstra, a ja tego w swoim życiu no naprawdę nie bardzo widzę. I czy Ojciec mógł mi podać jakąś metodę na to, jak to zrobić, żeby to zobaczyć? I kochani, nie chcę oczywiście ograniczać rzeczywistości tylko do jednego, bo wiem, że jest bardzo wiele metod. Trzeba poszukać różnych swoich możliwości, talentów, upodobań, różnego swojego rodzaju ukształtowania, pobadać też na przykład różne rzeczy, które nas cieszą. Da się robić wiele rzeczy, żeby zobaczyć różne moje dobre cechy. Ale przed tym wszystkim, albo ponad tym wszystkim, albo w ogóle w tym wszystkim jest jedna rzecz absolutnie centralna i ja to zawsze mówię ludziom, też dlatego, że jestem księdzem i to jest dla mnie w ogóle najważniejsza rzecz. Mówię tak. Słuchaj, jest tylko jeden, jeden jedyny, który wie, kim ty jesteś. Jest tylko jeden jedyny, który wie jakby co jest w tobie najpiękniejsze, dlatego, że on to wymyślił, dlatego, że on to stworzył. Jest tylko jeden, który wie, jakie są twoje najlepsze cechy, charakter, ukształtowanie, struktura twoja, sposób działania, sposób myślenia, który ci daje najwięcej szczęścia, miejsca w życiu, które cię najbardziej uszczęśliwiają. Jest jeden, bo jeden cię wymyślił. Masz tylko jednego projektanta. Mówię, tym projektantem wbrew pozorom nie jesteś ty, chociaż cały ten świat nam mówi zaprojektuj się sam, nie. Tym projektantem jest Pan Bóg. I nie chodzi oczywiście o to, że jest jakiś taki z góry zaplanowany tak obraz, do którego musimy doskoczyć. Nie. Tylko On po prostu stworzył nam najbardziej pojemną do miłości, najbardziej cudowną, fenomenalną, że tak powiem... jak to nie na to nazwać... taką formę, w której my mamy najwięcej szczęścia. Co to znaczy? Jeżeli mamy ją poznać, to my po prostu musimy zacząć z Nim być. I mówię tak. Jeżeli chcesz zobaczyć, że jesteś piękna, bo na przykład przychodzi mi dziewczyna i mówi ojcze, ja naprawdę nie widzę tego, że jestem piękna. A siedzi przede mną piękna dziewczyna. Ja mówię... no tak, no możesz szukać u ludzi. Możesz... i to ci trochę coś da, że na przykład ja ci powiem, albo ktoś ci powie słuchaj, jesteś piękna. Twoje serce to nie uwierzy. Twoje serce uwierzy to wtedy, kiedy zobaczy, w jaki sposób patrzy na ciebie Pan Bóg. Kiedy zobaczy, jakie Pan Bóg ma upodobanie i jaki jest cały pozachwycany, kiedy cię widzi. I mówię... jeżeli masz tego doświadczyć, to musisz poszukać po prostu ogromniastej bliskości z Bogiem. Czyli musisz zacząć szukać tego, co On do ciebie mówi. Czyli nie tyle mówię siadać przed Panem Bogiem i się modlić w takim kluczu, że ty będziesz do Pana Boga gadać. Że będziesz Go o to prosić. Nie. Daj Mu, żeby On... tak się naucz modlić, żeby On zaczął do ciebie mówić. Tak czytaj słowo, żeby tam nie chodziło o ciebie, tylko żeby Pan Bóg mógł do ciebie mówić. Tak trwaj na adoracji, żebyś nie ciągle gadała, tylko żeby to On mógł do ciebie mówić. Bo jak dasz Mu taki dostęp do siebie, czyli On będzie do ciebie mówił, to On cię po prostu przekona. On ci pokaże, jaka jesteś. On ci pokaże, co jest w tobie najcudowniejszego, najlepszego, najpiękniejszego itd. Kochani, ja, jak myślę o sobie, mam dużo różnych i złych rzeczy w przeszłości i też ciągle mam oczywiście jakieś grzechy, mam różne trudności, mam ciężkie cechy charakteru itd. No mam różne rzeczy, które mi się w sobie nie podobają. Naprawdę. I ja w ogóle siebie bardzo kocham. Czasem zastanawiam się, skąd się to wzięło. I oczywiście nie zastanawiam się, bo wiemy. To się bierze z modlitwy. To się bierze z siedzenia godzinami przed Nim i słuchania tego, co On mówi. A On mnie przekonuje, mimo że mi się wszystko wydaje, że jesteś do niczego, jesteś beznadziejny, a On mi mówi, a wcale nie. A mnie się właśnie bardzo podobasz. I pokazuje mi, Adaś, to, to, to i to jest w tobie super. I kochani, to nie jest pycha, bo pycha byłaby wtedy, kiedy byśmy sami sobie nadawali wymyślone takie wartości. A On po prostu pokazuje prawdę o mnie, również tą niefajną, ale pokazuje, Adaś, w tym wszystkim jeszcze są takie wszystkie rzeczy i dlatego to jest takie super w tobie. Chcesz poznać swoją wartość, chcesz się samo zaakceptować, chcesz doznać właściwej samoakceptacji, potrzebujesz siedzieć przed Panem Jezusem, żeby On ci opowiedział, jak wyglądasz. I właśnie dlatego teraz zasięciło słońce, centralnie na moją gębę, żebyście zobaczyli, jak wyglądam i żeby każdy mógł powiedzieć ze mną na czele ale On jest cudny. Wiem, niektórzy by myśleli co to za koleś w ogóle? Tak! Bo ja jestem cudny. Bo mnie Pan Bóg stworzył i w ogóle mnie stworzył świetnie. Ja to psuję nieustannie, ale On jest niezmordowany i ciągle to naprawia. Więc naprawdę, jeżeli chcecie poznać swoją wartość i swoją samoakceptację i swoje w ogóle wszystkie cudowności, to musicie być z Panem Jezusem. Inaczej nie da się. Nie da rady. No możesz se nagrać tam na MB3 i chodzić w słuchawkach z takim tekstem, gdzie sam se nagrasz Jesteś ekstra, jesteś super, jesteś fantastyczny. To ci to nic nie da w ogóle i tak to będzie w ogóle brzmiało, tak jak sam se to nagrasz. Tragedia. Nie. Siedź przed Panem Jezusem i On ci opowie o tobie prawdę, jak i jaka naprawdę jesteś. No dobrze, moi drodzy. To by było tyle na dziś. Bardzo, bardzo, bardzo, bardzo, bardzo dziękuję. No i widzimy się już niedługo, czyli pewnie jutro w kolejnych wstawakach. Dlaczego by nie? Ściskam, pozdrawiam, błogosławię i do zobaczenia całkiem blisko i niedługo. Z Bogiem, paaa...