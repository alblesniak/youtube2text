 Dzień dobry, dzień dobry, moi drodzy, to jest 31 grudnia, to jest ostatni dzień 2019 roku, czyli to jest taki odcinek, taki jak zawsze, jak codziennie. Dzień jak codziennie. Zapraszam serdecznie na wtorkowe wstawaki. Jedziemy! Moi drodzy, moi mili, zapraszam was i witam was w ostatnim odcinku w tym roku. Tak jak mówiłem na początku odcinku, tak jak zawsze, mamy wtorek, więc powinien być jakiś cytat ze świętego. Będzie dzisiaj cytat ze świętego, no może takiego jeszcze nieogłoszonego, ale ja go uważam za bardzo świętego, czyli za papieża Franciszka. W sensie z papieża Franciszka. Bardzo piękne zdanie. Chciałbym, żeby na koniec roku właśnie to zdanie nas poprowadziło. Bardzo krótkie, bardzo jasne, dla wszystkich oczywiste i najbardziej na świecie nam potrzebne. Papież Franciszek mówi tak Nasz nieskończony smutek może być uleczony tylko przez nieskończoną miłość. Moi drodzy, na koniec tego roku może ktoś z was patrzy na te 365 dni, które minęły, na 2019 rok i sobie myśli no to nie był najbardziej udany rok w moim życiu. Oczywiście ktoś może mieć inaczej, nie? Jeżeli masz świetny rok, jeżeli to jest naprawdę dobry czas, to w ogóle super, dziękuję Bogu, błogosław Boga i wychwalaj Boga. Bo Bóg wie, że jestem ksiądz od tych, od tych porypanych, nie? Więc ja przede wszystkim do tych, którym coś nie poszło, nie? którzy mają takie poczucie kurde, tyle złych rzeczy się wydarzyło, tyle rzeczy zmarnowanych i może jest w tobie jakiś po prostu bezbrzeżny smutek, nie? Jak sobie tak spojrzysz na to, może też patrzysz na dzisiejszy wieczór, nic specjalnego się może nie szykuje, nie? Bo nie oszukujmy się, kochani, dzisiaj większość świata się pogrąży w takiej zupełnie głupiej rozrywce, głupiej niby radości, która nie ma nic wspólnego z radością. W używkach, w zapomnieniu, w tym, żeby tylko dać sobie chwilę ulgi od własnego smutku i cierpienia. Otóż, jak mówi Papa Franciszek jedynym lekarstwem na nieskończony smutek jest nieskończona miłość. I uwaga, to nie znaczy, że to jest miłość jakiegoś człowieka. Kochani, miłość ludzka oczywiście jest nam bardzo potrzebna, to jest jasne. Miłość ludzka, ludzie obok nas, kochający nas, doceniający i będący z nami są strasznie ważni i wiem, że kiedy się ich nie ma, to strasznie trudno zobaczyć cokolwiek innego, ale nawet gdybyś miał obok siebie najbardziej kochającego człowieka na świecie, on ci nie wystarczy. Jego miłość nie zapełni tej pustki, która jest w tobie. Może ją trochę oczywiście złagodzić, może ją wypełnić, może ci dać to, co ci jest potrzebne, ale do końca wszystkie twoje potrzeby może spełnić tylko nieskończona miłość, a ona ma na imię Pan Bóg. Kochani, mam do was dzisiaj jedną prostą zachętę. Dzisiaj tego 31 grudnia usiądźcie z nieskończoną miłością. Proszę was, bardzo was proszę, pójdźcie dzisiaj gdzieś na jakiś moment adoracji, pójdźcie tam, gdzie Pan Jezus jest wystawiony, tak konkretnie, fizycznie, namacalnie spójrzcie na Niego. Albo pójdźcie przed tabernakum, nawet jeżeli nie macie gdzieś wystawienia, bo może w waszych rejonach nie ma adoracji, ale jest na pewno gdzieś jakiś tabernakum. Usiądźcie przed obecnością, spójrzcie na tę obecność i powiedzcie... wypełnij mi tę pustkę, po prostu całą tę moją pustkę, te moje wszystkie dziury, te wszystkie... Rozpłacz się tam, jak potrzeba. W sensie nie rozpłaszcz, tylko rozpłacz. Rozpłacz się tam, jak potrzeba i zawołaj ze wszystkich sił, żeby ci nieskończona miłość wypełniła pustkę. Kochani, to jest największe pragnienie Boga. Wypełnić naszą pustkę. Kochani, dzisiaj będzie taki wieczór, taka noc, kiedy ludzie będą naprawdę tę pustkę na tysiące sposobów wypełniać. Ja to nie chcę brzmieć jak taki narzekający ksiądz O Boże, ten świat zepsuty... tylko, kochani, no nie oszukujmy się, większość ludzi dzisiaj nie zaspokoi swojej pustki. Tak. Upije się, ugrzeszy się, może się ubawi nawet i nie ma w tym jakby nic złego w tej zabawie, ale jeżeli ona jest próbą zagłuszenia pustki, to nic w niej nie będzie. Tylko nieskończona, bezbrzeżna, niepojęta, nieogarniona miłość może zaspokoić twoją pustkę. Idźmy dzisiaj do tej nieskończonej miłości, usiądźmy przed nią i prośmy, żeby wypełniła i zaspokoiła. Moi drodzy, moi mili, no tośmy ten odcinek skończyli i w ogóle skończyliśmy ten rok. Od jutra zaczynamy nowe wstawaki, będzie to jak zawsze, nie? Tylko pewnie z innej lokacji, bo już stąd jadę z Łodzi, więc będzie... w sensie już mnie dawno nie ma, tak jak to oglądacie, ale jutro pewnie będzie z Warszawy, bo tam kilka odcinków chyba nagram w Warszawie. Więc widzimy się jutro w nowym roku, nowy rok, nowa ja i w ogóle będzie super. Ściskam, pozdrawiam, dobrego dzisiejszego dnia, pełnego wypełniania się nieskończoną miłością. Nie żadnymi głupotami, tylko nieskończoną miłością. Miejcie się dobrze, błogosławię wam bardzo serdecznie, z Bogiem, paaa...