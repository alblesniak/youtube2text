 Dzień dobry, dzień dobry! Moi drodzy, mamy dzisiaj sobotę, to jest 26 dzień września i to jest oczywiście ostatni wstawak tego tygodniowy, więc na tę ostatnią, krótką jeszcze zachęcajkę bardzo serdecznie was zapraszam, czyli was zachęcam na zachęcajkę. To pojedziemy z czołówką i potem zaczniemy jak należy. Zapraszam! Moi drodzy, moi mili, będzie dzisiaj ciekawostka zoologiczna, która tak naprawdę będzie oczywiście ciekawostką duchową, bo sobie przełożymy pewne zwierzęce, zwyczaje na duchowe obyczaje. O, taki ładny bym się tutaj ułożył tytuł. Będzie to dziedzina nie duchowości, tylko zwierzęcości, która nie bardzo mnie interesuje, ale ją powiem oczywiście, bom otwarty jak nie wiem co. Będzie dzisiaj o kotach. Wiecie, że nie jestem wielkim fanem kotów, ale niech będzie o kotach. Otóż, koty mają jedną bardzo fajną cechę, taką, która jest bardzo pro, jeżeli chodzi o kota, ale jednocześnie jest to cecha, która bardzo im utrudnia życie. Ale to jest coś, czego się powinniśmy od nich nauczyć. O co chodzi? Chodzi o to, że koty, jak pewnie wszyscy wiecie, szczególnie ci, którzy koty lubicie, albo oglądacie różne bajki, albo filmy, uwielbiają włazić na drzewa. I rzeczywiście, koty są mistrzami we wdrapywaniu się na drzewa. Problem w tym, że są również mistrzami w nieumiejętności schodzenia z tego drzewa. Te wszystkie takie wręcz przysłowiowe, tak zawsze w filmach, jak tam babcia dzwoni po pogotowie, bo kotek wszedł na drzewo i nie może zejść i musi przyjechać, nie wiem, straż pożarna, albo pogotowie, albo policja, żeby ten kotek mógł zejść. Kochani, to jest prawda. Kot ma tak ułożone swoje pazury, tak ma ułożone te swoje takie zaczepno-wdrapujące się mechanizmy, że rzeczywiście świetnie one są ułożone, kiedy on jest głową do góry. Natomiast, kiedy miałby zejść potem głową na dół, to nie umie, bo tak ma ułożone te pazury i tak ma ułożone tam te takie właśnie chwytako-drapacze, nie? W związku z tym ewentualnie jedyna opcja, w jakiej kot może zejść z takiego drzewa, to jest albo zeskoczyć, jeżeli nie jest zbyt wysoko, albo koty również czasem schodzą, ale schodzą głową do góry, czyli tak jakby tyłem idą, nie? I dlatego, kochani, wiele kotów potrafi gdzieś wejść, a potem nie potrafi zejść. Jaka duchowa prawda z tego płynie? Taka trochę niewprost, ale jak sobie o tym przeczytałem, to pomyślałem sobie o jednej prostej rzeczy. Warto byłoby mieć, tak jak koty, taką umiejętność, żeby się piąć tylko do góry, nigdy w dół. Żebyśmy nigdy jakby nie umieli, nie nabrali, nie wiem, zwinności i umiejętności w spadaniu umiejętności i takiej zdolności w tym, żeby, że tak powiem, zaniżać poziomy. Tak jak kot, powinniśmy, kochani, nieustannie się ćwiczyć w tym, żeby być świetnymi we wchodzeniu do góry. A jeżeli już zdarzy nam się, że musimy, że tak powiem, opaść, nasze słabości, nasze grzechy sprawiają, że opadamy, to róbmy to na kocią manierę. Wiem, że to wygląda może dziwnie, ale to jest dobra maniera, czyli z głową do góry. W takim sensie z głową wpatroną w Pana Jezusa, czyli z taką ciągłą nadzieją Panie Jezu, no nie wyrabiam teraz, nie daję rady i widzę, że lecę w dół, ale przynajmniej patrzę na Ciebie i mam nadzieję, że Ty mnie wyciągniesz, Ty mnie pociągniesz. Czyli taka kocia nieumiejętność totalnego obrócenia się w dół. Bardzo by nam się przydała kocia nieumiejętność obracania się do dołu. Tylko w górę, tylko w górę. Jesteście do tego, żeby piąć się do góry, tak też mówi Pismo Święte. Tam mamy kierować swoje myśli, swoje czyny, swoje ambicje, swoje dążenia i pragnienia. Tak jak koty, tylko do góry. A jeżeli już w dół, to przynajmniej z twarzami do góry, w kierunku Pana Boga. Moi drodzy, moi mili, to by było na tyle w tym dzisiejszym odcinku i w ogóle w tym tygodniu. Tak to kończymy ten tydzień tutaj wśród zieleni. Mam nadzieję, że wam się chociaż trochę podobało tutaj w tym zielonym. Było całkiem fajnie, całkiem sympatycznie. Gdzie będą nagrywane wstawaki? W przyszłym tygodniu? Nie wiem. Zobaczymy. Bóg to wie. Ale miejmy nadzieję, że się w poniedziałek zobaczymy. Życzę wam najlepszej, możliwej niedzieli. Bardzo was ściskam, bardzo was pozdrawiam. Miejcie najlepszy, możliwy dzień. Dzisiaj, jutro... jaki się tylko da. Ściskam, pozdrawiam, błogosławię z Bogiem. Paaa...