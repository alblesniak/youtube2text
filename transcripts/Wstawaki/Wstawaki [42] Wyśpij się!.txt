 Dzień dobry, dzień dobry, moi drodzy, to jest sobota, jest 22 września, kończymy ten tydzień ze wstawakami i mam nadzieję, że znaleźliście trochę czasu, żeby wstawaki obejrzeć. A tak pewnie jest, skoro tego słuchacie. Więc zaczynamy! Moi drodzy, moi kochani, bardzo, ale to bardzo serdecznie was witam w tym kolejnym naszym spotkaniu wstawakowym w sobotę. Dzisiaj taka dosyć prosta myśl, która jakiś czas temu, dawno już dawno, bardzo dawno temu pojawiła się w 6 rano, ale jakoś tak dzisiaj do mnie wróciła. Wróciła z jednego prostego powodu. Jestem, moi drodzy, parę dni po powrocie z drugiej półkuli, w sensie ze Stanów Zjednoczonych, tam z Meksyku i tak dalej i oczywiście zawsze, kiedy się wraca w tą stronę, to dosyć dotkliwy jest ten tzw. jet lag, czyli ten moment zmiany czasu. U mnie jest cały czas 7 godzin wcześniej, w związku z tym, jak przychodzi godzina 5-6 rano, to ja dopiero zasypiam, no i chciałbym spać do 12, no i w ogóle jest wszystko pomieszane. W związku z tym, że nie mogę spać tak długo, no to zasypiam o 5, muszę się obudzić o 8 na przykład, no i śpię 3 godziny. I dzisiaj muszę przyznać, że jestem po prostu strasznie zściorany, dlatego że znowu zasnąłem chyba w pół do 6. Ile ja w ogóle książek przeczytam zawsze w tych jet lagach? No ale niestety spałem tylko jakieś 3 godziny, więc jestem trochę nie bardzo. I jak jestem niewyspany, to oczywiście łapię się od razu na tym, że po pierwsze mam słaby humor, nagrywam do was ten odcinek, więc mam nadzieję, że nie będzie tak źle, ale mam dosyć słaby humor, czuję się trochę źle, trochę mnie boli głowa, jestem głodny, czuję taką słabość ciała, pieką mnie oczy, generalnie nie mam za dużych chęci do życia. I kochani, dlaczego to mówię? Nie po to, żeby się tu żalić, tylko to jest strasznie ważna prawda duchowa. Moi drodzy, zły bardzo często, chcąc nam popsuć ducha, najpierw próbuje nas rozłożyć fizyczno-cieleśnie. Ja tak kiedyś mówiłem na początku chyba jakiegoś adwentu albo Wielkiego Postu, już nie pamiętam. Bardzo ważne jest, kochani, żeby właściwie regenerować swoje ciało. I oczywiście, są takie sytuacje w życiu, czasem długotrwałe, kiedy nie ma takiej możliwości. Kiedy się ma małe dzieci, kiedy są jakieś trudne sytuacje, nie wiem... ma się chorego w domu i człowiek naprawdę nie ma kiedy spać. Jest tyle rzeczy do zrobienia, nie może odpocząć, nie może się wyspać, nie może zrelaksować się. Jasne... mogą być takie sytuacje, kiedy się po prostu poświęcamy i oddajemy nasze życie. Jasna sprawa. Ale kochani, bardzo często te nasze niewyspania, te nasze takie fizyczne zmęczenia są spowodowane naszą głupotą. Tym, że oglądamy po prostu filmy w nocy, że czytamy, że łazimy po imprezach, że nie dosypiamy. No właśnie... że marnujemy czas na rzeczy zbędne, zamiast zwyczajnie i po prostu odpocząć. Ja pamiętam, już wam to kiedyś mówiłem, wtedy, kiedy się nawracałem, tych dwóch moich Brazylijczyków, którzy się nade mną modlili, to kiedy mówili mi o rzeczach, które muszę zacząć zmieniać w swoim życiu, to pierwszą rzecz, którą powiedzieli, to powiedzieli posprzątaj swój pokój i wyśpij się. I to jest w ogóle pierwsza podstawowa sprawa. I moi drodzy, naprawdę tak to działa, że zły oczywiście nas atakuje na tysiąc różnych poziomach, to jasne, ale on naprawdę wykorzystuje też takie proste metody, jak doprowadzić cię do skrajnego wymęczenia, zmęczenia, wyczerpania, bo wie, że wtedy znacznie łatwiej wejdzie z różnymi propozycjami, z różnymi pokusami. Kochani, kiedy człowiek jest po prostu zmęczony, no to szuka jakiejś ulgi i jeżeli nie może sobie pozwolić na wyspanie się, to poszuka przyjemności jakoś inaczej i na przykład wchodzi w jakieś grzechy. Kochani, jest sobota, może macie taką okazję, wiem, że część z was pewnie nie ma, ale może macie, wyśpijcie się. Jeżeli to oglądacie za wcześnie, to wyłączcie to i idźcie jeszcze spać. Albo się połóżcie w ciągu dnia i trochę się drzemnijcie. Jeżeli jesteście w jakichś trudnych sytuacjach, właśnie takich, nie wiem, no dzieciowo jakichś, i rzeczywiście nie ma kiedy spać, to, drogi mężu, daj swojej żonie taką przestrzeń, że ty się zajmij wszystkim, a ona niech sia na dwie godziny, jak i mnie. Droga żono, oczywiście zrób to samo względem swojego męża, daj mu taką przestrzeń. Kochani, zadbajmy jakby nawzajem o siebie, sami o siebie, żeby poszukać takiego odpoczynku, takiego wytchnienia, takiego zrelaksowania się, które jest naprawdę czasem bardzo potrzebne i też dajmy innym takie prawo. To jest też jedna z najpiękniejszych form miłości. Uważam, że taki małżonek, który na przykład przychodzi zmęczony po robocie do domu, a widzi, że żona jest na skraju w ogóle wytrzymałości, bo nie śpi od trzech lat, tak? bo wychowuje małe dzieci, on takie poświęcenie OK, to ja teraz wezmę dzieci, ty po prostu śpij, kochana, to jest jedna z najpiękniejszych rzeczy na świecie. I oczywiście ona też jakby to samo musi dawać jemu. Kochani, na tym miłość polega, że nawzajem sobie dajemy dobra, a czasem podstawowym dobrem jest to, że pozwalamy sobie odpocząć. Proszę, odpocznij trochę, wyśpij się trochę, daj sobie chociaż moment takiej przestrzeni. Ja wiem, jest tyle tysięcy tych pilnych spraw itd., a rzuć to w cholerę. Świat się nie zawali, naprawdę. Świat się nie zawali. No są takie może ze trzy rzeczy na świecie, które jak zostawimy, to się zawali. Chociaż prawdopodobnie nie. Bambuk se z tym poradzi. Świat się nie zawali, jak ty na chwilę się wycofasz i odpoczniesz. Proszę cię, wyśpij się. Prawdopodobnie gadam ten odcinek po prostu sam do siebie, bo potrzebuję po prostu wyspania i może w ten sposób projektuję na was. Ale jestem przekonany, że wielu z was to się naprawdę, ale to naprawdę może przydać. Więc znajdźcie dzisiaj trochę czasu na taki relaks. Ściskam, pozdrawiam, błogosławię i widzimy się już niedługo w następnych filmach. Z Bogiem, paaa...