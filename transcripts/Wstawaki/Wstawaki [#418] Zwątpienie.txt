 Dzień dobry, dzień dobry, moi drodzy, to jest piątek, jest 31 stycznia, to jest kolejny wstawak tygodniowy, przedostatni, ostatni styczniowy, czyli skończyliśmy już pierwszy miesiąc zimy, w sensie może drugi, bo grudzień z mięsem też był zimą, ale kończymy kolejny miesiąc zimy no i będzie, mam nadzieję, dobrze. Zapraszam serdecznie na piątkowe wstawaki. Jedziemy! Moi drodzy, moi mili, jak zawsze w piątek serdecznie was zapraszam na zdanie z Biblii, czyli na najlepszą możliwą cytatownię, jaka tylko istnieje we wszechświecie. Będzie dzisiaj zdanie z Ewangelii św. Mateusza, 11, rozdział 6, werset. Zdanie, które mówi wszystko, w sumie nie potrzebuje komentarza, no ale coś tam powiem, żeby coś tam powiedzieć. Ale posłuchajcie proszę tego zdania. Błogosławiony jest Ten, kto we mnie nie zwątpi. Kochani, to zdanie, myślę, jest trochę zwieńczeniem różnych wstawaków z tego tygodnia. Zauważcie, mówiłem wam o tym, żeby do Pana Boga się upodabniać, po to, żeby się do Niego zbliżać, po to, żeby Mu bardziej zaufać. Mówiłem wam, żeby wziąć oddech, to było wczoraj, bo świat się kręci i nawet jeżeli nam się wali na głowę, to nie znaczy, że świat się skończył. I jak mówi Pan Jezus dzisiaj, bo w tym wszystkim chodzi o to, żeby w Niego po prostu nie zwątpić, że jeżeli Mu spróbujesz zaufać, jeżeli spróbujesz uwierzyć w to, czasem na siłę, wręcz na chama, uwierzyć w to, że On ma ten świat w rękach, że On ten świat prowadzi, że po zimie następuje wiosna, po wiośnie lato, a potem kolejny rok, że to wszystko naprawdę się kręci, jeżeli nie zwątpisz w Niego, to jesteś błogosławiony. Bardzo lubię to słowo błogosławiony, już wam o tym wielokrotnie mówiłem, nie? Błogosławiony to znaczy po prostu szczęśliwy. Zauważcie, szczęśliwy jest ten, kto nie wątpi, że Pan Bóg się nim opiekuje. I kochani, nie wątpić w to wtedy, kiedy wszystko idzie dobrze, to jest w ogóle żadna sztuka. Ja wiem, że my sobie mówimy ja bym tam Panu Bogu ufał i ja bym tam nie wątpił, gdyby się tylko w moim życiu nie działy te rzeczy, które się dzieją. Uwaga... ale wtedy ufać i nie wątpić, to w ogóle... no to co to za zasługa? W ogóle to najoczywista rzecz na świecie, że kiedy dziś się powodzi, no to jest wszystko super. Myślisz sobie Pan Bóg jest wielki, Pan Bóg działa i Go wysławiamy, nie? Kochani, prawdziwe uwielbianie Boga, to jest jedyne prawdziwe... może nie jedyne, ale jakby najprawdziwsze, najpełniejsze, najmocniejsze uwielbianie Boga jest wtedy, kiedy nie masz powodów do tego, żeby wierzyć. Nie masz powodów do tego, żeby ufać. Nie widzisz działania Bożego, a nie wątpisz w Niego. To może być na jednym włosku zawieszone. To może być w takim poczuciu, że w ogóle... no właśnie... nie ma w tym żadnej siły, żadnej mocy, żadnego przekonania, ale takie uwielbienie Boga, czyli niezwątpienie w Niego, to jest najpotężniejsza rzecz na świecie. Ona sprawia, że człowiek jest niepojęcia szczęśliwy. Kochani, wszyscy w Kościele męczennicy, różni święci, którzy zostali poddani niewiarygodnie trudnym sytuacjom, trudnym próbom, zostali świętymi i zostali niezwykłymi ludźmi właśnie dlatego, że nie zwątpili w Niego. Mówię teraz do ciebie, patałachu, który mnie tam słuchasz. Nie obraź się na mnie oczywiście. Patałachu albo patałachówno. Nie zwątp w Pana Boga. Cokolwiek ci się dzieje, cokolwiek ci się przydarza, ma cię w rękach, ma twoje życie w rękach, jesteś w samym środku Jego serca, ma twoje imię wypisane na dłoniach i trzyma cię. Błogosławiony jest Ten, kto w Niego nie zwątpi. Jeżeli w Niego nie zwątpisz, że On naprawdę wie, co robi, wie, dokąd cię prowadzi, to zaznasz niepojętego, niezwykłego szczęścia. Tak mówi On. A ja tam jestem przekonany, że On jest wierny swoim Słowom. Amen Moi drodzy, moi mili, to by było na tyle w tym dzisiejszym piątkowym odcinku. Czeka nas oczywiście jeszcze jeden, jutrzejszy sobotny, na który was bardzo serdecznie już zapraszam. Na dzisiaj to w piątek tyle. Miejcie, proszę, najlepszy dzień świata, najlepszy dzień waszego życia, najlepszy dzień w historii Wszechświata. Ściskam, pozdrawiam, błogosławię, jak nie wiem co i do jutra. Z Bogiem, pa, pa!