 Dzień dobry, dzień dobry, moi drodzy, mamy dzisiaj poniedziałek, to jest trzeci dzień stycznia, to jest początek nowego tygodnia, a to są wstawaki, które rozpoczynają ten tydzień, ten dzień poniedziałek. Serdecznie zapraszam, jedziemy! Moi drodzy, moi mili, moi kochani, moi ulubieni, witam was bardzo serdecznie w tym pierwszym odcinku noworocznym tak naprawdę, bo nie widzieliśmy się ani 1 ani 2 stycznia, widzimy się dzisiaj 3 stycznia i to jest, kochani, początek 2022 roku we wstawakach. Kochani, spotykamy się już prawie że od tysiąca odcinków, już niewiele zostało do tysiąca i mam nadzieję, że przez najbliższy rok będziemy się dalej spotykać. I codziennie będziemy próbowali rano robić rozruszajkę, żeby to były dobre dni. Jak zawsze, kochani, w poniedziałki mądrość murów, na którą was bardzo zapraszam. Posłuchajcie, trzy proste słowa z mądrości murów, ale jakie ważne słowa. Tak nasmarowano na jakimś murze. Zło jest tymczasowe. Moi drodzy, bardzo ważne zdanie, które trzeba mieć w głowie jako pewien fakt. Dlatego, że bardzo często rzeczywistość, która nam się narzuca, jakby pokazuje nam coś dokładnie odwrotnego. Kochani, kiedy doświadczamy jakiegoś zła, kiedy jakieś zło się dzieje w naszym życiu, bo my je czynimy albo nam je czynią, pewnie szczególnie wtedy, kiedy nam je czynią, to mamy czasem takie wrażenie, kiedy ono szczególnie trwa bardzo długo, że ono jest nieusuwalne, że ono będzie zawsze. Mało tego, jak się przecież, kochani, patrzy na historię świata, no to zło prawie że od zawsze poza tym momentem, kiedy byliśmy w raju, ale tam też to długo nie trwało, prawie zawsze było na świecie i jak patrzymy, no to nie ma perspektyw, tak? żeby ono zniknęło. Nie, kochani. Zło jest tymczasowe. Ja sobie o tym myślę jakby w dwóch perspektywach. W jednej takiej, że tak powiem, ogólnoświatowej, ogólnohistorycznej. Kochani, ono naprawdę kiedyś zostanie całkowicie zamknięte. I to nie jest tylko taka chrześcijańska mrzonka, tylko naprawdę bardzo głęboko wierzymy, bo Pan Jezus nam to powiedział i Pan Jezus nam to pokazuje, że On naprawdę zniszczy to zło. I oczywiście, dopóki ten świat trwa, no to formy zła różne w tym świecie są. Ale taki dzień przyjdzie, może dzisiaj, może dzisiaj będzie paruzja, że Pan Jezus raz na zawsze wszelkie zło zniszczy i On nie będzie miał już nic do powiedzenia. I to jest jakby jedna perspektywa, myślę, że dosyć ważna. Druga, pewnie jeszcze ważniejsza, taka, kochani, nasza. Kochani, każde zło się kiedyś kończy. Każde zło, jeżeli tylko walczymy z tym złem, jeżeli tylko wpuszczamy Pana Jezusa w nasze życie, jeżeli tylko nie siadamy w takiej pozycji nic się nie da zrobić, tylko naprawdę podejmujemy walkę, to ono się skończy. Tak, czasem to trwa bardzo długo, czasem to może zabrać prawie że całe życie, ale, kochani, nie ma zła, które byłoby wiecznotrwałe. To jest takie słowo, które bardzo lubię. Wiecznotrwałe. Nie ma czegoś takiego, kochani. Zło jest tymczasowe. A im bardziej wierzysz w to, że Pan Jezus może to zło pokonać, im bardziej współpracujesz z Panem Jezusem, żeby to zło się kończyło, tym bardziej tymczasowe, kochani, ono jest. Ono nie ma mocy trwać na zawsze. To tylko my ewentualnie dajemy Mu taką moc, no właśnie, bo się zgadzamy na Jego panowanie, na Jego rządzenie się w naszym życiu. Kochani, zło nie jest wieczne. Zło jest tymczasowe. Bardzo was dzisiaj zachęcam, żebyście serca na modlitwie otworzyli do takiego myślenia, do takiego bycia z Panem Jezusem właśnie w takim kluczu Panie Jezu, zamykaj to zło. Niech ono nie trwa. Niech ono nie trwa już ani sekundę dłużej i zadajcie sobie oczywiście też pytanie co możecie zrobić, żeby z Panem Jezusem współpracować w tej walce ze złem. Ono jest naprawdę tymczasowe. Moi drodzy, moi kochani, moi ulubieni, bardzo wam dziękuję za to dzisiejsze spotkanie i bardzo się cieszę, że udaje nam się, no właśnie, każdego poranka rozbudzać czymś dobrym. Taki jest plan na ten nowy 2022 rok i mam nadzieję, że będziemy się, kochani, jak najczęściej we wstawakach spotykali. Bardzo was ściskam, bardzo was pozdrawiam, bardzo was błogosławię i do zobaczenia pewnie już jutro. Z Bogiem, papa...