 Dzień dobry, dzień dobry Moi drodzy, mamy dzisiaj czwartek, to jest 18 dzień marca, a to jest początek kolejnej szansy na to, żeby dzisiaj zrobić coś dobrego. A dzisiaj się przyjrzymy Panu Bogu w jednej z Jego najpiękniejszych cech, która jest absolutnie cudowna i bardzo warto się nią zachwycać. Więc będziemy się nią zachwycać. Ale to po czołówce. Jedziemy! Moi drodzy, moi kochani, dzisiaj moja ulubiona, moja najlepsza Święta Teresa od Dzieciątka Jezus, czyli Mała Tereska, Terenia, Tereniunia. Bardzo piękne zdanie, które w ogóle, myślę, wyjaśnia też pewnego rodzaju problem, który czasem mamy w Kościele z pewnym słownictwem. Ale to zaraz wam wytłumaczę. Posłuchajcie jej zdania. Święta Tereska mówi tak Jak dobrze jest pomyśleć, że dobry Bóg jest sprawiedliwy. To znaczy, że ma wzgląd na naszą słabość, że doskonale zna kruchość naszej natury. Czego więc mogłabym się lękać? Jaka to była mądra kobieta. Po prostu nie bez przyczyny została doktorem Kościoła, nie? Mimo, że nie miała żadnego wykształcenia. To została jednym z tak zwanych doktorów Kościoła. Kościół ma tylko kilka takich osób, które uznał za najważniejszych nauczycieli chrześcijaństwa. Święta Tereska jest jednym z doktorów Kościoła. Kochani, co to znaczy? Co ona tu pisze? Zobaczcie, my kiedy zazwyczaj myślimy o Bogu sprawiedliwym, to myślimy o takim Bogu, który ma pewne zasady poustalane, coś jest dobre, coś jest złe. No i sprawiedliwie to znaczy, skoro jest złe, to się należy ukarać, to trzeba poprawić, to trzeba oczywiście zmienić człowieku, to zło z niego wyrzucić. Jest taka i taka norma, tak trzeba zrobić. Jak coś jest dobre, nagradzamy, chwalimy itd. Sprawiedliwe, czyli zgodnie z prawem, zgodnie z tym, jak jest. Zobaczcie, jak inaczej trochę na to patrzy Teresa. Mówi tak... Jeżeli jest sprawiedliwy... A co to jest tak naprawdę sprawiedliwość, kochani? Sprawiedliwość to jest zgodność z prawdą. Czyli jakby nie chcemy, żeby ktoś był obciążony czymś, za co nie powinien być obciążony, nie chcemy też, żeby odbierał nagrody za coś, czego wcale nie zrobił. No to jest sprawiedliwość, nie? Żeby ci, którzy robią zło, rzeczywiście tego zła doświadczali, ci, którzy robią dobro, żeby doświadczali nagrody za to dobro. Tylko uwaga... Co mówi Teresa? Że Bóg, jeżeli zna naszą słabość, to przecież wie, że ogromna większość naszego zła nie jest dlatego, że my chcemy. Nie jest dlatego, że postanowiliśmy być źli i nie chcemy przestrzegać Jego przykazań. Tylko ona mówi... No, On przecież zna naszą słabość i zna kruchość naszej natury. Mówi... to jeżeli jest sprawiedliwy, czyli nie idący po prostu według litery prawa, ale zgodnie z prawdem, jacy jesteśmy, no to przecież zobacz naszą nędzę, zobacz nasze starania, zobacz to, jacy jesteśmy słabi. Kochani, ja wiem, że teraz wielu się tu oburzy, nie? i powie... o... to jest właśnie to, robią z tego Boga takiego mięczaka, nie? Nie... to, kochani, chodzi o to, że Pan Bóg widzi nas naprawdę. I jeżeli coś jest wynikiem naszej słabości, kruchości, niedołężności, beznadziejności, z którą podjęliśmy walkę, ale niewiele z tego wyszło, to Bóg to widzi. Bóg nie powie No... ale sorry, tutaj wg tego paragrafu jest napisane tak i tak, no i to nie ma. No nie ma, ja rozumiem, że miałeś trudną sytuację, ale paragraf jest, jaki jest. Kochani, takich jest bardzo wielu chrześcijan, którzy tak myślą, tak chcą, żeby Pan Bóg działał. Pan Bóg tak nie działa. Matko, co się tu dzieje? Nie wiem, czy to słyszycie, ale całe ściany drżą. Mam nadzieję, że to niebo potwierdza to, co mówię. Moi drodzy, sprawiedliwość Boga jest związana z Jego umiłowaniem nas i z Jego widzeniem naszej słabości. I to jest strasznie ważne. Proszę, w ten sposób myślcie o Bogu Sprawiedliwym. ♪ Moi drodzy, moi mili, bardzo wam dziękuję za to kolejne spotkanie, za kolejne wstawaki. Te dzisiejsze takie bardzo ładne były. To jest tak piękna myśl Teresy w ogóle. Bardzo mnie ta Teresa porusza. Ona miała takie serce, miała po prostu Jezusowe serce. Mnie ono jest bardzo potrzebne. Ściskam, pozdrawiam, błogosławię i kochani, mam nadzieję, że widzimy się jutro w kolejnym naszym wielkopostnym spotkaniu. Z Bogiem, miejcie się najlepiej na świecie, paaa...