 Dzień dobry, dzień dobry Moi drodzy, mamy dzisiaj 26. dzień lutego, to jest sobota i to jest ostatni wstawek w tym tygodniu, prawie że ostatni wstawek przed ostatnim, przed Wielkim Postem, bo zostało nam jeszcze dwa dni w przyszłym tygodniu. Ale to jest w ogóle nieważne, bo dzisiaj jest sobota. No to zróbmy ją. Moi drodzy, moi mili, moi kochani, będzie dzisiaj zdanie, takie zdanie trudne, wymagające, takie zdanie, które do żadnego, do żadnej z nas nie pasuje, tylko do Pana Boga pasuje, ale my się tego powinniśmy chyba jakoś uczyć. Posłuchajcie, Oscar Wilde tak mówi Wiesz, że to miłość, kiedy tylko chcesz, żeby ta osoba była szczęśliwa, nawet jeśli nie jesteś częścią szczęścia. Kochani, żebyście mnie dobrze zrozumieli, błagam. To nie jest żaden ideał, w sensie nie chodzi wcale o to, że prawdziwie kochamy tylko wtedy, kiedy nie jesteśmy z tą osobą, kiedy ona nie chce z nami być, a my po prostu pragniemy jej szczęścia i nawet nie musimy być częścią tego szczęścia. Uwaga, to nie chodzi o to, że to jest ideał, kochani. Nie, ideałem oczywiście jest to, że dwie osoby, które się kochają, są ze sobą. Tylko chodzi o to, że prawdziwie kochasz wtedy, kiedy jesteś w takiej gotowości, w takiej wolności, że ta osoba, nawet jeżeli z tobą nie będzie chciała być szczęśliwa, to ty chcesz jej szczęścia. I uwaga, kochani, bo ja wiem, że to od razu się pojawia tysiąc różnych myśli. Aha, czyli mam się cieszyć, jak mąż mnie zostawi, tak? Nie no, oczywiście, że nie, kochani. Tak jak powiedziałem, to nie w tym rzecz. Tylko ta wolność, która w nas jest, ta wolność, która nie uzależnia tej osoby od nas, która jakby jest w stanie się zgodzić na to, że ok, jeżeli jesteś szczęśliwy beze mnie, ale mówię nie dlatego, że byłeś małżeństwem, a potem mnie zostawiasz, nie. Tylko że chcę, żebyś ty po prostu był szczęśliwy. Tylko w takim kluczu, kochani, zobaczcie. Pan Bóg nas tak kocha. Pan Bóg, nawet jeżeli my z Nim nie jesteśmy, nawet jeżeli Go odrzucamy, nawet jeżeli nie chcemy mieć z Nim nic wspólnego, to On pragnie tylko i wyłącznie naszego szczęścia. I uwaga, oczywiście On wie, że bez Niego nie będziemy szczęśliwi, ale zobaczcie, On nam na to pozwala. On nie przymusza nikogo do bycia ze sobą. Pan Bóg oczywiście wie, że nie znajdziemy nigdzie szczęścia, jeżeli z Nim nie będziemy, ale nie jest zaborczy w tym. Kochani, to jest trudne zdanie, bo to jest zdanie, które się oczywiście natychmiast przewałkowuje przez różne nasze sytuacje, gdzie zostaliśmy zdradzeni, zostawieni itd. I tak jak mówię, to nie o to chodzi. To nie chodzi o to, że mamy mówić ludziom, z którymi się nie związaliśmy na całe życie OK, możesz sobie odejść, bo ja tylko chcę, żebyś był szczęśliwy, nawet jeżeli ja nie będę częścią tego szczęścia. Nie, bo ten ktoś cię po prostu zdradza i zostawia. Ale ta wolność, która powinna być w sercu, ta wolność... moim jedynym marzeniem jest to, żebyś ty był szczęśliwy. Żeby tobie było dobrze, ale nie w tym sensie przyjemnie. Kochani, bo oczywiście, że tak może być na przykład, że mąż mówi, że on nie może od ciebie odejść, bo bez ciebie będę szczęśliwy, nie? Nie, kochani, to jest fikcja. To jest w ogóle udawanie. To jest wejście w jakąś po prostu nieprawdę, w którą wchodzi ten człowiek. Ale w nas taka wolność dowodzi wielkiego serca. Kochani, kochać człowieka to pozwalać mu to chcieć od niego, chcieć dla niego, tylko i wyłącznie jego szczęścia. To jest miłość taka bezinteresowna, taka miłość, która nie szuka siebie. Pytanie, czy takie serce mamy, czy się... może nie tak, czy się uczymy takiego serca. Kochani, idealnie w tym pewnie nigdy nie będziemy, ale czy uczymy się takiego serca wolnego, takiego serca, który nie szuka siebie? Ja bardzo bym chciał takiego serca. Moi drodzy, to by było na tyle w tym tygodniu, końcóweczka i będziemy się żegnać. Moi kochani, moi drodzy, moi mili, bardzo wam dziękuję za ten tydzień wstawakowy, za te sześć kolejnych dni. Zostały nam jeszcze dwa przed Wielkim Postem, więc bardzo zapraszam potem od Wielkiego Postu. Oczywiście będą dalej wstawaki, ale będzie trochę w innej formie, jak to zawsze w Wielkim Poście. Natomiast jeszcze się widzimy w poniedziałek i we wtorek. Mam nadzieję. Do zobaczenia. Pięknej niedzieli wam życzę, ściskam, pozdrawiam, błogosławię i do zobaczenia. Z Bogiem, papa...