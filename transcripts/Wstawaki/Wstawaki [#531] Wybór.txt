 Dzień dobry, dzień dobry Moi drodzy, dzisiaj poniedziałek, 15 czerwca, to jest początek nowego tygodnia, czyli nowa szansa na to, żeby zrobić super tydzień. Bardzo was serdecznie zapraszam na pierwsze w tym tygodniu wstawaki. Jedziemy! Moi drodzy, moi mili, bądźcie bardzo serdecznie przywitani w dzisiejszym odcinku wstawakowym, poniedziałkowym, rozpoczynającym tydzień i zapraszam was do tego, żebyśmy zrobili dzisiaj naprawdę coś dobrego. Pomoże nam dzisiaj w tym pewien cytat, bardzo myślę mądry, od naprawdę bardzo mądrego człowieka. Pan się nazywa Wiktor Frankl, możliwe, że go czytaliście, jeżeli nie, to bardzo polecam. Zresztą może kiedyś w Bukrzpanie on się pojawi, bo naprawdę warto go czytać. Posłuchajcie proszę jego zdania następującego. Człowiekowi można odebrać wszystko prócz jednego. Zawsze zostanie mu wolność wyboru postawy w każdej sytuacji. Zobaczcie, kochani, Wiktor Frankl mówi, że można człowiekowi zabrać wszystkie możliwe rzeczy, uwaga, również łącznie z wolnością, tak by się mogło wydawać. Bo on nie mówi, że zostaje ci wolność. Nie, mówi, że zostaje ci wolność wyboru pewnej postawy względem sytuacji, której zostałeś postawiony. Czyli może być tak, że jesteś zniewolony jakąś sytuacją. Może być tak, że nie masz żadnego wpływu na tę sytuację, czyli de facto również wolność ci odebrano. Ale to, w jaki sposób staniesz wobec tego, czyli co zrobisz ze sobą wobec danej sytuacji, w której się znajdziesz, jest tylko i wyłącznie twoim wyborem. Kochani, to jest człowiek, który bardzo dużo pisał o obozach zagłady, o tym, jak tam zafunkcjonować i mówi, że to, co człowiekowi zostaje, to właśnie to. Pewnego rodzaju postawa względem sytuacji, w której zostajesz postawiony, nie może nie masz tam żadnego wyboru, tak by się mogło wydawać, bo jesteś totalnie zniewolony i totalnie odebrano ci wszystkie prawa, godności, wolności itd. to twoja postawa względem tego jest nadal twoim wyborem. Czyli co z tym zrobisz? Kochani, to jest w ogóle bardzo piękna i jednocześnie bardzo trudna, ale bardzo niezwykła rzecz w człowieku. Ja czasami, jak o sobie myślę, to wolałbym, żeby Pan Bóg mi zabrał wolność. W takim sensie, bym wtedy głupot nie robił. Bardzo często mam takie do Pana Boga pretensje, wiem, że bezsensowne, ale mam... Panie Boże, dlaczego mi pozwoliłeś zrobić tą głupotę? Dlaczego nie stawiasz mi jakiejś tamy, żebym nie mógł robić tego albo tego, bo ja tego nie chcę robić, tylko że ja to robię, bo jestem głupi, tak? bo jestem grzeszny, bo jestem słaby itd. Ale z drugiej strony, właśnie to świadczy o naszej niesamowitej wielkości i godności. Że tak naprawdę zawsze masz władzę nad sobą. Że zawsze masz władzę nad tym, co zrobisz, co wybierzesz, co zdecydujesz itd. Kochani, może ktoś z was właśnie stoi przed takim wyborem. Takim wyborem, gdzie wiesz, że jest jedna droga, może trudna, może bardzo ciężka, może taka, która się wiąże z krzyżem, może taka, której nie masz żadnej ochoty wziąć i brać i mówisz no nie no... moje warunki życiowe nie pozwalają mi tego. Wiem, że to byłoby słuszne, ale to jest za trudne, ja sobie nie poradzę, to jest za ciężkie, to jest za odpowiedzialne, to jest za dużo, nie udźwignę itd. Uwaga! Wielkość twoja polega na tym, że masz siebie w wyborze, masz siebie w wolności, że to, co zrobisz, zależy tylko i wyłącznie od ciebie. Nie oszukuj się, że to zewnętrzne jakieś warunki, zewnętrzne sytuacje, zewnętrzne okoliczności decydują o tym, kim ty jesteś, co masz robić, jakie są twoje wartości. Tak, może to wszystko wpływać na ciebie i może cię utrudniać, ale ty zawsze decydujesz, jaką postawę wybierzesz względem tego, co się dzieje. Tego nikt nigdy nie może ci odebrać. Kochani, to jest niezwykła prawda. Bardzo trudna, ale niezwykła prawda. Jeżeli ktoś z was stoi przed takim wyborem, to pomyślcie, że macie tę władzę i wybierzcie dobrze. ♪ Moi drodzy, moi mili, tośmy zakończyli pierwszy odcinek Strawakowy w tym tygodniu, za który wam bardzo serdecznie oczywiście dziękuję i bardzo się cieszę, że ciągle się spotykamy. Wszystkie znaki na niebie i na ziemi wskazują, że kiedy to oglądacie, to prawdopodobnie już się ruszyłem w ogóle w dosyć daleką podróż. Pewnie wam opowiem w najbliższych vlogach jakieś, co się dzieje, ale wreszcie chyba skończył się moment stagnacji i zaczyna się jakieś życie, takie prawdziwe życie. Mam taką nadzieję. Więc oczywiście nagrywam wam trochę do przodu te wszystkie wstawaki, żebyście mogli je spokojnie oglądać. Ściskam was, pozdrawiam was, błogosławię was i miejcie się, proszę, najlepiej na świecie. Z Bogiem, paaa...