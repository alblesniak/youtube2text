 Dzień dobry, dzień dobry, moi drodzy, dzisiaj jest 26 lutego, to jest wtorek i to jest kolejny odcinek Wstawaków, który rozpocznie wtorek. Albo go zakończy, albo cokolwiek innego zrobi, w zależności od tego, kiedy to oglądasz. Mówiąc prosto, zapraszam! Moi drodzy, moi kochani, jako że mamy wtorek, to oczywiście tradycja wtorkowa, czyli, jak to mówią, tak zawsze było, cytaty ze świętych. Będzie dzisiaj święty, taki, który jeszcze nie jest święty, ale już dawno jest święty, w sensie jeszcze mu nie przykryli nalepki, to już wiecie, bo już o nim mówiłem wielokrotnie, czyli nasz ukochany ojciec Joachim Badeni. Będzie dzisiaj jego zdanie przepiękne, mądre, fantastyczne zdanie, bardzo ważne i potrzebne zdanie w duchowym życiu. Posłuchajcie, jak ono brzmi. Brzmi bardzo prosto, bo mądrość zawsze jest prosta. I ojciec Joachim tak mówi Relacja z Bogiem nigdy nie bywa zniewalająca. No po prostu, co tu więcej mówić? Zaznacznie, że już nie musiałbym nawet robić komentarza do tego cytatu, bo wszystko w tym cytacie jest jasne. O co chodzi? No właśnie, miałem nic nie mówić i mówię o co chodzi. Moi drodzy, to jest bardzo ważna sprawa w ocenianiu tego, co pochodzi od Pana Boga i tego, co od Pana Boga nie pochodzi. Nie mówię, że to jest jedyna zasada, ale jedna z zasad, którą się bardzo warto kierować. Moi drodzy, kiedy Pan Bóg człowiekowi coś proponuje, kiedy Pan Bóg człowieka do czegoś zaprasza, kiedy jest jakaś wola Pana Boga, to Pan Bóg nigdy nie zniewala człowieka tymi jakby propozycjami i decyzjami. Pan Bóg dał nam wolność, to wiecie. Mamy z nią zresztą oczywiście strasznie dużo kłopotów i też w tym świecie ona zrobiła strasznie dużo kłopotów, ale dał nam wolność. I kochani, jest takie zdanie, myślę, że bardzo ważne z Pisma, że dary Boże są nieodwołalne. Kiedy Pan Bóg raz coś komuś dał, to Pan Bóg tego nie cofnie. Pan Bóg nigdy nie sprawi, że to przestanie być darem, że komuś zabierze. Nawet jeżeli ktoś to będzie wykorzystywał do złych rzeczy, to Pan Bóg nie zabierze. A to znaczy, że jeżeli dał nam wolność kiedyś, a dał, i nigdy jej nie cofnie, to ona będzie w nas na zawsze i on nigdy jej nie cofnie. I w związku z tym wszelkie przychodzenie Pana Boga do nas zawsze respektuje ten dar, który Pan Bóg dał, czyli dar wolności. I kochani, to jest naprawdę strasznie ważna rzecz. Czasem słyszę, że ktoś na przykład mówi, że on jest wewnętrznie przymuszony do czegoś przez Pana Boga. I oczywiście, może być dobra wersja z czegoś takiego, bo Pan Bóg oczywiście nakłania w takim sensie, rozkosznie pociąga i człowiek się może poczuć ogromnie pociągnięty, wręcz tak pociągnięty, że sobie myśli no po prostu nie mam wyboru, w sensie ja tak bardzo chcę. Chodzi o to, że to jest pragnienie bardzo piękne, tylko ono nigdy nie jest niszczące. Ono nigdy nie sprawia, że człowiek jest zniewolony i zmuszony do tego, żeby zrobić to, co Pan Bóg mówi. Nie. To może być naglące, to może być takie bardzo mocne, ale człowiek musi się w tym czuć jakby komfortowo, musi się czuć, że w każdej chwili może powiedzieć nie. Kochani, na przykład... Będzie może z takiej dziedziny zupełnie wąskiej, ale ona, myślę, pokazuje trochę, o co chodzi. Jak są te wszystkie spotkania modlitewne i czasem zdarzają się te tzw. upadki w Duchu Świętym. Ja jestem przekonany, mówiłem wam już o tym wielokrotnie też w jakimś tam Q&A, że jest część tego typu doświadczenia, które absolutnie pochodzi od Ducha Bożego, nie mam wątpliwości. Ale ogromna część tych rzeczy nie pochodzi od Ducha Bożego. I nie mówię, że od razu jest zła czy demoniczna, tylko pochodzi z uczuć, pochodzi z pewnych stanów psychicznych i tak dalej. I na przykład wtedy, kiedy ktoś upada i traci całkowicie kontrolę nad sobą, w sensie nie ma w ogóle możliwości władzy nad sobą, to to nie jest Pan Bóg. I to nie znaczy od razu, że to jest demon, bo oczywiście, że nie. To mogą być twoje emocje, to może być psychika i tak dalej. Ale to nie jest Pan Bóg, w sensie to nie jest Jego bezpośrednie działanie. Może Pan Bóg również tym się do czegoś tam posłużyć, ale to nie jest jakby On sam. I kochani, tak jest w bardzo wielu rzeczach życiowo. Znaczy... w bardzo wielu. We wszystkich rzeczach życiowo. Wszystko, co Pan Bóg proponuje, zawsze zostawia ci wolność, zawsze zostawia ci możliwość powiedzenia nie, nawet jeżeli to nie będzie złe w skutkach dla ciebie i nawet jeżeli to sprawi, że będziesz nieszczęśliwa, bo stanie się coś niedobrego. Pan Bóg zawsze zostawia taką wolność. Pan Bóg jej nigdy, ale to nigdy, ale to przenigdy nie zabiera. I kochani, myślę, że bardzo warto o tym myśleć, bo my czasem zrzucamy na Pana Boga rzeczy, które nam się wydaje, że musimy, a to są nasze lęki, to są nasze nerwice, to są nasze, nie wiem, zależności społeczne, to są nasze oczekiwania względem nas samych, a nie Pan Bóg. Pan Bóg nie zniewala. Pan Bóg nie zmusza. Pan Bóg czasem bardzo usilnie proponuje i się dobija, ale nie zmusza. I to jest, myślę, bardzo ważne. Przyżyjcie się różnym rzeczom, które myślicie, że Pan Bóg od was koniecznie chce, a to niekoniecznie jest On. Tyle. Moi drodzy, to tyle w tym dzisiejszym odcinku wstawakowym. Zapraszam oczywiście jutro w środę na kolejne wstawaki. Mam nadzieję, że się zobaczymy. No bo w sumie... czemu mielibyśmy się nie zobaczyć, nie? Znaczy... na powodów mogło być dużo. Co ja gadam? Tyle. Widzimy się jutro w środę. Ściskam, pozdrawiam, błogosławię z Bogiem, miejcie się najlepiej na świecie, paaa...