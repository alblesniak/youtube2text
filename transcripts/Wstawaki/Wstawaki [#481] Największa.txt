 Dzień dobry, dzień dobry, moi drodzy, dzisiaj piątek, jest 17 kwietnia, a to jest kolejny wstawak poranny, wielkanocny, wielkotygodniowy, w sensie wielko-oktawotygodniowy, taki jak zawsze. Bardzo was serdecznie zapraszam na dzisiejsze spotkanie. Moi drodzy, moi mili, witam was najserdeczniej w tym dzisiejszym odcinku. Jak widzicie, jestem dosyć nagalowo ubrany, bo właśnie żeśmy nagrywali jeszcze jakieś inne filmy no i po prostu jestem akurat w miejscu, gdzie nagrywamy, więc już od razu lecę ze wstawakiem, żeby wam go nagrać, żebyście mogli go w piątek obejrzeć. Kochani, cytat na dzisiaj, jeden z najbardziej oczywistych cytatów świata, ale myślę, że bardzo nam potrzebny. Pierwszy list do Koryntian, 13-13. Ciekawe, że akurat takie są cyferki, żeby było łatwo zapamiętać. Takie zdanie Tak więc trwają wiara, nadzieja, miłość. Te trzy. Z nich zaś największa jest miłość. Kochani, jest bardzo wiele tajemnic, bardzo wiele poziomów zrozumienia tego, co świętujemy od paru dni. Wielkanoc ma tyle warstw, w sensie to, co się stało, zmartwychwstanie Pana Jezusa, pokonanie szatana, pokonanie śmierci, odnowienie człowieka, zwycięstwo nad grzechem, no... tysiące różnych rzeczy. Ale tak naprawdę w tym wszystkim chodzi tylko i wyłącznie o jedno. O miłość. I kochani, ja wiem, że my zawsze, kiedy są takie specjalne okresy, to przede wszystkim myślimy w tej miłości, w takim kluczu, co zrobić, żeby się nawrócić, żeby bardziej kochać, co zrobić, żeby miłość nas była większa. I to dobrze oczywiście, bo tak należy robić. Ale ja chciałbym, kochani, w ten piątek, żebyśmy wrócili do innego myślenia o miłości. Czyli w jaki sposób możesz dzisiaj podziękować Panu Jezusowi za to, co zrobił? Kochani, może pamiętacie, jak tydzień temu w piątek, w Wielki Piątek, robiłem wprowadzenie do liturgii, to mówiłem wam o tym, że jedną z głównych części tej liturgii jest adoracja krzyża. Adoracja, czyli nie tyle użalanie się nad cierpieniem Pana Jezusa, chociaż bardzo oczywiście Go żałujemy, nie tyle wpatrywanie się w te trudne momenty krzyża, tylko uwielbianie, adoracja, czyli adorowanie pełne miłości, że ktoś nas tak kocha, że ktoś tak cierpiał i tak się oddał za nas. Kochani, dzisiaj, tak jak w każdy piątek, powinniśmy się skoncentrować na krzyżu. Mimo, że jest Oktowa Wielkanocy, nie ma dzisiaj postu, nie ma dzisiaj takiego pokutnego dnia, bo jest oczywiście Dzień Radosny, ale to nie znaczy, że my tylko w pokutny sposób się koncentrujemy na krzyżu. Kochani, jednym z najlepszych wariantów koncentrowania się na krzyżu jest uwielbianie tego krzyża. W sensie uwielbianie Pana Jezusa, który z miłości do nas tak daleko się posunął. Kochani, chciałbym was dzisiaj zaprosić. Dzisiaj nie będzie żadnego zadania takiego w naszą stronę, tylko zadanie w kierunku Pana Boga, w sensie od nas do Pana Boga. Okażcie Mu dzisiaj miłość, kochani. Bądźcie dzisiaj u siebie w domach, przed krzyżem i wyznajcie Mu miłość, wyznajcie Mu wdzięczność, uwielbienie, adorację za to, że On tak bardzo nas kochał, kochał, kocha, że oddał za nas życie, że On wycierpiał całą tę mękę po to, żebyśmy my mogli się dostać do Niego, do serca, do Boga, do domu, żebyśmy mogli wrócić tam, gdzie jest przygotowane przez Boga miejsce dla nas. Kochani, zróbmy dzisiaj kolejny dzień adoracji krzyża, tylko właśnie nie adoracji takiej smutnej, tylko adoracji uwielbiania, dziękczynienia i wysławiania Boga za to, co dla nas zrobił. Myślę, że jeżeli dzisiaj popłynie z wielu serc, z kilkudziesięciu tysięcy serc was, którzy oglądacie ten odcinek i też pewnie oczywiście więcej, które Pana Boga będą uwielbiały, adorowały i wywyższały, to zrobimy bardzo piękną rzecz dla naszego Boga. Bardzo was do tego zapraszam. Moi drodzy, moi mili, to by było na tyle w tym dzisiejszym odcinku, bardzo wam serdecznie dziękuję i oczywiście zapraszam serdecznie na jutro, na jutrzejszy, ostatni, sobotni wstawak w tym tygodniu. Też go pewnie zaraz tu jeszcze gdzieś nagram, więc zobaczymy się w podobnych okolicznościach jutro z rana. Ściskam was, pozdrawiam was, błogosławię was i do zobaczenia już niedługo. Z Bogiem, paaa...