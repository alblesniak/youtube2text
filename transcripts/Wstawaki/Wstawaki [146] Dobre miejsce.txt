 Dzień dobry, dzień dobry, moi drodzy, dzisiaj jest wtorek, jest 19 lutego, a to jest drugi w tym tygodniu odcinek Stawaków, na który was niezmiernie i niezmiennie zapraszam. ♪ Moi drodzy, moi kochani, jako że dzisiaj wtorek, to oczywiście dzisiaj będzie dzień z cytatem ze Świętego. Będzie to jeden z moich ulubionych świętych, nawet jeżeli nie wiem, czy nie najulubieńszy, czyli błogosławiony Karol de Foucault. Strasznie super sprawa, ja go bardzo kocham, tego człowieka i jego serce, jego sposób podejścia do świata, to jest coś, czego bardzo chciałbym się nauczyć. Cytat z niego. Proszę posłuchajcie, jest bardzo, bardzo piękny. Karol mówi tak Najlepsze miejsce jest tam, gdzie można drugim wyświadczyć najwięcej dobra. Kochani, jakby idea stojąca za tym cytatem jest strasznie prosta, bo to jest idea mówiąca o tym, co jest pierwsze w twoim myśleniu o twoim życiu. Zobaczcie, w tym wypadku oczywiście, Agat, chodzi o miejsce, czyli chodzi o jakby przestrzeń i nie chodzi tylko oczywiście o taką przestrzeń fizyczną, tylko o miejsce twojego życia, o miejsce z kim jesteś, gdzie jesteś, w jakich warunkach jesteś itd. My zazwyczaj, kiedy myślimy sobie o tym, czy jestem w dobrym, czy złym miejscu, czy miejsce, w którym jestem, to jest miejsce dla mnie właściwe, czy nie, to właśnie myślimy przez to, czy ja się tu czuję szczęśliwy, czy ja tutaj mam to, czego mi potrzeba, czy ja jestem na właściwym miejscu dla mnie. I kochani, żeby było jasne, tak jak zawsze, nie chodzi o to, że to nie są ważne pytania, nie chodzi o to, że takich pytań nie wolno sobie stawiać, że one są nieistotne. Oczywiście, że są istotne, ale Karol ma bardzo jasno odwrócone serce. Mówi pierwszym kryterium, jakby pierwszym zadaniem, pierwszą perspektywą, przez którą trzeba myśleć, to jest to, co ja w tym miejscu mogę zrobić dla innych. I znacznie ważniejsze dla Karola jest wybieranie takiego miejsca w życiu, nie gdzie on będzie się czuł spełniony, tylko tam, gdzie będzie mógł dawać dobro dla innych. Dlaczego? Dlatego, że Karol wie jedno. Tam, gdzie on się rozda w miłości, to właśnie tam się będzie czuł spełniony. Kochani, człowiek nigdy nie jest tak sobą, nigdy nie jest tak realizujący to, kim ma być, jak wtedy, kiedy się rozdaje innym. To oczywiście czasem boli, to wymaga czasem wręcz oddawania życia za kogoś, ale my właśnie wtedy jesteśmy jakby najpełniejsi. Kochani, w ustach Karola to nabiera jeszcze jakby takiego innego znaczenia, bo ktoś by sobie mógł pomyśleć -"Aha... czyli chodzi o takie życie, w którym ja muszę robić niezwykłe rzeczy dla innych, muszę jakieś dzieła podejmować, mam o sobie nie myśleć, tylko mam jakby robić duże takie inicjatywy dla innych ludzi." Niekoniecznie. U Karola to polegało na tym, że on po prostu był z ludźmi, dla których chciał być. Nie wiem, czy znacie biografię Karola de Foucault. On spędził większość swojego życia nie robiąc żadnego specjalnego dzieła. Pod koniec swojego życia mieszkał wśród muzułmanów, którym chciał głosić Ewangelię, ale nie głosił im Ewangelii, głosząc Ewangelię, tylko mieszkając między nimi. Tak naprawdę, tak się wydaje z jego biografii, nie nawrócił tak specjalnie chyba w ogóle żadnej osoby w życiu. W sensie mieszkał z nimi i był gotowy nieustannie do tego, żeby służyć im miłością. Tam, gdzie ktoś potrzebował pomocy, on był. Gdzie ktoś potrzebował ucieczki, on był. Gdzie ktoś potrzebował schronienia, on był. Gdzie ktoś potrzebował ręki od niego, on był. Na tym polegało wybranie jego miejsca. On zadawał sobie tylko pytanie w jakim miejscu będzie mógł być dostępny z miłością, z ofiarnością dla ludzi. I kochani, bardzo często miejsca, w których jesteśmy, mówimy sobie Boże... gdybym tylko był w innym miejscu, gdybym mógł robić coś innego. Karol mówi bardzo prosto. Najlepszym miejscem jest to miejsce, gdzie jesteś dla kogoś potrzebny, które jest dogodne dla kogoś, komu możesz w czymś pomóc. Kochani, co to znaczy? Prawdopodobnie ogromna większość miejsc, w których jesteśmy, nie mówię, że wszystkie i za zawsze, to oczywiste, jest dobra. Dlatego, że możemy tam odnaleźć jakby bycie pomocnym dla kogoś. W twojej rodzinie, wśród twoich znajomych, przyjaciół, w twojej pracy to mogą być trudne miejsca i ja nie mówię, że czasem nie trzeba ich zmienić, ale zazwyczaj jesteśmy tam właśnie po to, żeby dawać dobro. Pomyśl dzisiaj o miejscu, w którym jesteś. Pomyśl o miejscu, które zostało ci dane. I mówię, przez miejsce mam na myśli oczywiście pewną sytuację życiową, w której jesteś. Czasem też konkretne miejsce. I pomyśl, czy to może być naprawdę najlepsze miejsce, bo może być, jeżeli będziesz tam dla innych pomocny. Jeżeli będziesz tam kochał, jeżeli będziesz tam miłością, będziesz tam dostępny w miłości. Myślę, że o to chodzi. Strasznie trudne, kochani, ja to wiem. Strasznie, strasznie, strasznie trudne. To jest najwyższa jakość serca potrafiącego się tak rozdawać. No ale do takich rzeczy powinniśmy jakoś dążyć, no. Przynajmniej tak mi się wydaje. Albo raczej nie. Tak jestem pewny. Moi drodzy, to tyle na dzisiaj. Bardzo wam dziękuję za dzisiejsze spotkanie. Uczmy się od Karola, bo dobrze by było, żebyśmy takie serca mieli. Ściskam was, pozdrawiam. Najlepszego wtorku wam życzę, jaki się tylko da. Miejcie się, proszę, dobrze. Z Bogiem, pa!