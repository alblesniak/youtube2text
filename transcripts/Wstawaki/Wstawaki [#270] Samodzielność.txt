 Dzień dobry, dzień dobry, moi drodzy, to jest środa, jest 17 lipca, a to jest kolejny wstawak poranny, na który ja was bardzo, ale to bardzo serdecznie zapraszam. 🎵 MUZYKA 🎵 Moi drodzy, moi kochani, witam was najserdeczniej w kolejnym odcinku wstawaków. Jak widzicie, zmieniliśmy przestrzenie klimatyczno-miejscowo, nie wiem jakie, architektoniczne, skończyły się dżungle, skończyły się różnego rodzaju słońca i w ogóle zielenie, a jest zimno, jestem w Paryżu, w sensie to jest oczywiście 4 miesiące przed tym, jak to oglądacie, no ale tak będziemy się spotykać przez prawdopodobnie najbliższe kilka dni. Trochę w ogóle jest głośno, ale mam nadzieję, że damy radę. Uwaga! Ciekawostka na dzisiaj. Dzisiaj ciekawostka zoologiczno-zwierzęco-fokowa. Tak bym nazwał, dlatego że będzie o fokach. Moi drodzy, najpierw kilka ciekawostek, takich nic nieznaczących i potem ciekawostka, w sumie też nic nieznacząca, ale taka, w której wyciągniemy jakąś naukę na dzisiaj. Foki to są w ogóle niezwykłe zwierzęta, tak jak chyba w ogóle każde. Foki lubię z kilku powodów. Przede wszystkim lubię je z dwóch powodów. Lubię je dlatego, że są strasznymi leniami i jeżeli znajdą miejsce, gdzie można się wylegiwać na słońcu, to są w stanie przeleżeć cały dzień na słońcu i nic nie robić. A po drugie, mała foka, słuchajcie jak je, to potrafi utyć 2 kg dziennie. W ogóle czujecie to? Foka potrafi, jak się dobrze naje, 2 kg dziennie tyć. To jest w ogóle coś niewiarygodnego. Inna bardzo ciekawa ciekawostka, nic nieznacząca w sumie, chociaż można by z tego coś wyciągnąć, tylko sprawdzę sobie jeszcze liczby. Foka, słuchajcie, ma 12% krwi w ciele, w sensie 12% całej masy ciała foki to jest krew. Ile ona ma tej krwi? Co ciekawe, foki też potrafią gadać w taki sposób, że uderzają płetwami o wodę i w ten sposób dają sobie sygnały. W ogóle strasznie fajna rzecz. Ale najciekawsza ciekawostka jest taka, że foki tylko przez 7 tygodni wychowują swoje małe. Po 7 tygodniach, zaledwie po 7 tygodniach, zostawiają te małe foki, żeby one się same nauczyły szukać pożywienia. Niestety wiele fok nie daje rady i wiele fok ginie, ale to nie zmienia strategii rodziców i nie wzbudza się w nich współczucie, ani litość, ani jakaś, nie wiem, rodzicielska miłość względem własnych dzieci, tylko po 7 tygodniach zostawiają te dzieci zupełnie same, żeby nauczyły się jeść. I kochani, w związku z tym dzisiaj oczywiście ciekawostka. Ciekawostka się nazywa... jeszcze nie ciekawostka, tylko mądrość życiowa. Mądrość życiowa się nazywa samodzielność. Moi drodzy, nie chodzi o to, że mamy nie potrzebować w życiu, nie wiem, pomocy i innych ludzi. Bardzo potrzebujemy pomocy i bardzo potrzebujemy innych ludzi. I też człowiek, który próbuje tak żyć i udaje, że nie potrzebuje nikogo, to jest człowiek bardzo głęboko pogubiony. Nie, potrzebujemy siebie nawzajem, ale jednocześnie dojrzałość polega na tym, że stajemy się coraz bardziej samodzielni, czyli jesteśmy w stanie wykonywać różne rzeczy, jesteśmy w stanie przedsięwziąć różne rzeczy w życiu, że tak powiem, własną siłą, własną mocą, z Panem Bogiem, z pomocą ludzi, ale nie uzależniając się od nich. Chciałbym, żebyście dzisiaj pomyśleli o jednej prostej sprawie. Czy znamy jakieś takie rzeczy, o których wiecie, że powinniście się od dawna za nie zabrać? Powinniście od dawna samodzielnie do nich ruszyć, ale ciągle mówicie sam nie dam rady, bez nikogo sobie nie poradzę, nie wiem... potrzebuję ludzi, potrzebuję czegoś tam jeszcze, jakby... no nie, nie poradzę sobie. I uwaga! Może rzeczywiście są takie rzeczy, gdzie potrzebujecie ludzi i jakby wtedy rzeczywiście trzeba ich szukać, ale jestem przekonany, że jest część takich rzeczy, za które naprawdę sami moglibyśmy się zabrać, że moglibyśmy spróbować się zmierzyć z nimi, tylko się boimy, bo jesteśmy niesamodzielni, dlatego że nas, jak bym, wychowywano dłużej niż siedem tygodni, karmiąc nas i jakby nie zmuszając nas do poszukiwania pożywienia. Pomyślcie, kochani, dzisiaj jakiejś jednej rzeczy, która od dawna czeka na was, w takiej samodzielności, w takim jakby tylko twoim, indywidualnym, osobistym ruszeniu w coś, a nie chcesz tego ciągle zrobić, bo właśnie... bo jesteś przekonany, że sam sobie nie poradzisz, a może sobie sam poradzisz? I może trzeba by dzisiaj zacząć jakąś drogę do czegoś, co będzie tylko twoje, indywidualne i wreszcie tym się zajmiesz, nawet jeżeli to będzie oznaczało jakieś niebezpieczeństwo porażki albo przegranej. Samodzielność jest jedną z cech dojrzałości. Tak jak mówię, to nie znaczy odrzucania ludzi, to nie znaczy tego, że nie potrzebujemy pomocy. Pewnie. Ale jakby dojrzałość jest również sztuką samodzielności, sztuką tego, że potrafi się sam troszczyć o siebie, o swoje sprawy. Znajdź taką jedną rzecz i rusz w nią dzisiaj. W sensie przestań to odkładać i przestań się bać, że kogoś potrzebujesz, tylko rusz w to, co masz zrobić. Moi drodzy, moi kochani, to by było tyle w tym dzisiejszym odcinku środowym, pierwszym paryskim, pewnie będzie kilka, nie wiem, ile zdążę nagrać, bo jestem tu dzisiaj już ostatni dzień w Paryżu, kończę rekolekcje. To jest w ogóle... co to jest? Kwiecień jest, niekiedy nagrywam. Już po prostu kończę nagrywać te wstawaki dla was przed wyjściem na pielgrzymkę, więc jeszcze się pewnie parę razy spotkamy z Paryża. Ściskam was, pozdrawiam was, błogosławię i do zobaczenia w następnym odcinku. Z Bogiem, paaa...