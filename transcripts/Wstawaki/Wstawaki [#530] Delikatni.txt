 Dzień dobry, dzień dobry, moi drodzy, dzisiaj sobota, 13 czerwca, a to jest oczywiście kolejny, aczkolwiek ostatni wstawak w tym tygodniu, sobotni, na który was bardzo serdecznie zapraszam. Mówiąc najkrócej i nie przedłużając, jedziemy! Moi drodzy, moi mili, bardzo was serdecznie witam i bardzo was zapraszam na dzisiejszy, krótki rozruch poranny, który, mam nadzieję, da wam jakieś siły na ten dzień sobotni, jeżeli oczywiście tych sił potrzebujecie, bo mam nadzieję, że nie potrzebujecie, bo jesteście pełni sił, ale gdybyście potrzebowali, to mam nadzieję, że wam chociaż trochę pomogę. Posłuchajcie proszę cytatu pana Bila Bowermana. Pan Bil Bowerman to jest jeden z założycieli firmy Nike, więc będzie trochę niby o bieganiu, ale to nie będzie o bieganiu. Posłuchajcie, bo bardzo mądre zdanie. Nie ma czegoś takiego, jak zła pogoda. Są tylko zbyt delikatni ludzie. Moi drodzy, oczywiście do tego zdania trzeba podejść z właściwym dystansem, z właściwą perspektywą. Nie chodzi o to, że wszyscy są przystosowani do takich samych warunków, że każdy może znieść tyle samo, że każdy ma mieć, nie wiem, taką samą siłę. Nie o to chodzi. Kochani, chodzi o to, że bardzo często to nie warunki zewnętrzne, to nie to, co się dzieje dookoła nas, to nie utrudnienia, na które napotykamy nieustannie w życiu są problemem, tylko to, jak my do nich podchodzimy. Kochani, nie chodzi o to, żeby teraz na siłę wszystko w sobie przełamać, żeby się nie przejmować tym, czym się człowiek przejmuje, żeby nigdy nie brać na poważnie tego, co się człowiekowi wydaje bardzo poważne, żeby się nie bać tego, czego się człowiek boi. Chodzi tylko o to, żeby się temu wszystkiemu przyjrzeć i zobaczyć, czy na pewno boimy się tego, czego trzeba się bać. Uważamy za wielkie trudności to, co rzeczywiście jest wielką trudnością, czy też może nie, że warunki zewnętrzne naprawdę są uniemożliwiające robienia czegoś, ale czy tak jest naprawdę i tak dalej, i tak dalej. Kochani, oczywiście, że każdy z nas będzie miał różne odpowiedzi na takie przeszkody, trudności, wyzwania, rzeczy wymagające i tak dalej. To jasne, nie wszyscy muszą tak samo, to jest oczywiste, ale jestem przekonany, że każdy z nas mógłby pójść trochę bardziej do przodu w przełamywaniu swego rodzaju trudności, przeciwności, niepowodzeń, złych warunków pogodowych i tak dalej. To jest dokładnie tak, jak z bieganiem. Rzeczywiście, kochani, jest prawdopodobnie taka pogoda, w której naprawdę bieganie nie ma żadnego sensu. Jest taka pogoda, gdzie nie wiem... leje, grzmi, gradem wali i pioruny walą co dwa centymetry i wtedy nie można sobie powiedzieć no... ja jestem zbyt delikatny. Nie, wtedy bieganie, w sensie nie bieganie, jest mądrym wyjściem, po prostu. Bo bieganie w takiej pogodzie jest bezsensowne, jest w ogóle po co. Ale... kiedy trochę pada deszcz, to wcale nie znaczy, że nie można biegać. Nie mówię, że wszyscy muszą, ale jeżeli chcesz na przykład gdzieś dobiec, bo coś chcesz zdobyć, to wtedy deszcz nie powinien ci przeszkadzać. A, moi drodzy, bardzo często my, mimo że chcemy coś zdobyć, to właśnie jakieś trudności nam się wydają tak niewyobrażalne, tak wielkie, tak trudne, tak nie do pokonania, że w żaden sposób nie chcemy się z nimi zmierzyć. Moi drodzy, chciałbym, żebyście dzisiaj po prostu popatrzyli na te deszcze, które leją wokół was. Czy one naprawdę są uniemożliwiające zrobienie tego, co chcecie zrobić. Część pewnie tak, ale jestem przekonany, ogromna część, a czasem większa w ogóle część, to są tylko w naszych głowach przeszkody. To są deszcze w naszych głowach. Właśnie, deszcze w naszych głowach. A chodzi o to, żeby nie mieć deszczu w głowie, tylko żeby robić i zdobywać rzeczy, no właśnie, które możemy zrobić i zdobyć, a nie chcemy, bo uważamy, że coś jest za trudne. No to się temu dzisiaj trochę przypatrzcie, żeby od poniedziałku, albo może od dzisiaj najlepiej, ruszyć do tych różnych trudnych rzeczy. Tyle Moi drodzy, bardzo wam dziękuję za to kolejne spotkanie, za kolejny tydzień wstawakowy, za... no właśnie, za to, że codziennie rano próbujemy jakoś sensowniejsze to życie robić. Mam nadzieję, że o to w tym wszystkim chodzi. Bardzo wam dziękuję za ten tydzień wstawaków. Zapraszam oczywiście od poniedziałku na następny, bo dlaczego by i nie. Miejcie, proszę, najlepszy weekend, najlepszą sobotę i niedzielę, jaką tylko możecie mieć. Ściskam, pozdrawiam, błogosławię i do zobaczenia. Z Bogiem, papa...