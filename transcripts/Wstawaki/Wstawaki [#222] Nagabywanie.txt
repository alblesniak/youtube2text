 Dzień dobry, dzień dobry, moi drodzy, dzisiaj jest środa, jest 22 maja, a to jest kolejny, oczywiście, odcinek Wstawaków, środowy odcinek Wstawaków, na który ja was bardzo, ale to bardzo serdecznie zapraszam. No to jedziemy z nim. Moi drodzy, moi kochani, bądźcie serdecznie przywitani w odcinku w środę i zapraszam znowu na pewną ciekawostkę. Dzisiaj taka ciekawostka z życia internetowo-reklamowo-rodzicielsko-ciążowo-tragediowo jakaś tam, czyli, mówiąc krótko, będzie pewien fakt taki o kulturze współczesnej, a który będzie dla nas pewną odskocznią do faktu duchowego, do walki duchowej tak naprawdę. Mianowicie, czytam ostatnio taką książkę, w sensie wtedy, kiedy to nagrywam, to ją czytałem, która się nazywa Hello World, w sensie taka książka o całej tej takiej nowej jakby... jak to nazwać... no nie chcę powiedzieć sztucznej inteligencji, ale tych wszystkich algorytmów w internecie wykorzystywanych do robienia różnych rzeczy, śledzenia nas i tak dalej, i tak dalej. Całkiem w ogóle ciekawe rzeczy. I jest tam taki rozdział, gdzie był podany taki przykład pewnej kobiety, myślę, że to jest dosyć tragiczna sytuacja, ale który pokazuje też niebezpieczeństwo tych współczesnych mediów i portali społecznościowych i różnych danych, które są zbierane, a jednocześnie tak naprawdę, który pokazuje pewną ważną prawdę duchową. Mianowicie, była jakaś pani, nie podam oczywiście żadnych jej danych, bo nawet chyba w tej książce ich nie ma, która, będąc w ciąży, spodziewając się dziecka, zapisała się na wszystkie możliwe takie różne newslettery, jakieś takie miejsca w internecie, gdzie można było się rzeczywiście dowiadywać o tym, jak przebiega ciąża i tak dalej. To są w ogóle bardzo pomocne rzeczy, że jakby dokładnie jest opisane, co się dzieje, wręcz w którym dniu ciąży, jak się zachowywać, co się dzieje z płodem, jak on się tam rozwija, jak on wygląda, jakie są niebezpieczeństwa i tak dalej. Ta pani się zapisała na wszystkie, mówiłem, możliwe takie poradniki właśnie na stronach związanych z byciem w ciąży i tak dalej. Jasna sprawa, bardzo się cieszyła, że będzie miała dziecko razem z mężem, że w ogóle to będzie cudowna sprawa i tak dalej. Niestety, no tak się zdarzyło, że po kilku miesiącach, nie pamiętam już, w którym to było miesiący, ta pani niestety poroniła to dzieciątko no i, że tak powiem, nie zdążyło się na tym świecie urodzić. Łatwo się domyślić, strasznie trudna sytuacja i ogromnie trudne, cierpiące, krzywdzące doświadczenie, trudne do przejścia. I oczywiście, kiedy to się stało, to ta pani, żeby sobie nie przysparzać cierpienia, wypisała się oczywiście ze wszystkich możliwych tych portali, tych wszystkich newsletterów i tak dalej, żeby po prostu nie dostawać wiadomości o tym, no właśnie, żeby to jej nie przypominało o tym, co się stało. Dla mnie całkiem zrozumiałe w ogóle działanie. Z taką, myślę, stratą trzeba trochę czasu, żeby sobie z nią poradzić. Jak się ma to domyślić? Nic to nie dało. W sensie... mimo, że wypisała się absolutnie ze wszystkiego, z czego się dało wypisać, skasowała swoje maile i subskrypcje ze wszystkich możliwych portali, właśnie newsletterów i tak dalej, to i tak przez kilka chyba miesięcy, czy nawet kilka lat, bo to jest takie badanie dosyć dłuższe tam robione w tej książce, i tak dostawała z tysiąca różnych miejsc reklamy produktów ciążowych dla noworodków. Po kilku miesiącach, kiedy powinna już urodzić, to oczywiście te wszystkie agencje wiedziały, bo wiedziały, kiedy jest w ciąży, bo tam coś zapisywała, śledząc na swoją ciążę, to mimo, że ona oczywiście nie była już dawno w ciąży, bo dzieciątko już odeszło do Pana Boga, to wtedy, kiedy miał przyjść czas porodu, to dostawała oczywiście wiadomości o tym, co zrobić po porodzie itd. I w końcu tylko była atakowana nieustannie powrotem do tego strasznie trudnego doświadczenia, które przeżyła. I kochani, pomijam zupełnie kwestię właśnie tego, że tak ten świat dzisiaj wygląda, że po prostu nie uwolnimy się od tego, że dajemy dostęp do swoich danych w internecie i różnym firmom, ale kochani, to jest w ogóle metoda i taktyka złego. Zły w ten sposób działa. Zły uwielbia, kiedy się wydarzyło w naszym życiu dawno coś temu, dawno coś trudnego, coś tragicznego, na przykład grzesznego i myśmy to już jakby dawno skasowali, w takim sensie przez spowiedź, przez Boże Miłosierdzie wypisaliśmy się z tych subskrypcji. To jest w ogóle, uważam, bardzo ładny obraz, że można się dzięki Miłosierdziu Bożemu powypisywać z tych subskrypcji. To on zachowuje się właśnie tak, jak te wszystkie firmy z danymi. Próbuje nieustannie nas atakować tym, co kiedyś było. Próbuje nieustannie powracać do tego i tak jak nie ma metody na to, żeby sobie z tym poradzić w tym świecie naszym medialnym, współczesnym takim, w którym jesteśmy, tak jest metoda. Co z tym robić, żeby nie dać sobie złemu wysyłać sobie ciągle tych wiadomości? Kochani, jedynym skutecznym wymazywaczem jest po prostu bliskość z Panem Bogiem. Jest to, żeby nieustannie z Nim być, żeby nie gadać po prostu z tymi mailami od złego, żeby nie dyskutować z nimi, nie próbować ich rozważać, tylko nieustannie wymazywać je Bożą obecnością, modlitwą, adoracją, byciem z Panem Bogiem. Wtedy Pan Bóg w końcu skutecznie i do końca wykazuje te nasze subskrypcje. Po prostu grzechy zostawiają w nas pewne ślady i Boże miłosierdzie, Boża obecność, modlitwa, bycie z Panem Bogiem, intymność z Bogiem usuwają, wymazują, niszczą te ślady w nas. Kochani, i to jest jedyna metoda. Myślę w ogóle, że tylko tak się da coś zrobić z tymi subskrypcjami, w które weszliśmy, które ciągle wracają, mimo że myśmy się dawno wypisali. Tylko Pan Bóg i Jego bliskość może ci w tym pomóc. Jeżeli to jakoś ciebie dotyczy, może złe cię ciągle czymś atakuje, to tego potrzebujesz. To oczywiście nie jest natychmiastowe, to nie jest tak, że w jedną sekundę wszystko zniknie, ale Pan Bóg potrafi to skutecznie z serca usunąć. Moi drodzy, to tyle w tym kolejnym odcinku, w środę. Bardzo wam dziękuję. Mam nadzieję, że widzimy się jutro w czwartek w kolejnych wstawakach. Połowa tygodnia za nami, zróbmy drugą połowę. Bardzo was ściskam, bardzo was pozdrawiam, bardzo, bardzo was błogosławię. Proszę, wspomnijcie tam o mnie czasem w modlitwie. I do zobaczenia w następnych odcinkach. Z Bogiem, pa!