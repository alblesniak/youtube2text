 Dzień dobry, dzień dobry! Moi drodzy, mamy dzisiaj czwartek, jest 14 dzień października i to jest wstawak poranny, czwartkowy, który ma was dzisiaj ustrzec przed pewnym niebezpieczeństwem. Może nie jakimś najpoważniejszym na świecie, ale jednak przed pewnym niebezpieczeństwem. Jakim? To się oczywiście okaże po czołówce. Zapraszam! Moi drodzy, moi mili, moi kochani, moi ulubieni, witam was bardzo serdecznie w dzisiejszym odcinku, który nie będzie może jakoś wiekopomny i bardzo ważny, ale on może ratować nam tyłek w pewnej sytuacji, która czasem jest bardzo dyskomfortowa, a kiedy długo trwa, to w ogóle może doprowadzić do czegoś bardzo złego w głowie i w sercu. Żebyście to najpierw zrozumieli, to muszę wam wytłumaczyć pewną zasadę. Kochani, kojarzycie takie powiedzenie, które mówi, że wyjątek potwierdza regułę? Wielu ludzi, myślę, mówi to zdanie oczywiście, natomiast nie zdaje sobie sprawy, co ono oznacza. Przeczytam wam teraz pewne wytłumaczenie, które, Boga, będzie dosyć śmieszne i fajne, ale które pokazuje, na czym polega to, że wyjątek potwierdza regułę i też... o, o... przepraszam... które potwierdza, na czym polega to zdanie, że wyjątek potwierdza regułę, ale też jednocześnie pokazuje, że to zdanie jest zupełnie bez sensu. Posłuchajcie, uwaga... Wyjątek potwierdza regułę. Dlaczego? Otóż wyjątek nas dziwi, czyli to oznacza, że zjawisko, które zostało zanegowane przez ten wyjątek, rozumiecie, o co chodzi, nie? wydawało nam się regułą. Czyli wyjątek jest czymś, co wskazuje nam drogę do reguły. No, to jest dosyć w ogóle logiczne, tak? Że, kochani, jeżeli mówimy, że jakiś wyjątek potwierdza regułę, to polega to na tym, że skoro się dziwimy, że coś wystąpiło, to znaczy, że jesteśmy przyzwyczajeni, że regularnie powinno tak nie być. I właśnie dlatego wyjątek potwierdza regułę. Czyli jakby potwierdza, że istnieje w nas takie przekonanie, że powinna odnośnie tej rzeczywistości jakaś reguła istnieć. Ale uwaga... To oczywiście nie działa w regionie logiki. Dlaczego? Choć niektórzy próbują w ten sposób tłumaczyć, to ma właśnie ten sposób mówić. Tak... Mówi się, że od każdej reguły istnieją wyjątki. Więc jeśli coś ma wyjątek, to jest regułą. Bo każda reguła ma wyjątki. Ale jeśli tak jest, no to istnieje również reguła, że od każdej reguły istnieją wyjątki, więc wyjątkiem od tej reguły jest reguła, która nie miałaby wyjątków, bo to byłby wyjątek. Nie wiem, czy jazycie, o co chodzi? Że to zdanie, chociaż tak powiem w takim potocznym sensie ma sens, tak? w takim potocznym rozumieniu, że jak wyjątek potwierdza regułę, to ono jednocześnie z punktu widzenia logiki nie ma zupełnie sensu. Bo to znaczy, że musiałaby być taka reguła, od której nie ma żadnych wyjątków, a to znaczy, że wtedy wyjątek nie potwierdza reguły. Kochani, dlaczego o tym mówię? Kochani, jest takie podejście do świata, które się uwielbia bawić słowami, pojęciami i udaje, że one opisują jakąś rzeczywistość. Czasem to miesza w głowie. Podam wam prostacki troszeczkę, ale sztandarowy przykład czegoś takiego z dziedziny wiary, z czym się większość katechetów nieustannie zmaga i większość młodych ludzi myśli, że złapała katechetów na jakiś haczyk. Uwaga! Czy Pan Bóg może stworzyć kamień, którego nie może podnieść? To zdanie jest absurdalne, tak? Czy Pan Bóg może stworzyć taki kamień? No, może stworzyć każdy kamień, bo jest wszechmogący, tak? Ale czy może stworzyć kamień, którego nie może podnieść? No, jednocześnie nie może, no bo przecież, skoro jest wszechmogący, to powinien każdy kamień podnieść. Kochani, takich zagwozdek, takich zdań teologiczno-filozoficzno-egzystencjalnych jest bardzo dużo. Kochani, jest taka grupa ludzi, która się lubuje w atakowaniu różnych poglądów ludzkich właśnie takim... przepraszam... takim pierdzieleniem o niczym. Proszę mi wybaczyć to słowo. Ale, kochani, właśnie to zdanie, o którym wam mówiłem, że wyjątek potwierdza reguły, jak ktoś chce, to pokaże, że to zdanie jest w ogóle samo w sobie sprzeczne i w ogóle nie gadajmy o tym. Kochani, istnieje taka dziedzina pseudopoznania, pseudowiedzy, pseudotwierdzeń, pseudomądrości, która wcale się nie odnosi do rzeczywistości, która jest po prostu tylko i wyłącznie mieszaniem pojęć, która jakby tylko i wyłącznie próbuje coś podchwycić na słowie, na sensie, na logice itd. Kochani, ja spotkałem takich ludzi wielu w życiu, którzy próbowali mnie zagiąć i w ogóle wychodzili z rozmowy ze mną z takim poczuciem proszę bardzo, nie potrafisz mi tego wytłumaczyć. Kochani, nie wchodźcie zupełnie w takie dyskusje, w takie logiki. To nie tylko działa na poziomie filozofii, teologii itd. Na pewno takich ludzi też znacie na co dzień w swoim życiu, którzy próbują was w jakiś sposób tak zahachmęcić, tak wykręcają wasze słowa, że w ogóle już nie wiecie, co myślicie, nie? Kochani, nie bójmy się tego, tylko unikajmy tego. W sensie w takie dyskusje w ogóle nie wchodźcie. Nie bójcie się, że ktoś was zagiął. Wcale was nie zagiął. To jest tylko i wyłącznie gra słowna. To jest tylko i wyłącznie gra pojęciowa. To jest tylko i wyłącznie gra znaczeń, ale to nie ma żadnego odniesienia do prawdziwej rzeczywistości. Kochani, mówię... ja wiem, że to nie jest może największy problem życiowy, ale czasem to potrafi być strasznie trudne, szczególnie, kiedy się jest w relacji z kimś takim i on cię ciągle sprowadza do parteru w ten sposób. Kochani, unikajcie takich ludzi. Nie wchodźcie w takie dyskusje. Chrońcie siebie. To nie jest tak, że wtedy przegraliście spór. Nie. Po prostu nie weszliście w grę pozorów. A to są bardzo często zwykłe gry pozorów, czyli po prostu gadanie o niczym. Moi drodzy, moi mili, moi kochani, mam nadzieję, że ten wstawak się wam na dzisiaj, w sensie ten dzisiejszy wstawak się wam na coś przyda. Wiem, że on nie był może jakiś taki bardzo potrzebny życiowo, ale ja czasem się męczę z takimi relacjami, czasem się męczę w takich sytuacjach i może komuś z was to da jakieś takie wytchnienie Uf... wcale nie muszę walczyć z kimś takim, tylko mogę to zwyczajnie odpuścić. Odpuść. Kochani, najlepszego dzisiejszego dnia wam życzę, miejcie się, proszę, najlepiej na świecie, bardzo was ściskam, bardzo was błogosławię i do jutra. Z Bogiem, dobrego dnia, pa, pa...