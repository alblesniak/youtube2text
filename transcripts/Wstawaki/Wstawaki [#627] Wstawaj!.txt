 Dzień dobry, dzień dobry! Moi drodzy, mamy dzisiaj poniedziałek, to jest piąty dzień października, to jest początek nowego tygodnia i zaczynają się oczywiście nowe, tegotygodniowe wstawaki, no bo jakie. Bardzo serdecznie was zapraszam, wystartujmy w ten tydzień. Dobrze? Jedziemy! Moi drodzy, moi kochani, moi mili, moi ulubieni, bardzo was serdecznie witam w tym dzisiejszym odcinku i zapraszam na potężną dawkę dzisiaj energii, potężną dawkę, mam nadzieję, bardziej łaski Bożej i, mam nadzieję, potężną dawkę dobrego optymizmu, humoru, nadziei i w ogóle, mam nadzieję, że wam rozpocznę ten tydzień dobrze. W sensie, że byśmy go z Panem Bogiem dobrze rozpoczęli. Coś mi się pląta, w ogóle w głowie nie wiem, jak się mam wyrazić, więc może zacznę. Kochani, jak zawsze w poniedziałki, od kilku tygodni zajmujemy się przysłowiami z różnych krajów. Dzisiaj będzie przysłowie japońskie. Takie w sumie, wiecie, jak te... czytam te przysłowia, to one są niby z jakichś krajów, ale one wszędzie funkcjonują, nie? Więc dlaczego ono akurat jest z Japonii? No może jest, ale... no właśnie. Posłuchajcie, japońskie przysłowie następujące Upadaj siedem razy, podnoś się osiem. Takie mają powiedzenie w Japonii. Myślę, że, kochani, wszyscy to powiedzenie znamy. W takim sensie, padnij, powstań. Moi drodzy, dzisiejszy message, dzisiejsza wiadomość, dzisiejszy przekaz, mój tutaj manifest do was jest bardzo, bardzo, bardzo prosty i bardzo oczywisty. Coś mnie w gardle gryzie. Kochani, jeżeli wam się zdarzyło upaść, w jakimkolwiek możliwym sensie tego słowa, jeżeli upadacie, może grzechowo, nie daj Boże, jeżeli upadacie psychicznie, jeżeli upadacie emocjonalnie, jeżeli upadacie, bo wam brakuje nadziei, jeżeli upadacie, bo wam coś nie wychodzi, coś wam się wali, coś wam się rozwala, rozsypuje i w ogóle już nie wiadomo, co robić. Jeżeli upadacie fizycznie, może wasze ciało słabe, kochani, wstajemy i jedziemy dalej. Wstajemy po raz 159 i jedziemy dalej. Kochani, to nie jest żadne wezwanie, to nie chodzi mi o taką motywację słuchajcie, musimy się wziąć i musimy zacząć działać. Nie. Pana Boga do tego potrzebujemy. Żeby to wstawaj i jedziemy dalej miało sens, potrzebujemy Pana Boga. Kochani, wiem, są takie sytuacje czasem, są takie miejsca w życiu, są takie nasze bycia, takie nasze wkręty w różne doły, że naprawdę po ludzku nie ma siły wstać. Kochani, i nie chodzi mi to nawet o jakąś depresję, tak? kiedy zupełnie to jest w ogóle psychicznie niemożliwe. Tylko sam byłem wielokrotnie w życiu w takim miejscu, w takich sytuacjach, gdzie byłem przekonany ja tego nie zrobię, dlatego że próbowałem to latami, próbowałem się podnieść, próbowałem coś naprawić i naprawdę rozumiem, że kochani, po ludzku są takie rzeczy, których ruszyć się nie da. Ale w związku z tym nie mamy rozłożyć rąk, nie mamy rozłożyć się całkowicie na ziemi i powiedzieć w takim razie leżę i się nie ruszę. Nie. To jest właśnie to miejsce, to jest właśnie ten moment, kiedy trzeba podnieść oczy ku górom, jak mówi Pismo Święte. Podnieść oczy ku Panu Bogu i wpatrywać się w Niego z prośbą Jezu, Ty widzisz, że ja już się nie podniosę. No to mi pomóż. I kochani, uwaga... żebyście też oczywiście nie przegięli tego w drugą stronę, bo tak jak wam to wielokrotnie mówię i bardzo chciałbym, żebyście o tym myśleli, my też mamy taką tendencję, żeby z każdych nawet najprostszych trudności, a czasem nawet trudnych, ale nie tragicznie trudnych, robili po prostu totalną katastrofę i się nie ruszymy, dopóki Pan Bóg nas nie ruszy. Kochani, jest naprawdę wiele takich miejsc, gdzie sami to możemy zrobić, gdzie naprawdę Pan Bóg nieustannie nam daje łaskę i ona jest w nas, żebyśmy się ruszyli. Ale jeżeli jest takie miejsce, gdzie zupełnie nie możesz, podnieś dzisiaj oczy ku górom i po raz ósmy, jeżeli siedem razy upadłeś, to po raz ósmy wstawaj. Bardzo cię o to proszę. Podnieś oczy ku górom do Pana Boga i razem z Nim wstawaj. Moi drodzy, moi kochani, jak pewnie słyszeliście, są różne przeszkadzajki dookoła, karetki jeżdżą, tramwaje trąbią, szyny szumią i tak dalej. Nam to oczywiście nie przeszkodzi, bo dlaczego miałoby nam to przeszkodzić? Kochani, bardzo wam dziękuję za poniedziałkowe spotkanie, mam nadzieję, że w ten sposób rozpoczniemy dobrze ten tydzień, czyli nie z pozycji leżącej, tylko z pozycji wstańmy, idźmy, róbmy życie. O to by chodziło. Jak ja się cieszę, że się dzisiaj spotkaliśmy, tak jak każdego dnia. Bardzo was ściskam, bardzo was pozdrawiam, bardzo was błogosławię, miejcie dzisiaj najlepszy możliwy dzień i miejcie się najlepiej na świecie. Ciekawe, czy używacie też takiego określenia, jak do innych mówicie, nie? Miejcie dzisiaj najlepszy dzień i miejcie się najlepiej na świecie. Jakby nam się takie zdania rozeszły po świecie, bo one dobre są, bo one są dające życie. No to jedziemy. Ściskam, pozdrawiam, błogosławię. Paaa...