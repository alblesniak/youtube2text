 Dzień dobry, dzień dobry, moi drodzy, dzisiaj 28 listopada, to jest czwartek, to jest kolejny wstawak poradny, pobudzający, zachęcający do tego, żeby żyć naprawdę porządnie, święcie i w ogóle tak, jak trzeba, czyli najlepiej, jak się tylko da. No to jedziemy! Moi drodzy, moi mili, bardzo was serdecznie witam w dzisiejszym odcinku i zapraszam na pewnego rodzaju ciekawostkę. Bardzo krótką, tak naprawdę tylko jedno zdanie, ale myślę, że w ogóle bardzo na wszystkim potrzebną. Na pewno słyszeliście o kimś takim, co się nazywa Kozica Górska. Zresztą, jeżeli może pamiętacie, kiedyś była taka seria Jeszcze 5 minutek i tam była jakaś ciekawostka o górskich kozicach, o tym, jak one tam skakują, były nawet takie zdjęcia. One są po prostu niesamowite w ogóle, że one na takich wysokościach, w ogóle przylepione do prawie pionowych skał, potrafią tam stać. Wyczytałem niesamowitą ciekawostkę o nich. Otóż okazuje się, że wszystkie kozice górskie, moi drodzy, mają lęk wysokości. Czujecie to? Wydawałoby się, że zwierzęta, które całe swoje życie spędzają w wysokich górach, to jest w ogóle ich miejsce przebywania, ich środowisko w ogóle życia, to powinny być czegoś takiego pozbawione. Okazuje się, że wszystkie rodzą się absolutnie z ogromnym poczuciem lęku wysokości, natomiast w trakcie życia uczą się przezwyciężać ten lęk. I to jest tak, tak mówią naukowcy, że kozica podobno do końca życia ma ten lęk wysokości, tylko nauczyła się przez bycie z rodzicami, przez bycie ze swoim stadem, jakby nie tyle ignorować, tylko go przekraczać. Że ona go ma i właśnie to ją ratuje przed tym, żeby coś złego jej się nie stało. Dlatego, że ona dzięki temu jest ostrożna. Uwaga, kochani, to jest w ogóle genialna duchowa prawda. W życiu nie chodzi o to, kochani, żeby się nie bać. Nie chodzi o to, żeby się nie lękać w ogóle. Żeby nie mieć żadnego stresu, żadnych obaw, żadnych takich rzeczy, które nas przerastają i powodują w nas obawę i lęk. Nie, uwaga, ten lęk i strach jest właśnie po to, żeby się nie wpakować w coś niedobrego. Czasem mamy takie pragnienie -"Boże, żebym się tak nie bał, żebym był odważniejszy, żebym więcej potrafił, żebym się tak nie wycofywał i tak dalej". Uwaga, to jest naturalna rzecz. Ona jest mechanizmem obronnym, który cię chroni przed różnymi głupotami. I uwaga, jeżeli się tym oczywiście poddasz, no to nie wejdziesz na wysokie góry, nie zdobędziesz rzeczy niezwykłych, nie będziesz potrafił przeskoczyć z jednego miejsca na wyższe miejsce po to, żeby coś lepszego zdobyć. Ten strach jest ci potrzebny, ale musisz go pokonywać sobie, ale nie negować. Czyli nie jęczeć i nie narzekać, że dlaczego go masz, dlaczego to ci się dzieje, czemu masz te wszystkie lęki i tak dalej. A miej, to nie szkodzi. Mało tego, to jest wręcz potrzebne. Chodzi o to, żeby się temu nie poddać, czy nie pozwolić, żeby przez to mieszkać na nizinach, tylko żeby, mając ten lęk, który będzie cię chronił, jednocześnie go nieustannie pokonywać, krok po kroku. Podobno jest tak, że te kozice się uczą, jakby coraz wyżej, coraz dalej, skaczą na coraz większe odległości, jakby przełamują w sobie coraz bardziej ten lęk wysokości. Ale co jest, uważam, super, mają go do końca życia. I kochani, bardzo możliwe, że bardzo wiele słabości, bardzo wiele lęków, bardzo wiele takich trudnych rzeczy będziemy mieli do końca życia. Uwaga! Nie szkodzi. One są pomocne. Chodzi o to, żeby im się nie poddać, a żeby dzięki nim nauczyć się mądrze zdobywać kolejne etapy. Dla mnie to jest w ogóle strasznie inspirująca rzecz. Te kozice górskie, które mają lęk wysokości. Proszę, szczególnie ci, którzy się dużo boicie, dużo lękacie, jesteście może nieśmiali i tak dalej, tacy nieprzebojowi, pomyślcie o tym. Bo to wcale nie oznacza, że to jest jakaś wada. Tylko to jest coś, co chroni, tylko trzeba to dobrze wykorzystać. Moi drodzy, moi mili, to by było na tyle w odcinku czwartkowym. Bardzo wam dziękuję za kolejne spotkanie i zapraszam oczywiście na jutro, na piątkowe, nasze już przedostatnie wstawakowe w tym roku. Chociaż w sumie to nie... w tym miesiącu. Więc zapraszam serdecznie na jutro. Ściskam, pozdrawiam, błogosławię i do zobaczenia. Z Bogiem, paaa...