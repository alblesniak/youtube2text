 Dzień dobry, dzień dobry! Moi drodzy, mamy dzisiaj piątek, piąteczek, piątunio, 27 dzień sierpnia, kolejny wstawak, kolejny poranek, kolejna szansa na dobry dzień. Spróbujmy ją wykorzystać, czyli jedziemy! Moi drodzy, moi mili, moi kochani, witam was bardzo serdecznie i jak co piątek zapraszam na króciutką dawkę Słowa Bożego, ale to, że ona jest króciutka nie oznacza, że jest niepotężna, bo Słowo Boże nawet w jednym słowie, w jednej literze jest przepotężne. Więc myślę, że nawet najkrótsze i tak nam wystarczy. Co tam się dzieje? Przepraszam za jakieś dźwięki dookoła, mam nadzieję, że wam za bardzo nie będą przeszkadzały, jakiś alarm wyje. Zdanie następujące z Księgi Proroka Jeremiasza, pierwszy rozdział, ósmy werset Nie lękaj się ich, bo jestem z tobą, by cię chronić, wyrocznia Pana. Moi drodzy, bardzo proste, bardzo piękne zdanie, bardzo jasne zdanie. Wypowiedziane do Jeremiasza, przepraszam, w bardzo konkretnych sytuacjach, gdzie byli ludzie, którzy nastawali na jego zdrowie, życie, na jego godność, na jego wiarygodność, na to, że on jest blisko Pana Boga i próbuje mówić do nich słowa, nie? I Pan Bóg jakby temu przestraszonemu prorokowi, który nie wie, co go czeka, który się boi, że go nie wysłuchają, że go źle potraktują, a może zabiją, a to próbowali też robić nieraz w jego życiu, mówi bardzo prosto Nie lękaj się, bo ja jestem z tobą. Kochani, bardzo ważne jest w tym zdaniu to, że zobaczcie, Pan Bóg nie mówi nie lękaj się, bo nie ma czego. Nie lękaj się, bo nie będzie rzeczy trudnych, bo ja cię tak poprowadzę, że je ominiemy w ogóle, nic się nie bój, nic ci się nie stanie i tak dalej. Nie, nie, nie... Pan Bóg mówi nie lękaj się, bo jestem z tobą. Czyli jakby cokolwiek ci się przydarzy, to ja cię przez to będę przeprowadzał. To nie znaczy, że to ominiemy wszystko. To nie znaczy, że nie będzie tych trudnych rzeczy, tylko nie lękaj się, bo jestem z tobą. Kochani, to jest bardzo, myślę, jakby ważne zapewnienie od Pana Boga, nie? Że jakby jego głównym argumentem za to, żeby się nie bać, jest tylko jedno. Będę ci towarzyszył, będę z tobą wszędzie. Kochani, ja wam mówiłem to już wielokrotnie, ale dlaczego ludzie tak bardzo się dzielą, dlaczego tak bardzo się, nie wiem... opuszczają, zostawiają, porzucają i tak dalej? Kochani, bo to jest główne dzieło szatana. Szatan wie, że w pojedynkę będzie nam strasznie trudno. Że kiedy jesteśmy z kimś, to nawet kiedy się dzieją najtrudniejsze, najstraszniejsze rzeczy, jakie tylko mogą się dziać, ale masz kogoś, kto jest obok ciebie, kto ci towarzyszy, to wtedy przejdziesz przez to. Natomiast w pojedynkę to cię może złamać. Natomiast kiedy ktoś cię podtrzymuje, ktoś cię trzyma w tym, to dasz sobie radę. I dlatego Pan Bóg mówi nie lękaj się, bo jestem z tobą. Czyli to jest po prostu zapewnienie o tym, że będzie nam zawsze towarzyszył. Kochani, to jest moje doświadczenie nieustanne. To nie znaczy, że nie ma trudnych sytuacji. To nie znaczy, że nie ma takich rzeczy, które sprawiają, że mam ochotę się bardzo bać. Ale On mówi nie bój się, bo przecież masz Mnie przy sobie, więc będzie dobrze, poradzimy sobie z tym. Kochani, nie bójcie się, bo On jest przy was. Na, na, na, na, na, na, na, na, na, na, na... Moi drodzy, moi kochani, to tyle w tym naszym dzisiejszym spotkaniu. Jakoś tak się strasznie ciemno i szaro zrobiło, bo chmury potworne przyszły. Zaraz będzie chyba lało, więc trzeba kończyć to nagrywanie, bo jest światło niekorzystne do wstawakowania. Ściskam was, pozdrawiam, błogosławię i widzimy się pewnie jutro. Z Bogiem, paaa...