 Dzień dobry, dzień dobry, moi drodzy, mamy dzisiaj 24. dzień stycznia, to jest poniedziałek, to jest początek nowego tygodnia, to są wstawaki jak co tydzień w poniedziałek, ale że nie. Moi drodzy, jest dzisiaj odcinek numer 1000. Absolutnie nie mogę w to uwierzyć. Mam ochotę po prostu robić jakieś fanfary i mam ochotę cokolwiek, no a to po prostu będą wstawaki tak jak zawsze wstawaki. Chociaż nie będą takie jak zawsze. Ale kochani, dzisiaj jest tysięczny, tysiąc, rozumiecie? To tysiąc odcinków wstawaków było, w sensie po dzisiejszym będzie tysiąc. Mówiąc krótko, zróbmy ten jubileuszowy odcinek. Jedziemy z nową czołówką. Muzyka Moi drodzy, moi mili, moi kochani, moi ulubieni, bardzo, bardzo serdecznie, najserdeczniej na świecie witam was tego dzisiejszego poniedziałku w odcinku numer 1000. Jak już widzieliście, kochani, zmieniła się czołówka. Nie jest może jakoś nie wiadomo jak rewelacyjnie inna, ale będzie trochę inna muzyka, trochę inne obrazki. Generalnie chodzi tylko o to, żeby coś było między tym początkiem, a tym, co ja teraz gadam. Mam nadzieję, że wam się podoba, a jak wam się nie podoba, to trudno, to się przyzwyczajicie. Moi kochani, po pierwsze, i to jest najważniejsze, chciałbym wyrazić niezgłębioną, po prostu niepojętą wdzięczność dla każdego i każdej z was, że od tysiąca odcinków spotykamy się rano. Wiem, że są tacy między wami, którzy obejrzeliście podobno wszystkie odcinki. Ja zawsze myślałem, że jedynym, który je obejrzał, w sensie... bo nagrywał, jestem ja. A okazuje się, że są ludzie, którzy naprawdę od tysiąca odcinków obejrzeli. Do tego, jeżeli dołożyć jeszcze, kochani, szóstą rano, która kiedyś była, nie? jakieś tam trzysta, chyba siedemdziesiąt odcinków, jeszcze wcześniej, jeszcze pięć minutek, kochani, to my się po prostu już nie wiem, ilu lat spotykamy. To, że wy tu jesteście, to, że nie odchodzicie, to, że wam to daje w ogóle jakieś dobro, to jest dla mnie niepojęta, po prostu wielka wdzięczność Panu Bogu i wam, że możemy to robić. Kochani, będzie dzisiaj dosyć specjalny odcinek, już pewnie widzicie po minutkach, że będzie bardzo długi. Dlaczego to zaraz powiem, bo to jest pewna niespodzianka. Najpierw normalny odcinek wstawakowy, taki jak zawsze, a potem nagle będzie coś jeszcze. Kochani, oczywiście mamy poniedziałek, więc muszą być mądrości murów. Będzie dzisiaj mądrość murów. Pomyślałem sobie, że ona jest dobra na tysięczny odcinek, bo takie będzie moje tysięczne przesłanie do was. Następujący napis na murach. Spóźniłem się na swoje pięć minut. Moi drodzy, lubię ten tekst. Ten tekst jest po prostu zabawny, jest ironiczny itd. i jest tekstem, który bardzo wielu ludzi mogłoby sobie samym powiedzieć. Chodzi mi o takie sytuacje, gdzie mamy takie wrażenie, patrząc na swoje życie, kurde... przegapiłem sprawę. Jakoś mi to nie wyszło. Przegapiłem po prostu, żeby było dobre małżeństwo, przegapiłem, żeby była dobra robota, przegapiłem, żeby było jakieś pieniądze, przegapiłem dobre wychowanie dzieci, przegapiłem siebie, przegapiłem świętość itd. Może bardzo wielu z was ma takie wrażenie, że przegapiło swoje życie. Kochani, to będzie z mojego własnego podwórka. Ja też po wielu latach mojego życia byłem już dorosłym chłopem. Miałem takie przekonanie, że przegapiłem swoje życie. Że tak je przesrałem, przepraszam za to wyrażenie, że tyle narobiłem głupot, tak się po prostu pogrążyłem w różnego rodzaju zło i grzechy i w ogóle byłem tak bardzo beznadziejny do niczego, jeszcze dalej jestem, ale wtedy byłem tak bardzo beznadziejny do niczego, że byłem przekonany, że to moje pięć minut już minęło. Uwaga! Halo, halo... wcale nie. Wcale nie. Okazuje się, kochani, że można się od wszystkiego odbić, że Pan Jezus może podnieść cię z każdego gnoju i z każdego błota, w które upadniesz. Może to zrobić. Nawet jeżeli przegapiłem swoje pięć minut, a prawdopodobnie przegapiłem piętnaście tysięcy razy, to uwaga... Pan Jezus dał mi kolejne. Kolejne jeszcze pięć minut. One były o szóstej rano, a kończą się codziennymi wstawakami. Kochani, jeżeli sobie myślicie o mnie, może niektórzy na mnie patrzycie i mówicie o... temu to się udało, ten to proszę, taki znany i w ogóle. Kochani, kiedyś to było dno. I nie mówię, że jestem już tam, gdzie chciałbym być. Nie, bardzo mi brakuje wylet do świętości, bardzo chciałbym się dużo bardziej nawrócić, bardzo bym chciał być lepszym człowiekiem, ale Pan Bóg daje mi coraz to kolejne, kolejne pięć minut. Pan Bóg nie mówi przegapiłeś swoją szansę już i nie będzie. Pan Bóg mówi tak, Adaś, przegapiłeś swoją szansę, no to masz kolejną. I kochani, tak będzie każdego dnia. I dlatego będę te wstawaki nagrywał, aż padnę albo aż wy przestaniecie oglądać. Kochani, moje tysięczne przesłanie jest właśnie takie nawet jeżeli przegapiliście swoje życie, to uwaga, to nieprawda. Pan Jezus daje wam kolejne. Daje wam kolejną szansę. Moi drodzy, a żeby to nie był taki odcinek po prostu wstawakowy zwykły, to postanowiłem, że zrobię rzecz najlepszą, jaką mogę zrobić, czyli poproszę jeszcze innych moich miłych braci o wsparcie. Kochani, poprosiłem braci z ośrodka kaznodziejskiego, czyli braci, z którymi razem mieszkamy w Łodzi, z którymi współpracuję, z którymi razem głoszę, których kocham w ogóle jako moją rodzinę i z których też mnie bardzo wspierają w moim działaniu i myślę, że nie byłoby tego tysiąca odcinków i tego wszystkiego, co robię, nie byłoby, gdyby nie oni. Dzięki ich wsparciu, dzięki ich miłości. I poprosiłem ich, żeby nagrali dla was takie krótkie wstawaki. Czyli takie krótkie przesłania od każdego z nich. Poprosiłem, żeby to nie było za długie, żeby odcinek nie trwał 40 godzin, ale żeby każdy z nich po prostu jakąś jedną myśl albo jakąś jedną ciekawostkę albo jakieś swoje jedno ulubione coś, żeby wam przekazał. I teraz, kochani, obejrzymy sobie wstawaki w wykonaniu moich braci, którzy wam przekazą swoje myśli, żeby ten odcinek był prawdziwie mądry i bogaty. Zaczynamy od ojca Tomka Nowaka, od wodza, który ma dla was następujące słowo. Hej, szczęść Boże, witajcie w tysięcznym odcinku wstawaków. Bardzo się cieszę, że ojciec Adam wpadł na taki pomysł, by nas zaprosić do tej serii. Powiem to, co dla mnie ostatnio jest bardzo inspirujące. To jest myśl, to jest zdanie, które wypowiedział Smith Wigglesworth. To był hydraulik, to był człowiek, który stał na początku Kościoła Zielonoświątkowego w Anglii. Był człowiekiem prostym, był człowiekiem wiary. Kiedyś ktoś do niego podszedł i powiedział Smith, czy mógłbyś się za mnie pomodlić? A on na to, a kim, że ja jestem, żebym nie mógł się pomodlić? Bardzo mnie to zaskoczyło. Mam nadzieję, że was też. Bo spodziewałem się zdania, a kim, że ja jestem, żebym miał się pomodlić? Smith powiedział, a kim, że ja jestem, żebym nie mógł się pomodlić? I to przesłanie chcę wam zostawić w tym tysięcznym odcinku. Kim, że ty jesteś, żebyś nie mógł się pomodlić? Kim, że ja jestem, żebym nie mógł się pomodlić? Warto przyjąć taką godność, którą on w prostocie swojego serca zobaczył. Bardzo serdecznie wam życzę takiej prostoty w myśleniu. W myśleniu o modlitwie. No to teraz, kochany, umiłowany ojciec Tomasz Zamorski. Nie będzie to żadna sentencja. Będzie to doświadczenie, które stało się swego rodzaju mądrością życiową. Pewnego razu odprawiałem na Zielonej Mszę Świętą i podczas podniesienia, w takim przypływie kapłańskiej pobożności, podnoszę hostię Jezusa Chrystusa i mówię – Panie, trzymam Cię. I nagle stałą mocą spłynęło na mnie słowo, które brzmiało – nie, nie, nie, to ja Cię trzymam. I od tego czasu, myślę, dużo się zmieniło. Że z jednej strony ten mój wysiłek takiego bycia z Jezusem, z Jego Ewangelią, z Jego Kościołem, jakimś duchu służby Kościołowi i tym, którzy potrzebują, to jest ważne. Ale też tak się poddać tej miłości, która mnie trzyma i prowadzi i mam nadzieję, że zaprowadzi. I to jest ta mądrość. Nie bój się. Nie bój się, bo jesteś w dobrych rękach i ktoś Cię trzyma. A teraz posłuchajcie ojca Wojtka Jędrzejewskiego. To jest pustelnia Albertynów, gdzie jestem na swoich rekolekcjach. Kiedyś chrabia Zamoyski, do którego to wszystko należało, powiedział do brata Alberta Bierz ile chcesz. Wskazując mu na cały ten tutaj teren góry, lasów i skał. Brat Albert bardzo powciągliwie wziął kawałek właśnie tego terenu na pustelnię, trochę niżej dla sióstr. A mi się to przypomina, bo Bóg mówi do nas każdego dnia Dziecko moje, to wszystko do ciebie należy. Bierz ile chcesz. To jest niesamowite, że Bóg pragnie, abyśmy my mieli pragnienie bez miary. Żebyśmy powiedzieli tak, chcę tego wszystkiego, czego ty chcesz dla mnie. Chcę przyjąć twoje miłosierdzie, chcę przyjmować twoje słowo. Chcę przyjmować twoją bliskość, chcę przyjmować twoje życie wieczne, które mi dajesz. Tego wszystkiego życzę z okazji tysiącznego odcinka Wstawaków, żebyśmy rzeczywiście wstali i przebudzili się do takiej wielkoduszności, do takiego bardzo głębokiego i szerokiego pragnienia tego wszystkiego, co Bóg mówi do ciebie to należy i to wszystko chce ci dać. I oczywiście przyszła kolej na ojca Jacka Szymczaka. Hiroshima znów zaśpiewa, znów zatańczy Nagasaki. Tak w jednej z swoich najnowszych piosenek śpiewała Kasia Nosowska. Dla mnie jest to jeden z najmocniejszych tekstów o nadziei. Trochę po drugiej stronie papież Benedykt XVI mówi, że nadzieja ma być dzisiaj znakiem rozpoznawczym chrześcijan. Zdajmy sobie sprawę, że to jest chyba to słowo, które mamy dzisiaj do powiedzenia światu, do powiedzenia ludziom, którym się wiele rzeczy pokończyło, zawaliło i w zasadzie żyjemy non stop w jakiejś już niecierpliwej niepewności. Potrzebujemy nadziei, takiej, która nie może zawieść. Potrzebujemy nadziei, która jest osobą, która jest Bogiem, która daje takie słowo, które się nigdy nie cofa, które nigdy nie zawodzi. I mimo tego, że czasem nasze życie przypomina zburzoną Hiroshima, zburzoną Nagasaki, to zawsze jest szansa, zawsze jest nadzieja i nikt tej nadziei nie może Ci odebrać, bo Hiroshima znów zaśpiewa, znów zatańczy Nagasaki. A teraz przesłanie od Mateusza Kosiora. W końcu udało mi się bić porannego szóstakowego wstawaka. Było to takim moim marzeniem, takim skrytym marzeniem, takim bardzo skrytym marzeniem. Przychodzę dzisiaj do Was z takim cytatem, który jest dla mnie bardzo ważny, a pochodzi on, myślę, że od znanego poety Rilkego. Rilke w jednym ze swoich wierszy napisał takie oto zdanie Choćby odbicie wodne zmąciło kształty swoje, nie trać obrazu. To zdanie w różnego rodzaju momentach mojego życia inaczej jest wyakcentowane. Zwracam na różne treści z tego zdania wyjęte i interpretuję je w zależności od tego, co się dzieje w moim życiu. Jednym z takich interpretacji, to co mi dało taką wielką nadzieję, to jest taka informacja, że mam sobie taką tendencję do kreowania własnego wizerunku, a przez to w taki sposób interpretuję moją rzeczywistość. Oczywiście może być on mniej lub bardziej zafałszowany i mniej lub bardziej świadomie to robię, ale też przez to różni ludzie na mnie różnie patrzą, ale to jest tylko ich perspektywa. Co za tym idzie, drugi człowiek staje się dla mnie pewnego rodzaju lustrem, w którym mogę się przejrzeć. Staje się dla mnie pewnego rodzaju listem albo odbiciem, w którym otrzymuję informację zwrotną. Co za tym idzie jeszcze dalej, to to, że mam prawo do zmiany, do poprawy i mam taką możliwość, żeby w ogóle coś w swoim życiu zmienić. Ta zmiana jest dla mnie bardzo ważna. Ale jest coś we mnie takiego, co idzie też za tym zdaniem trochę dalej, co jest dla mnie konstytutywne, stałe i niezmienne. Coś, co nie pochodzi ode mnie, a coś, co jest pisane w moje życie bardzo głęboko, a mianowicie ten obraz, który jest we mnie niezmienny. Ten obraz to jest obraz samego Boga, coś, co jest we mnie boskie, co jest we mnie niezmienne, nie do starcia, coś, co jest niezależne od mojej kondycji, od tego, co się dzieje w moim życiu, od moich wyborów i decyzji. A jednocześnie warto nie tracić i przypominać sobie to, że ktoś jest obecny, ktoś jeszcze inny w moim życiu, kto czuwa nad moim życiem, czuwa nad jego rozwojem. Mam nadzieję, że to zdanie będzie także dla was taką nadzieją na to, że macie prawo do zmiany, macie prawo do tego, żeby w różny sposób kreować we współpracy z Panem Bogiem oczywiście, kształtować swoje życie, ale żebyście mieli ciągle, tak jak ja, taką świadomość tego, że ktoś większy niż ja sam czuwa nad moim życiem i nad moim rozwojem. I na koniec jakże mądre przesłanie od ojca Macieja, biskupa. Z okazji tysięcznego odcinka wstawiaków u ojca Adama chciałbym się podzielić z wami takim motem, które dla mnie jest jakoś ważne od kilku lat. Jest to przesłanie arcybiskupa Bolonii, Mateo Cupi, który wcześniej był z ramienia papieża Franciszka, taką osobą odpowiedzialną w Watykanie ze sprawy uchodźców. On kilka lat temu na zjeździe gnieźnieńskim w Gniezie powiedział, że człowieczeństwo jest prawdziwą twierdzą Europy, że człowieczeństwo jest tym, co nas może ochronić. I to rzeczywiście jakoś dla mnie jest ważne. To, co najbardziej zagraża Europie, to nie jakieś zagrożenie dotyczące naszych rodzin, kościoła, tylko coś bardziej fundamentalnego, to znaczy utrata człowieczeństwa. My się boimy bardzo różnych rzeczy, one są jakoś realne, ale myślę, że najbardziej powinniśmy się obawiać tego, że utracimy nasze człowieczeństwo. I jak patrzę chociażby na kryzys uchodźczy na naszej granicy, gdzie czymś oczywistym jest to, że musimy granić naszej granicy, ale jednocześnie gdzieś to się dzieje z brakiem takiego pasjonowania i ratowania w nas człowieczeństwa. I kolejną rzeczą dla mnie, którą wyraża to, że człowieczeństwo jest naszą twierdzą, jest doświadczenie, w którym uczestniczę w ostatnim roku, czyli mam kontakt z osobami skrzywdzonymi przez naszego współbrata, przez Pawła M. I rzeczywiście widzę, że najważniejsze to jest zobaczyć tą ludzką twarz i też pokazać tym osobom skrzywdzoną ludzką twarz nas, dominikanów, mnie jako dominikanina, człowieka związanego z zakonem, z kościołem. Myślę, że jeśli utracimy tą ludzką twarz, to nie za bardzo będziemy mieli co do ocalenia już w naszej Europie, bo na tym człowieczeństwie jest zbudowana nasza kultura, nasza cywilizacja. W końcu Chrystus zbawił nas przez człowieczeństwo, stał się człowiekiem. Człowieczeństwo jest narzędziem zbawienia. Chrystus na sądzie, jak czytamy w 25 rozdziale Ewangelii Mateusza, będzie nas sądził z człowieczeństwa, nie będzie nas sądził z wartości chrześcijańskich, nie będzie nas sądził ze stosunku do jakiejś myśli, ideologii, tylko będzie pytał bardzo prosto, bardzo prosto Byłem nagi, byłem głodny, byłem chory, byłem przybyszem, przyjęliście mnie albo nie przyjęliście mnie. Więc jedyną rzeczywiście twierdzą Europy i twierdzą w ogóle tego świata, jeśli ma On ocalić, to jest obrona naszego człowieczeństwa. Wszystkiego dobrego. Z Bogiem. Moi drodzy, to tyle z przesłań moich cudownych, fantastycznych braci z Łodzi, którym bardzo dziękuję, że chciało im się to nagrać i mi to przysłać na drugi koniec świata. Dziękuję, chłopaki, że razem ze mną zrobiliście ten odcinek i mam nadzieję, że wy też, widzowie, się cieszycie, że nie tylko moją gębę oglądaliście, ale posłuchaliście moich braci. To by było w tym dzisiejszym odcinku na tyle. Moi kochani, moi mili, dziękuję wam bardzo serdecznie za tysięczny odcinek wstawakowy. I oczywiście od jutra rozpoczynamy tysiąc pierwszy, czyli tak jak zawsze, nic się nie zmienia poza czołówką, będzie nudno, śmieszno, straszno, a mam nadzieję, chociaż trochę robiące dobro w waszym życiu i w waszych sercach. Kochani, jeszcze raz bardzo wam dziękuję, że jesteście i że oglądacie te wstawaki tak strasznie długo i tak wytrwale. Bardzo mnie to cieszy. Ściskam was, pozdrawiam, błogosławię i do zobaczenia jutro w tysiąc pierwszym odcinku. Z Bogiem, pa, pa...