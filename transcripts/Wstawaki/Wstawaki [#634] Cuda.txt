 Dzień dobry, dzień dobry, moi drodzy, mamy dzisiaj wtorek, to jest 13 dzień października, czyli prawie zrobiliśmy już połówkę tego miesiąca. To oczywiście nie ma żadnego znaczenia, ale mówię to po to, żeby minęło mniej więcej 20-20 parę sekund, zanim rozpocznę ten odcinek, bo taka się przyjęła jakaś metoda, że zawsze jest to takie gadane, potem jest czołówka, a potem jest gadane główne. Czy tak ma być, czy nie? To nie wiem, ale tak będzie, więc tak jest. No to zapraszam. Jedziemy! Moi drodzy, moi mili, bądźcie serdecznie przywitani we wtorkowym odcinku w Starakowem i bardzo was zapraszam na dzisiejszą, jak zawsze, krótką poranną rozkminę, a jako że jest to wtorkowa rozkmina, to będzie to rozkmina święta, czyli pochodząca od świętych. Będzie dzisiaj święty absolutnie wybitny, tak jak każdy, bo święto się polega na tym, że się jest wybitnym. Albo raczej, że Pan Jezus robi wybitnych z baranów, jeżeli pamiętacie wczorajsze. Pan Bóg bierze każdego barana i robi z niego kogoś wybitnego, czyli świętego. Będzie dzisiaj... o... jakiś brat patrzy, jak nagrywam. Pewnie się ze mnie śmieje. Trudno. Moi drodzy, będzie dzisiaj cytat ze świętego Jana Odkrzyża. Fantastyczny człowiek, wielki mistyk, wielki nauczyciel modlitwy. Zdanie trudne, zdanie może też trochę mylące z początku, ale bardzo piękne. Posłuchajcie... św. Jan Odkrzyża mówi tak Lepiej jest cierpieć dla Pana, niż czynić cuda. Niesamowite zdanie, kochani. Zdanie może być trochę mylące, bo jestem przekonany, że część ludzi może to zdanie odbierać w taki sposób, że to jest jakieś takie uwielbienie cierpienia. Kochani, wiecie to już, bo mówiłem wam to tysiące razy. Chrześcijaństwo nie jest cierpiętnictwem. Chrześcijaństwo nie gloryfikuje cierpienia. Chrześcijaństwo nie uważa, że cierpienie jest czymś dobrym, że cierpienie jest, nie wiem... czymś błogosławionym. To, że to, co z niego może wyniknąć, staje się dobre, bądź błogosławione, to jasne. Ale ono samo takie nie jest. Kochani, to zdanie nie jest o tym, że znacznie lepiej przeżywać trudy i cierpienia, niż mieć doświadczenie cudownego życia. Nie o to chodzi. Chodzi o to, że jak powiem, co jest oznaką działającej w tobie łaski. Co to znaczy? Kochani, wiecie, jaki jest największy cud? Największy cud to jest dawać radę z cierpieniem. Kiedy Jan Odkrzyża mówi, że lepsze od cudów jest cierpienie, to nie mówi o tym, że znacznie fajniej człowiekowi jest wtedy, kiedy jest mu źle, niż wtedy, kiedy doświadcza cudów. Nie. Tylko największego cudu doświadczysz wtedy, to jest możliwe tylko z Panem Bogiem, kiedy przejdziesz przez to doświadczenie i ono cię nie zabije, ono cię nie stłamsi, ono cię nie zrozpaczy, ono nie sprawi, że się wyłożysz życiowo itd. Kochani, doświadczać cudów, czyli w sensie nadzwyczajnego działania Pana Boga, gdzie się dzieją fantastyczne rzeczy, dobre, święte, to żadna sztuka jest Boga, bo to nie wymaga ani żadnej pracy, ani żadnego przygotowania, tylko dzieje ci się cud, no i tyle. No i masz cud i się cieszysz, że masz cud. Natomiast kiedy cierpisz, kiedy twoja sytuacja jest strasznie trudna, strasznie ciężka, a ty przechodzisz przez nią po prostu, no jakbyś przechodził przez jakieś nie straszne doświadczenie, dajesz sobie z tym radę, to to jest cud, kochani. Co to znaczy? Kochani, to jest możliwe tylko z Panem Bogiem. Dlatego to jest tak cudowne, bo to pokazuje, że w tym musi być Pan Bóg. Kochani, mam nadzieję, że łapiecie, o co mi chodzi. To nie jest, mówię, gloryfikacja złych momentów w życiu. To jest gloryfikacja tego, że z Bogiem możemy z tych złych momentów zrobić cuda chodzące. Spotkałem, kochani, kilka dni temu pewną osobę, nieważne są szczegóły, najbliższa osoba tej osoby jest bardzo poważnie chora i ta osoba od kilku już lat spędza dzień za dniem w opiekowaniu się tą osobą. To jest po prostu krzyż ponad siły. Takiego uśmiechu, takiego życia, takiej iskry w oczach dawno nie widziałem. Ja, kiedy sobie myślę, że byłbym w takiej sytuacji, to myślę, że nie dałbym rady. Ta osoba znalazła ogromną bliskość z Jezusem i to Jezus ją przez to przeprowadza. Po ludzku to cierpienie jest ponad miarę. Po ludzku to cierpienie jest nie do zniesienia. W jej życiu dzieje się cud. Nie cud uzdrowienia, bo ta jej bliska osoba nie zostaje uzdrowiona. Może tak kiedyś będzie, może nie, tego nie wiem. Ale nie na tym polega ten cud. To nie jest cud uzdrowienia. To jest cud przejścia przez tą falę tego, co trudne. Kochani, to jest największy cud w życiu. Jak on jest możliwy? Przez bycie z Panem Bogiem. No to szukajcie Go. Moi drodzy, moi mili, bardzo wam serdecznie dziękuję za kolejne spotkanie, za wtorkowe wstawaki. Mam nadzieję, że zobaczymy się jutro, w środę, w kolejnych rzeszowskich klimatach, tylko pewnie zmienię trochę kadr. Były dwa dni z kadrem z gryjkiem, teraz będą dwa dni prawdopodobnie z jakimiś liściami albo innymi drzewami, albo innymi chaszczami, bo dużo to bracia mają jakichś bluszczów, jakichś takich innych roślin, więc pewnie zmienimy trochę kadr, żebyście zobaczyli inne zielenie. Do jutra. Ściskam was bardzo, bardzo was pozdrawiam, bardzo was błogosławię i do zobaczenia. Z Bogiem, paaa...