 Dzień dobry, szczęść Boże, dobry wieczór Moi drodzy, bardzo was serdecznie witam w kolejną niedzielę w naszym kolejnym spotkaniu z cyklu CNN od zeszłego tygodnia już na żywo, z czego się bardzo cieszę, bo strasznie lubię dla was komentować czytania z niedzielnej liturgii. Proszę kochani, posłuchajcie dzisiaj fragmentu z drugiego czytania. Dzisiaj mam zrozumiałeś taką chęć, jak co tydzień prawie, żeby wam wszystkie czytania przeczytać i mam nadzieję, że i koniecznie wszystkie przeczytacie, ale skupmy się na drugim czytaniu. To jest bardzo słynne czytanie i ono będzie dla nas dzisiaj pewnego rodzaju taką trampoliną, która nam opowie o bardzo fajnej rzeczy. To jest fragment z listu do hebrajczyków. Proszę posłuchajcie. Bracia, zapomnieliście o napomnieniu, z jakim Bóg się zwraca do was jako do synów. Synu mój, nie lekcewasz karcenia Pana, nie upadaj na duchu, gdy On cię doświadcza, bo kogo miłuje Pan, tego karci, chłoszczę zaś każdego, którego za syna przyjmuje. Trwajcie w karności. Bóg obchodzi się z wami jak z dziećmi, jakisz to bowiem syn, którego by ojciec nie karcił. Wszelkie karcenie na razie nie wydaje się radosne, ale smutne. Potem jednak przynosi tym, którzy go doświadczyli, błogi plon sprawiedliwości. Dlatego wyprostujcie opadłe ręce i osłabłe kolana, proste ślady czyńcie nogami, aby kto chromy nie zbłądził, lecz był raczej uzdrowiony. Moi drodzy, tak jak wam mówiłem, koniecznie bardzo was proszę, przeczytajcie dzisiaj wszystkie czytania. Będę o wszystkich mówił, ale koniecznie do tego słowa zajrzyjcie. Tak jak zawsze znajdziecie je w opisie pod filmem. Kochani, czytania w liturgii, szczególnie niedzielnej, kiedy mamy trzy czytania, zazwyczaj jedno ze Starego Testamentu, jedno z listów i Ewangelię, to są zawsze czytania poukładane w pewną całość. I dzisiaj w ogóle mam wrażenie, że ten, który ułożył te czytania, to jest po prostu geniusz. I oczywiście ten, który je ułożył, to jest Duch Święty. Posłużył się Kościołem, to jasne, Komisją Liturgiczną, ale to Duch Święty je ułożył, żebyśmy zrozumieli pewną prawdę. Moi drodzy, w czym rzecz? Mamy taki problem, myślę, w Kościele, nie tylko dzisiaj, bo to jest problem pewnie od zawsze, jakby połączenia dwóch rzeczy. Że jest taka część Kościoła, która jest bardzo skoncentrowana na wymogach, przykazaniach, doświadczaniu trudności, próbach od Pana Boga, tego, że życie chrześcijańskie to jest walka i coś ciężkiego, coś, co jest po prostu wymaganiem ogromnym od człowieka. Jest też druga, nazwijmy to, część Kościoła, nie chcę tu robić jakichś takich jasnych podziałów, ale tak to nazwijmy na użytek tego kazania, że, tak powiem, ci wszyscy, jak to mówią, postmoderniści, lewicowcy, czy tam jakkolwiek inaczej, czyli ci, którzy mówią, że Pan Bóg wszystkich kocha, że wszyscy będą zbawieni i że w ogóle miłość Boża nas ocali. I niestety, problem nie polega na tym, że mamy takie myślenie, tylko problem polega na tym, że zazwyczaj jedni drugich zwalczają, a tamci tamtych, a tamci jeszcze wokół tamtych. Otóż dzisiejsze czytania pokazują coś genialnego. Pokazują pewną całą perspektywę i pokazują pewną drogę. I chciałbym, żebyśmy, kochani, się jej trochę przyjrzeli. Pierwsze czytanie. Jak zajrzycie do pierwszego czytania, z Księgi Proroka Izajasza, to jest jego 66. rozdział, ostatni tzw. Trito Izajasz, czyli Trzeci Izajasz, czyli pewne pisma, które prawdopodobnie nie wyszły bezpośrednio od Izajasza, tylko od jego uczniów. W tym 66. rozdziale jest kapitalna wizja, która w ogóle w czasie, kiedy to zostało napisane dla Żydów jeszcze przed Panem Jezusem, była absolutnie wizją rewolucyjną. Dlatego, że jest to wizja, że na końcu czasów do Boga przyjdą wszystkie narody, że nie tylko naród wybrany, nie tylko Żydzi będą narodem zbawionym, tylko Bóg wyśle swoich emisariuszy do wszystkich narodów świata, do wszystkich języków świata. Tam w tym pierwszym czytaniu macie różne miejscowości. Jak sobie tam zajrzycie, jest tam mowa o Tarszisz, Put, Lut, Meszek, Roż, Tubal i Javan. Jak się temu przyjrzeć, to to są takie krańce świata ówcześnie znanego. W sensie Izajasz tam wymienia krańce sobie znanego świata. To nie są oczywiście nasze krańce świata, bo dzisiaj wiemy, że świat jest tak jakby trochę większy. Wtedy jeszcze nie miano aż takiego pojęcia, jak ten świat wygląda, więc według niego to są najdalsze krańce świata, jakie da się tylko wyobrazić. I Bóg chce przyprowadzić ze wszystkich języków, ze wszystkich ludów każdym sposobem lokomocyjnym. To jest bardzo piękne. Na każdy możliwy sposób, wszystkich tych ludzi jakby do siebie. Co ich przyciągnie? Otóż mowa jest o tym, że ci emisariusze będą wszędzie rozgłaszać chwałę Boga. Czyli zauważcie, to, co tych ludzi do Boga przyprowadzi, to, co tych ludzi będzie chciało jakby przywrócić na nowo każdą duszę, każde serce, każdego człowieka do Pana Boga, będzie objawienie Jego chwały. Czyli nie objawienie słuchajcie... jak się nie nawrócicie i jak nie przyjmiecie Boga, to pójdziecie do piekła. Nie. Objawienie Jego chwały. Czyli objawi się Jego piękno, Jego moc, Jego miłosierdzie, Jego działanie, Jego cuda. Czyli cała chwała Boża olśni tych ludzi i oni dzięki temu przyjdą. Mało tego, Izajasz mówi o tym, że wtedy Bóg spośród nich również wybierze sobie sługi i kapłanów. Kochani, nam to się wydaje takie może już trochę nierewolucyjne, ale w tamtym czasie, kiedy było wiadomo, że tylko Żydzi mogą służyć Bogu, jakby są Jego narodem wybranym, kiedy było wiadomo, że spośród tych Żydów jest tylko jeden, jakby jedna cząstka, która może służyć jako ród kapłański, nagle Izajasz mówi, że taki czas przyjdzie, kiedy Bóg z narodów pogańskich wybierze sobie kapłanów. Izajasz nie wiedział. O mnie mówił na przykład. O tobie mówił. Dlatego, że wszyscy jesteśmy kapłanami przez chrzest. Kochani, ta wizja z pierwszego czytania, można powiedzieć, że to jest wizja postmodernistyczno-lewicowo, postępowo-masońsko jakaś taka tam. Kochani, to jest przepiękna wizja. To jest wizja, gdzie Bóg mówi chcę wszystkich zbawić, wszystkich do siebie przyprowadzę i to, co będzie ich do mnie pociągać, to jest chwała moja. Czyli to, że zobaczą moją piękną, moją cudowność itd. To jest jedna z moich działań, które ja próbuję robić. Wszędzie pokazywać chwałę Bożą. Czyli pokazywać, jak Bóg jest dobry, piękny, wspaniały, jak kocha, jaki jest niezwykły. Ale uwaga... to nie koniec. Bardzo ładnym przejściem do tego, co dalej, jest właśnie słowo chwała. Może to już wiecie, jeżeli słuchaliście jakichś moich różnych konferencji. Hebrajskie słowo chwała, kawot, jednocześnie oznacza właśnie chwałę, coś doniosłego, pięknego, ale jednocześnie oznacza dosłownie ciężar. Czyli chwała jest również pewnego rodzaju ciężarem. Żydzi wierzyli, że jakby wielkość Boga polegała na tym, że Bóg jest bardzo ciężki. W takim sensie jest po prostu przeogromny. Więc chwała Boża, która się objawiała, była po prostu przytłaczająca. Czyli zobaczcie, że w tej chwale jest już jakaś zapowiedź też czegoś trudnego, czegoś ciężkiego. I o tym bardzo pięknie pisze drugie czytanie, to, które wam czytałem. Kochani, ten fragment z Lidzy do Hebrajczyków to jest bardzo piękny fragment, bardzo, bardzo mądry. Niestety, uważam, jest fatalnie przetłumaczony. Po prostu fatalnie. Uważam, że przetłumaczenie tego w ten sposób, że każdego, kogo Bóg kocha, kogo Pan miłuje, to Go karci i chłoszcze, to jest po prostu... no nie mówię, że to nie ma uzasadnienia w tekście, ale to jest wybranie tylko jednego niuansu tego tekstu. Kochani, naczelnym słowem tego tekstu jest słowo karcenie, tylko to nie jest to słowo. Jest tam greckie paideia. Paideia to jest bardzo szerokie pojęcie. Są całe książki na ten temat napisane w ogóle, co to jest paideia w ujęciu greckim. Paideia to jest wychowanie. I wychowanie nie na zasadzie kij i wtyłek, tylko wychowanie na zasadzie chodzimy do szkoły, wychowanie na zasadzie dobre maniery, wychowanie na zasadzie co jest ważne, co jest nieważne. No to czym jest wychowanie? Pomyślcie, kiedy myślicie muszę wychować moje dziecko, to oczywiście, że jest tam również element karcenia. To jest jasne. W takim sensie, jeżeli dziecko coś robi źle, no to je korygujemy. I uwaga, to słowo napisane tutaj chłosta, to jest również tylko aspekt słowa greckiego. Tam jest słowo korygować, jakby ustawiać do pionu. Czyli jeżeli coś poszło nie tak, to przywracam to do właściwego miejsca. Przetłumaczenie tego jako chłosta, no nie jest dobre. Oczywiście to czasem może wyglądać jak chłosta, ale to nie jest esencja tego słowa. Mało tego, tam się w kółko powtarza to. Wszelkie karcenie, tam nie ma karcenia, tam jest wychowanie. Wszelkie wychowanie nie wydaje się na razie radosne. I tak dalej, i tak dalej, i tak dalej. Co to, kochani, znaczy? Że oczywiście, że kiedy się pozna chwałę Bożą, to jednocześnie poznaje się zaproszenie do pewnego wychowania. Że Pan Bóg chce, żebyśmy porzucili pogańskie zwyczaje, porzucili zwyczaje bezbożne, porzucili zwyczaje grzeszne i uwaga... czasem porzucenie ich jest strasznie bolesne. I na tym polega to karcenie i ta chłosta. Tylko to nie chodzi o to, że Bóg nas karci i chłoszczy w takim sensie dobra, to jak będziesz moim synem, no to ja ci muszę przywalić raz na jakiś czas. Kochani, nie. No jak mówi pięknie ten fragment, Bóg obchodzi się z wami jak z dziećmi, czyli kocha cię jak dziecko. I Jego wychowanie polega na tym, że czasem ci stawia wymagania, żebyś nie robił czegoś złego, żebyś, jak mówi ten fragment, kiedy jesteś chromy, żebyś nie zbłądził. Więc Bóg chce cię pokierować na właściwą drogę. Ale to nie ma nic wspólnego z takim Bożym Bogiem właśnie... no... karcącym, chłostającym i tak dalej. Nie cierpię tego tłumaczenia, naprawdę. I, kochani, uwaga... Czy to znaczy, że pójście za Bogiem nie oznacza wejścia w pewne wychowanie? Oczywiście, że oznacza. Czy ono czasem nie jest po prostu tragicznie bolesne? No jest. Absolutnie jest. Czy ono nie oznacza tego, że czasem, jak człowiek ma zerwać ze swoimi różnymi pozwyczajeniami, grzesznościami, jakimiś po prostu maliznami w sobie, słabościami, własną pychą, miernotą, grzesznością i tak dalej, lenistwem, to, że to nie boli? Strasznie boli. Ja na przykład... ja jestem strasznym leniem. To pewnie niektórzy wiecie. Dla mnie zmuszanie się do walki z własnym lenistwem, czyli tego, żeby nie leżeć, a robić, to jest po prostu jedna z najboleśniejszych rzeczy na świecie. Ja się czuję po prostu jak smagany i chłostany, kiedy muszę wstać do jakiejś roboty. Na tym polega ta chłosta. Uwaga, to jest ta druga strona. Tylko ona jest jednocześnie związana z tą pierwszą. On jest Ojcem, który cię kocha i nie karci cię, bo mówi no dobra, to ci przyleję, tylko cię po prostu wychowuje. Chce, żeby byli z ciebie ludzie. Żeby dziecko jego wyszło na ludzi, bo stworzył go jako ludzi. I to wszystko, kochani, oczywiście prowadzi do Ewangelii. Bardzo pięknej Ewangelii, która mówi o ciasnej bramie. O tym, że w pewnym momencie trzeba po prostu dokonać wyboru, czy się idzie za Jezusem, czy nie. Tylko uwaga, zobaczcie, jaka to jest droga. Droga jest taka, że jest chwała Boża, objawienie chwały Bożej, objawienie Jego piękna, Jego cudowności, Jego miłosierdzia, Jego dobra, Jego cudów, Jego działania. To cię zaprasza do pewnego wychowania siebie, które może być bolesne i to cię w końcu prowadzi do decyzji, która mówi wszystko dla Jezusa, wszystko za Jezusem, tylko On, tylko Jego prawa. I kochani, to jest właściwa droga. Jeżeli wychodzimy do pogańskich narodów, takie nazwijmy, czyli wszystkich tych, którzy są gdzieś daleko, że tak powiem, od ostatniego punktu, zapomnijcie, no, a niestety to bardzo często robimy w Kościele, że idziemy i grzmimy TO JEST PO PROSTU... Dokąd ma to prowadzić? Nie. Pierwszy etap to jest objawienie chwały Bożej. To jest głoszenie chwały Bożej. Potem jest wychowanie, kończy się wszystko ciasną bramą. Oczywiście, że tak. Kochani, na czym polegają wszystkie herezje w Kościele? Wszystkie herezje polegają na tym, że wybiera się tylko cząstkę. Każda herezja polega na tym, że bierze się jakąś jedną prawdę i ta prawda się staje tak wielka, tak ogromna, że neguje całą resztę. Zdrowa nauka polega na tym, że mamy wszystkie rzeczy. Czyli ktoś, kto mówi nie potrzeba żadnego wysiłku, żeby się zbawić, nie potrzeba się wychowywać, nie potrzeba pewnego wyboru, nie potrzeba rzeczywiście wejść przez ciasną bramę jest heretykiem. Ktoś, kto mówi chwała Boża, Jego cuda, Jego miłość są nieważne, chodzi o pracę, chodzi o zmaganie, chodzi o to, że musisz się wziąć za siebie i po prostu Bóg inaczej jest skażącym, chłoszczącym cię, to jest herezja. Kochani, tylko cała ta prawda jest prawdą. Chwała Boża, która prowadzi do wychowania, a to prowadzi do przejścia przez ciasną bramę. Dla mnie przepiękna wizja. Przepiękna wizja. Zaczynająca się jakby od bardzo szerokiego obrazu, które cię coraz bardziej zawęża po to, żeby cię wprowadzić na właściwą ścieżkę. Jezu, jakie to piękne. Kochani, pomyślcie o tym. Pomyślcie o tym, jak mówicie do ludzi, jak na przykład, nie wiem, macie kogoś, kogo upominacie, to czy pierwszym w waszym działaniu jest chwała Boża? Czy nawet mu opowiadacie o cudach Boga, o tym, jaki Bóg jest wspaniały? Czy mówicie o tym, jak będziesz tak żyć, to pójdziesz do piekła? To jest w ogóle prawda, nie? Tylko, że nie tędy droga. Moi drodzy, tyle. Ja jestem zachwycony tymi dzisiejszymi czytaniami. Po prostu to jest przepiękna sprawa, to, co dzisiaj tutaj nam to słowo podaje. Proszę, pomyślcie o tym. O matko, ale się nagadał. Po prostu nagadał się jak Kataryna. To tyle na dzisiaj, moi drodzy. Dzisiaj wieczorem będzie vlog, bo już nagrany, więc będzie dzisiaj vlog. Będzie dzisiaj w ogóle bardzo ważny vlog. Będzie dzisiaj vlog o tym, że objawił mi się Bóg. Jeżeli tylko macie czas wieczorem, żeby posłuchać o różnych głupotach, to zapraszam dzisiaj na wieczornego vloga. Wreszcie kolejnego. Życzę wam najlepszej niedzieli. Niech to będzie dobry dzień dla was, kochani. Ściskam, błogosławię i do zobaczenia w następnych spotkaniach. Z Bogiem, paaa...