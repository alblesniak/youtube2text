 Dzień dobry, szczęść Boże, dobry wieczór. Moi drodzy, witam was bardzo serdecznie w naszym kolejnym niedzielnym spotkaniu z cyklu CNN i zapraszam na komentarz do dzisiejszej Ewangelii. Mamy dzisiaj znowu Ewangelię świątego Marka, z dziesiątego rozdziału. Proszę, posłuchajcie dzisiejszej opowieści. Gdy Jezus wybierał się w drogę, przybiegł pewien człowiek i upadłszy przed nim na kolana, zaczął go pytać. Nauczycielu dobry, co mam czynić, aby osiągnąć życie wieczne? Jezus mu rzekł, czemu nazywasz mnie dobrym? Nikt nie jest dobry, tylko sam Bóg. Znasz przykazania, nie zabijaj, nie cudzołóż, nie kradnij, nie zeznawaj fałszywie, nie oszukuj, czcij swego ojca i matkę. On mu odpowiedział, nauczycielu, wszystkiego tego przestrzegałem od mojej młodości. Wtedy Jezus spojrzał na niego z miłością i rzekł mu Jednego ci brakuje, idź, sprzedaj wszystko, co masz i rozdaj ubogim, a będziesz miał skarb w niebie. Potem przyjdź i chodź za mną. Lecz on spochmurniał na te słowa i odszedł zasmucony, miał bowiem wiele posiadłości. Wówczas Jezus spojrzał dookoła i rzekł do swoich uczniów Jak trudno tym, którzy mają dostatki, wejść do Królestwa Bożego. Uczniowie przerazili się Jego słowami, lecz Jezus powtórnie im rzekł Dzieci, jakże trudno wejść do Królestwa Bożego tym, którzy w dostatkach pokładają ufność. Łatwiej jest wielbłądowi przejść przez ucho igielne, niż bogatemu wejść do Królestwa Bożego. A oni tym bardziej się dziwili i mówili między sobą Któż więc może być zbawiony? Jezus popatrzył na nich i rzekł U ludzi to niemożliwe, ale u Boga... ale nie u Boga, bo u Boga wszystko jest możliwe. Wtedy Piotr zaczął mówić do Niego Oto my opuściliśmy wszystko i poszliśmy za tobą. Jezus odpowiedział Zaprawdę powiadam wam. Nikt nie opuszcza domu, braci, sióstr, matki, ojca, dzieci lub pól z powodu mnie i z powodu Ewangelii, żeby nie otrzymał stokroć więcej teraz, w tym czasie, domów, braci, sióstr, matek, dzieci i pól wśród prześladowań, a życia wiecznego w czasie przyszłym. Moi drodzy, mamy dzisiaj tak zwaną Ewangelię o smutnym młodzieńcu, o młodzieńcu, który odszedł zasmucony. Kochani, chciałbym dzisiaj zrobić coś, co bardzo lubię, czyli chciałbym odwrócić kota ogonem. Moi drodzy, pewnie to już wiecie, ci, którzy mnie słuchacie od dłuższego czasu, że ja mam jedną z głównych misji życiowych, to mam taką, żeby zawsze ocalić to, co się wydaje, że jest nie do ocalenia. To jest jedna z najważniejszych rzeczy w moim życiu, bo dzięki temu ja będę ocalony, bo mnie się ocalić nie da, więc tylko wtedy będę ocalony, jak się będzie ocalało to, czego się ocalić nie da. O co mi chodzi? Kochani, mam takie wrażenie, że zawsze w Kościele, zawsze to oczywiście niedobre słowo, zazwyczaj w Kościele, kiedy czytamy tę Ewangelię, kiedy słyszę różne kazania, różnego rodzaju konferencje na ten temat, to ten młodzieniec jest taką przestrogą. Ten młodzieniec jest takim palcem, który mówi Uważaj, uważaj, żebyś się tak nie zaplątał, jak on, w przywiązanie do różnych rzeczy, bo nawet gdybyś dobrze żył i chciał kochać Boga, ale się w coś zaplątasz, no to może się okazać, że nie dasz rady. I kochani, żeby to było jasne, ja się z tym zgadzam, ta Ewangelia absolutnie o tym jest, ale, jak wiecie, Ewangelia zawsze ma wiele, wiele, wiele warstw i wiele sensów. Ja widzę jeszcze jedną. A widzę tę jeszcze jedną dzięki pewnemu zdaniu, które jest w tej Ewangelii, ale który jakiś genialny liturgista wyciął. Kochani, nie mam pojęcia, dlaczego tak robią. Nie wiem, skąd się to bierze. Jak zajrzycie do tego dziesiątego rozdziału Ewangelii św. Marka i przeczytacie sobie ten fragment, to zobaczycie, że zanim będzie następny akapit, jest jeszcze jedno zdanie. Kochani, po co w takim długim fragmencie, który ma tyle wersetów, wycinać tylko jedno zdanie? Rozumiem, gdyby wycięto, nie wiem, połowę, bo chciano by bardzo tę Ewangelię skrócić, ale skoro czytamy całe i zostało jedno zdanie, kilka słów na końcu, po co jakiś liturgista to zdanie wyciął? Otóż, kochani, na końcu tej Ewangelii, tej tak zwanej perykopy, przed następnym akapitem, który będzie kolejną jakby myślą, kolejnym działem w Piśmie Świętym, jest jeszcze zdanie ALE ostatni będą pierwszymi, a pierwsi ostatnimi. To zdanie jest właśnie tutaj. Nie wiem, dlaczego jego nie ma w tym czytaniu. Drogi liturgisto, że to układałeś, wytłumacz się. Dlatego, że dla mnie to zdanie całkowicie zmienia perspektywę tego, co się dzieje w tej Ewangelii. Kochani, bo ja tego młodzieńca bardzo lubię. Ja w ogóle myślę, że Pan Jezus też go bardzo lubił i że w ogóle Pan Jezus bardzo w niego wierzył. Kochani, zobaczcie, z kim mamy do czynienia. Tak jak mówię, będę odracał kota ogonem. Przychodzi do Jezusa, przychodzi, nie przychodzi. Napisane przybiegu do Jezusa młodzieniec. Kochani, w tamtym czasie, w tamtej kulturze bieganie było, że tak powiem, nie w smaku. Dorosły człowiek, a szczególnie już taki dojrzały mężczyzna, ja wiem, że to był młodzieniec oczywiście, ale, że tak powiem, aspirował pewnie już do bycia kimś takim ważnym. To nie było dziecko. Ale dorosły mężczyzna nie biegał. Nigdy nie ma mowy, żeby starcy biegali. To było niepoważne. W tamtej kulturze bieganie było traktowane, kochani, jako niepoważne. Nie chodzi mi o bieganie w sensie sportu, tylko takie poruszanie się, wiecie, takie prędkie. Mówiąc krótko, mężczyźni kroczą, nie? Mężczyźni kroczą, a nie biegają. Kochani, kiedy ktoś przybiega do Pana Jezusa, to znaczy, że nie zważa na nic innego, nie zważa na to, co o Nim powiedzą, nie zważa na to, jak ludzie popatrzą, bo mu tak bardzo zależy, żeby z Jezusem się spotkać. Zobaczcie, tu jest napisane, że ten młodzieniec przybiegł do Niego i kiedy przybiegł, to upadł na kolana przed Nim. Upadłszy przed Nim na kolana. Kochani, to nie jest jakiś bogaty goguś. Potem się dowiemy, że on miał bardzo wiele posiadłości, to był jakiś taki pan, taki panicz. To była jakaś pewnie ważna persona w ogóle. Jakiś dobry, majętny dziedzic, który miał wiele pieniędzy. Zobaczcie, on nie przychodzi do Pana Jezusa z takim pytaniem właśnie tutaj słuchaj, jesteś ciekawym człowiekiem, może byś mi coś wytłumaczył... Nie. On przybiega, czyli nie zważa, że będą się z Niego śmiać, pada na kolana, czyli bardzo pokornie, on nie jest pełen pychy, bardzo pokornie pada i zobaczcie, jakie zadaje genialne pytanie. Nauczycielu dobry, co mam robić, żeby osiągnąć życie wieczne? Kochani, ja mogę policzyć na palcach jednej ręki ludzi, którzy przyszli do mnie z następującym pytaniem Ojcze, co mogę zrobić, żeby się zbawić? Słyszałem tysiące innych pytań. Co zrobić, żeby moje małżeństwo się naprawiło? Co zrobić, żeby wyjść z jakiegoś grzechu? Co zrobić, żebym był radosny, a nie smutny? Co zrobić z cierpieniem? Ja nie mówię, że to nie są, kochani, ważne i dobre pytania, żebyście mnie dobrze zrozumieli, bo bardzo długo nie mówię, ale naprawdę znam tylko kilka osób, które pomijając całe swoje życie, pomijając to, co im doskwiera, to, co jest trudne, to, co jest ciężkie w ich życiu, przyszłoby do mnie z pytaniem. Kilka takich się zdarzyło, którzy by przyszli z takim pytaniem Ojcze, chcę się zbawić. Co robić? Zrobię wszystko. Tylko chcę się zbawić. Boże, jakie to jest piękne pytanie. To jest jedyne pytanie, to jest najważniejsze pytanie świata. Ten człowiek nie gada o niczym innym, on pyta co zrobić, żebym mógł być na wieki, żebym mógł żyć, żeby mnie śmierć nie zniszczyła. Zobaczcie, jaki on jest piękny. I Pan Jezus mu wtedy mówi, w ogóle zobaczcie, spojrzał na niego z miłością, nie? Mówi mu, znasz przykazania, znasz przykazania, mówi Pan Bóg już dawno powiedział, co robić, czego nie robić. I zobaczcie, co on odpowiada. On mówi, ja tego wszystkiego od młodości przestrzegam. Mówi, żyję według tego. Jezus patrzy na niego z miłością. I nie wiem, czy jest jakiś inny fragment, w Piśmie Świętym, no nie kojarzę, żeby było napisane Jezus spojrzał z miłością. Zobaczcie, jak mu się ten chłopak spodobał. Strasznie mu się spodobał. Kochani, kto z was nieustannie biega za Jezusem, ale biega po prostu? Kto z was w pokorze, na kolanach, ciągle jest przed Nim, nigdy nie mówi Panu Bogu dlaczego? albo wytłumacz mi. Kto z was przestrzega wszystkich przykazań od młodości? Ja nie. Kto z was żyje według przykazań i zawsze kieruje się nimi? Kto z was zawsze zadaje tylko jedno najważniejsze pytanie i nie interesują was wasze problemy życiowe, tylko to jedno. Co zrobić, żeby się zbawić? Kochani, niewielu nas takich jest, jeżeli w ogóle ktoś. I dopiero rzeczywiście po tym, jak się okazało, jak Pan Jezus powiedział Dobra, to skoro to wszystko już masz, to chodź, mówi, stopień wyżej. To mówi, teraz rzuć wszystko i chodź ze mną. Nagle się okazało, że coś Go przerasta. Okazało się, że tak dużo jest takiego ciężaru w różnych, w sensie tych bogactw, że nie zdobył się w tamtym momencie na porzucenie tego. Ale, kochani, tu się nie kończy ta Ewangelia. Zobaczcie, wtedy, kiedy tę rozmowę widzą, to jest ciągle ta sama scena, kiedy tę rozmowę widzą apostołowie, nie? no to zaczynają pytać, Piotr pyta Panie, kurczę, no to kto się może zbawić, skoro on bogaty? Nie. Kochani, skąd to się wzięło? No oni mieli takie to przekonanie ze Starego Testamentu, że bogactwo jest oznaką Bożego błogosławieństwa, czyli że jeżeli ktoś jest bogaty, to znaczy, że Bóg mu błogosławia, to znaczy, że jest blisko zbawienia, nie? A Jezus mówi Nie, nie, nie w tym leży zbawienie. Zupełnie nie w tym. Jezus mówi Mało tego, to się może okazać wielkim ciężarem, tak jak bicie u Niego, bo okazało się, że to, co miało być Jego błogosławieństwem, się okazuje ciężarem. No i wtedy Piotr oczywiście mówi No dobra, no to rzeczywiście, no myśmy też zostawili wiele rzeczy, no to co my z tego będziemy mieć, nie? Zobaczcie, on też jest interesowny, ten Piotr, tak naprawdę. Pan Jezus mówi mu, że będzie miał wiele bogactw, czyli zobaczcie, to nie tak, że te bogactwa są problemem. On mówi mu, kto za mną pójdzie, będzie miał sto posiadłości, sto pól, sto żon, kochani, to są wielkie... znaczy nie sto żon, sto tych wszystkich różnych dobrych relacji, nie? Ale to są, kochani, bardzo bogate rzeczy. Czyli Jezus nie mówi, że samo bogactwo jest złem, bo On je obiecuje w ogóle. To nie bogactwo było problemem. Problemem było to, że On nagle zobaczył, że coś Go przerasa, tego młodzieńca. Dlatego odszedł. Ale potem się pojawia to jeszcze jedno zdanie na końcu tej Ewangelii i ono jest częścią tego, czemu ten niturgista to wyciął. Ja mam takie wrażenie, jakby Jezus widział tego młodzieńca tam odchodzącego, nie? Tutaj gada z tymi apostolowami i mówi no widzicie, może się to okazać to bogactwo, które ja wam też obiecuję, że będziecie je mieli. Może się okazać, mówi, wielkim ciężarem, takim, że człowiek myśli, że sobie bez tego nie poradzisz, że myśli, że to jest za dużo, jakby ma za duże znaczenie w jego życiu. I taki mam obraz, że Jezus patrzy na tego młodzieńca, który odchodzi tam gdzieś na koniec i mówi... ale wiecie co? Ale to może być też tak, że ostatni, w sensie on, będą kiedyś pierwszymi, a pierwsi będą ostatnimi. To jest tak, jakby Jezus mówił wierzę w Niego. Zobaczcie, ile wcześniej dobrych rzeczy Jezus w Nim zobaczył. Mówi wierzę w Niego, wierzę, że On się upora z tym ciężarem, że może teraz odszedł, bo zobaczył, że nie da rady, ale nawet jeżeli teraz jest ostatni, bo uległ temu wszystkiemu, ostatni mogą być pierwszymi, będą pierwszymi. Ja mam wrażenie, że to ostatnie zdanie jest takim podsumowaniem pełnym nadziei Pana Jezusa, gdzie On mówi jest szansa dla ciebie, bo widzę w tobie tyle dobra. Kochani, dlaczego to wszystko gadam? Znaczy dlatego, że mnie w ogóle fascynuje ta Ewangelia, bardzo mnie fascynuje, ale, kochani, jeżeli ktoś z was może stracił taką nadzieję trochę względem siebie, że może o coś się staracie, o jakieś nawrócenie, o to, żeby jakichś grzechów się pozbyć, jakichś ciężarów, że naprawdę chcielibyście żyć lepiej, chcielibyście żyć święciej, chcielibyście żyć dobrze, a nie dajecie rady. Nie dlatego, że nie chcecie, tylko po prostu mówicie kurde... to jest za ciężkie. Kochani, ja tak miałem wielokrotnie w życiu z różnymi grzechami. Nie oszukujmy się. Mam tak ciągle. Znam takie dziedziny mojego życia, gdzie doświadczam słabości, doświadczam grzechu, doświadczam własnej małości, gdzie naprawdę mówię czasem do Pana Jezusa Jezu, daj mi spokój, bo ja nie dam rady. W takim sensie nie umiem, Jezu. No zobacz, jak się staram i ciągle ląduję w tym samym. Jakby odchodzę taki trochę zasmucony, taki, że Panie Jezu naprawdę bym chciał. To nie jest tak, że ja Panie Jezu nie chcę. Tylko, że ja nie umiem, no. Jestem taki... taki marny jestem. I bardzo wtedy potrzebuję tego wzroku Pana Jezusa, który patrzy na mnie odchodzącego, takiego zasmuconego i mówi Adaś, a ja wierzę, że ostatni mogą być pierwszymi. Czyli wierzę, że dasz radę w pewnym momencie. Nie skreślam cię. Może teraz nie jesteś w stanie, ale wierzę w ciebie. Wierzę, że ty ostatni może kiedy przyjdziesz pierwszy do tej kolejki. I ty, co teraz nie umiesz tego, czego nie potrafisz, to będziesz umiał, będziesz potrafił. Kochani, dla mnie to nie jest Ewangelia o smutnym młodzieńcu. Dla mnie to jest Ewangelia o ostatnim młodzieńcu, w którego Jezus wierzy, że będzie kiedyś pierwszym młodzieńcem. Moi drodzy, moi mili, to by było na tyle w tym naszym dzisiejszym niedzielnym spotkaniu, za które wam bardzo, bardzo dziękuję. I oczywiście zapraszam na kolejne, które będzie pewnie za tydzień. Jak to zawsze w niedzielę są CNNy, więc bardzo was zapraszam. Miejcie dzisiaj niezasmucony, ale pełen optymizmu i nadziei dzień. Ściskam was, pozdrawiam, błogosławię i do usłyszenia już niedługo. Z Bogiem, pa!