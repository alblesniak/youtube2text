 Dzień dobry, szczęść Boże, dobry wieczór. Moi kochani, witam was bardzo serdecznie w kolejnym naszym niedzielnym spotkaniu z cyklu CNN, czyli komentarze do niedzielnych czytań. Spojrzymy sobie dzisiaj na pierwsze czytanie, ale tak naprawdę też na Ewangelię, ale wam przeczytam pierwsze czytanie. Posłuchajcie, fragment z dziejów apostolskich. Kiedy Piotr wchodził, Korneliusz wyszedł mu na spotkanie, padł mu do stóp i oddał pokłon. Piotr podniósł go ze słowami Wstań, ja też jestem człowiekiem. Wtedy Piotr przemówił. Przekonuje się, że Bóg naprawdę nie ma względu na osoby, ale w każdym narodzie miły jest mu ten, kto się go boi i postępuje sprawiedliwie. Kiedy Piotr jeszcze mówił o tym, Duch Święty zstąpił na wszystkich, którzy słuchali nauki i zdumieli się, wierni pochodzenia żydowskiego, którzy przybyli z Piotrem, że dar Ducha Świętego wylany został także na pogan. Słyszeli bowiem, że mówią językami i wielbią Boga. Wtedy odezwał się Piotr. Któż może odmówić chrztu tym, którzy otrzymali Ducha Świętego tak samo jak my? I rozkazał ochrzcić ich w imię Jezusa Chrystusa. Potem uprosili Go, aby pozostał u nich jeszcze kilka dni. Moi drodzy, taki fragment z dziejów, zaraz jeszcze, tak jak mówiłem, pójdziemy na momencie, gdy Ewangelii, bo tam jest coś bardzo podobnego, jakby dokładnie z tego samego Ducha, no bo to ten sam Duch Święty nad całą tą książką czuwa, ale to jest w ogóle strasznie ważny temat, kochani. Zobaczcie, że mamy takie pragnienie, w sensie bardzo wielu z nas ludzi wierzących i często też się pojawiają takie komentarze, żeby była taka jasność co do tego, jak wierzyć, w co wierzyć, jakie są zasady, jakie są reguły. Absolutnie rozumiem takie pragnienie. Bardzo często, kiedy jest takie zamieszanie, kiedy na przykład nie wiem, niektórzy mówią, że to jest dobre, inni mówią, że to jest dobre, ktoś mówi tak należy wierzyć, ktoś inny mówi przed tym się trzeba przestrzegać itd. to jest takie zamieszanie i ja to rozumiem, że ludzie po prostu już nie wiedzą, kogo słuchać. Kochani, chciałbym was bardzo prosić, żebyście raz na zawsze zrezygnowali z takiego pragnienia. I uwaga, nie chodzi mi oczywiście o to, że ono jest złe, nie chodzi mi o to, że mamy nie mieć jakiejś jasności wiary, tylko pamiętajcie, kochani, że mamy do czynienia z tajemnicą wiary. I są oczywiście pewne rzeczy, które uda nam się w końcu ustalić i też są takie, które już się udało dawno ustalić jako raz na zawsze pewne, jasne, które określają jakąś część prawdy, ale to nie znaczy, że ta prawda się nie może poszerzyć. Dlaczego to mówię? Kochani, bo mamy dzisiaj w tym czytaniu bardzo piękny taki pokazany moment pewnego procesu, który przechodził Kościół. Procesu, który nam się dzisiaj wydaje oczywisty, ale wtedy się nie wydawał oczywisty. I prawdopodobnie też były głosy różne, że tak można, czy to jest prawda itd. Zobaczcie, to jest ten moment, kiedy do Kościoła zaczynają wchodzić poganie, wchodzą jakby przez dwie bramy. Jedną bramą był św. Paweł, nie? który odrzucony przez Żydów poszedł do pogan. Tutaj św. Piotr, który de facto chyba nie miał takiego celu, ale że tak powiem, Pan Bóg sam mu narzucił tę drogę, nagle właśnie napotyka pogan, którzy otrzymują Ducha Świętego, zanim jeszcze zostali ochrzczeni, nie? Było w chrześcijanach takie pytanie, czy mają wychodzić z Ewangelią, czy mają wychodzić z przesłaniem Jezusa do tych, którzy nie są Żydami, nie? Na początku wśród nich panowało jakieś takie przekonanie, że to jest orędzie skierowane do narodu wybranego, że to jest Mesjasz, który przyszedł jako oczekiwanie, którym oczekiwał naród wybrany. Więc było takie przekonanie? Nie, to jest jakby tylko dla nas, nie? To ma być coś, co będzie dla nas, ewentualnie dzięki nam, może ktoś tam coś zrozumie, ale nie było takiej jasności, że trzeba to rozgłosić i przekazać wszystkim, nie? Pan Bóg jakby trochę tracąc cierpliwość, chociaż wiem, że tak nie było, pan Bóg nie traci cierpliwości, sam im podsuwa rozwiązania, nie? I kiedy ten korneliusz go spotyka, który jeszcze jest poganinem, ale okazuje się, że Duch Święty już w nim działa, Duch Święty już tam jest, nie? Zobaczcie, sam Piotr zaczyna w ogóle od takiego zdania, że przekonuje się, że miły jest Bogu ten, kto się Go... i to mówi w każdym narodzie, tutaj, kochani, kiedy mowa jest o narodach, to nie chodzi o takie rzeczy nasze, narodowo-patrytyczne, tylko narodzie, jeżeli chodzi o to, o inne wiary, nie? Jakby w ten sposób mówi św. Piotr, że jakby w każdej wierze, można by powiedzieć, są mu mili ludzie, którzy się Go boją i postępują sprawiedliwie, nie? Pamiętajcie, to jest bardzo ładne określenie, kto jest miły Bogu. Zobaczcie, miły Bogu jest ten, kto się Go boi, a co to znaczy? To nie chodzi, kochani, o strach. Wiecie, że bojaźń Boża nie polega na strachu. Bojaźń Boża to jest, kochani, przekonanie o tym, że istnieje po prostu przekraczająca mnie, niepojęta dla mnie, czasem zatrważająca właśnie dlatego, że niepojęta osoba Boga, którą próbuję nazwać, próbuję zrozumieć, nie do końca mogę ją pojąć, a tak naprawdę w ogóle nie mogę jej pojąć i żyję, że tak powiem, w blasku albo w cieniu jej obecności, nie? To jest bojaźń Boża, czyli to jest ktoś po prostu, kto uznaje, że istnieje ktoś, kto nas stworzył, nie? Różnie go możemy nazywać, kochani, zaraz oczywiście to jeszcze wytłumaczę. Różnie go możemy nazywać, ale Piotr mówi Bogu jest miły ten, kto uznaje, że jest ktoś taki, nie? Widocznie ten Korneliusz w coś wierzył. Nie był chrześcijaninem jeszcze, to prawda, nie wierzył w Pana Jezusa, ale uznawał, bał się Boga, bał się istoty wyższej, tak byśmy to nazwali, nie? Jednocześnie, jak mówi, kto boi się Boga i żyje sprawiedliwie, czyli żyje jakby dobrze, żyje godnie i okazuje się, że w takiej osobie Pan Bóg już może działać, Pan Bóg już może Ducha Świętego tam dawać, mimo że jeszcze nie było tam chrztu. I kochani, coś, co nam się dzisiaj wydaje oczywiste, że kiedy dzisiaj jakikolwiek człowiek przyjdzie poprosić o chrzest, nie? z jakiegokolwiek narodu, z jakiejkolwiek wiary, jeżeli przyjdzie i powie, że słuchajcie, uwierzyłem w Jezusa, chciałbym przyjąć chrzest albo chciałbym uwierzyć w Jezusa, nauczcie mnie tego, chcę przyjąć chrzest, to jest oczywiste dla nas, że każdemu otwieramy drogę, nie? Dla każdego są drzwi otwarte. Zauważcie, na początku tak nie było, czyli był taki okres, kiedy coś, co jest teraz oczywiste, wtedy oczywiste nie było. Kochani, dlaczego więc teraz, skoro pewne rzeczy nie są oczywiste, za jakiś czas nie mogą stać się oczywiste? Kochani, ja wiem, ja zdaję sobie sprawę z różnego rodzaju od razu niebezpiecznych myśleń, tak? które teraz mamy, tak? bo od razu to oczywiście wszyscy na przykład, którzy mają jakieś poglądy niezgodne z nauką Kościoła Katolickiego od razu już się teraz usprawiedliwiają a no właśnie, czyli na pewno zobaczycie, że za 100-200 lat Kościół przyjmie to, czego dzisiaj nie przyjmuje. Uwaga, kochani, nie. Są pewne rzeczy, które Kościół nigdy nie przyjmie. To nie jest tak, że to oznacza, że jakby Kościół się będzie nieustannie otwierał, aż się na wszystko otworzy. Kochani, nigdy Kościół się na przykład nie zgodzi na, nie wiem, no... zabijanie na przykład, nie? I to nie tak, że Kościół dorośnie kiedyś do takiego pomysłu, że zabijanie może jednak nie jest takie złe. Nie. Są pewne rzeczy, które są fundamentalnie niezmienne, ale są pewne rzeczy, które mogą się zmieniać. Ale nie o tym jest ten odcinek. O czym jest ten odcinek? Zobaczcie w Ewangelii, jeżeli sobie ją potem poczytacie, mam nadzieję, że to nie jest zbytnio chaotyczne, co ja dzisiaj mówię, w Ewangelii jest bardzo podobny jakby kierunek myślenia Pana Jezusa. Zobaczcie, co On mówi. On mówi tak... Kto... jeśli będziecie zachowywać moje przykazania, będziecie trwać w miłości mojej. Jeśli będziecie zachowywać moje przykazania, będziecie trwać w miłości mojej. Czyli pomyślcie sobie, co to są przykazania Pana Jezusa, kochani? To nie chodzi tylko o 10 przykazań, to nie chodzi tylko o dobre rady, nie wiem... z błogosławień itd. Czyli chodzi o całą naukę Pana Jezusa, czyli to, co Pan Jezus przykazywał, że tak należy żyć, nie? Uwaga, kochani, czy mogą być ludzie, którzy nie wierzą w Pana Jezusa, nie poznali Go, albo się po prostu urodzili w innej wierze, a żyją według Jego rad? Uwaga, kochani, może tak być. Ja pamiętam, byłem kiedyś bardzo zaskoczony, jak byłem w Indiach, byłem w takiej świątyni w Amritsarze, gdzie są Sikhowie, może kojarzycie, nie? To jest taki odłam, to jest takie połączenie hinduizmu z islamem tak naprawdę. I tam, w tej świątyni były napisy z głównej księgi ich takiego założyciela, nie? Kochani, jak ja czytałem te napisy, ja miałem wrażenie, że ja czytam Ewangelię. W takim sensie, tam były po prostu skopiowane, wręcz, prawie, a może w ogóle ten ktoś to skopiował, wezwania Pana Jezusa. Tam były na takim miejscu, gdzieśmy jedli, były wezwania o tym, żeby się dzielić swoim chlebem z głodnymi, żeby przebaczać swoim wrogom i tak dalej, i tak dalej. I nie chcę powiedzieć oczywiście, kochani, że to jest jedno i to samo. Dajcie mi skończyć całe to kazanie, które do was gadam. Ale, kochani, to nie jest tak, że tylko ktoś, kto zna Pana Jezusa, może żyć według Jego przykazań. Są ludzie, którzy Go nie znają, ale prawo naturalne, które jest, czyli naturalna skłonność człowieka do dobra, może Go prowadzić, nie mówię, że dopełni, może mu się nie uda pełni, ale może Go prowadzić, że jest otwarty sercem na to, żeby żył według tego, co Pan Jezus mówi. Dalej zobaczcie, takie znanie jeszcze Pana Jezusa. Mówi... Nikt nie ma większej miłości od tej, gdy ktoś życie swoje oddaje za przyjaciół swoich. Mówi... Nie ma większej miłości. Pomyślcie sobie, jeżeli jesteście z jakiejś innej wiary, nie katolik, nie chrześcijanin, i on ma bliskich, nie? i oddaje za nich życie, to co? To Pan Jezus powie No tak, nie ma większej miłości od tej, kiedy się oddaje życie za swoich przyjaciół. No ale ty nie jesteś katolikiem, to sorry, nie? Nie. Ta miłość to jest największa miłość. Jeżeli ten człowiek oddał swoje życie za kogoś innego, to Jezus mówi Nie ma większej miłości od tej. Uwaga, Jezus tę miłość widzi, docenia, przyjmuje, kocha, błogosławi tej miłości. Kochani, co wam tu próbuję powiedzieć? Broń Boże, nie próbuję powiedzieć, bo wiem, że zaraz oczywiście powstanie 15 tysięcy filmów kolejnych jak to Szustak zwodzi ludzi, nie? Niech se tam nagrywają. Nie, kochani, nie mówię tutaj, bo już to wielokrotnie wam powtarzałem, to jest taki osobny film cały o tym, że nieważne w jakiej jesteś religii, wylej by wbój dobry. Nie, to jest nieprawda, kochani. Powinniśmy jako chrześcijanie robić wszystko, co się tylko da, na biale naszych możliwości, żeby każdemu pokazać Pana Jezusa. Żeby każdego spróbować doprowadzić do Pana Jezusa. Żeby mu tak pokazać Pana Jezusa naszym życiem, nauką Pana Jezusa, żeby zechciał Go przyjąć. Tak. Tak, jako chrześcijanie, jako katolicy jesteśmy wezwani przez Pana Jezusa do tego, żeby Jego imię głosić. I byłoby super, gdyby nam się udało każdego człowieka na ziemi bez względu na to, w jakiej jest wierze, gdzie się urodził, czy jest wierzący, czy jest niewierzący, żeby nam się udało jakby przedstawić Pana Jezusa temu człowiekowi i żeby on Go zechciał przyjąć. I nie byłoby we mnie większej radości, niż to, gdyby wszyscy ludzie na świecie przyjęli chrzest, nie chodzi mi oczywiście o sam obrzęd, tylko przyjęli chrzest i zaczęli żyć według nauki Pana Jezusa, wielbiąc Go, kochając Go i będąc blisko Niego. Tak. I mamy, kochani, zrobić wszystko, co w naszej mocy, całe moje życie temu poświęciłem i nadal poświęcam, robię wszystko, co w mojej mocy, żeby każdego człowieka, którego spotkam, albo na żywo, albo przez okienko, żeby mu opowiadać o Panu Jezusie UWAGA! Ale nie zamykajmy, nie negując tego, co właśnie powiedziałem, broń Boże, tego nie zostawiając. Nie zamykajmy, Panu Bogu, drogi do tego, że Pan Bóg swojego ducha może dawać tam, gdzie chce. Że Pan Bóg może ludzi, nawet, którzy Go może nie poznają, a może nawet będą wiedzieli, że istnieje coś takiego, jak chrześcijaństwo, ale zostaną przy swojej religii, ale będą żyć Jego przykazaniami, może o tym nie wiedząc, będą oddawać swoje życie z miłości za innych, może nawet nie wiedząc, że to jest wezwanie Pana Jezusa. Uwaga! Czy oni będą uratowani, czy będą zbawieni? Tak, oczywiście. Kochani, nie zamykajmy drzwi Duchowi Świętemu do działania. Mówię, proszę mnie dobrze zrozumieć, że to nie jest żadne zrównywanie wszystkich religii świata. Nie, nie. Pan Jezus jest jedynym Panem. Pan Jezus jest jedynym Bogiem. Nie ma żadnego innego Boga poza Nim. I pełnia jest w Panu Jezusie, w Jego nauce. Pełnia jest w tym, co On nam przyniósł i co nam zostawił w Kościele. Bardzo głęboko w to wierzę. Ale nie wolno nam zamykać naszych oczu i naszych serc właśnie na taki ekskluzywizm chrześcijański. Zobaczcie, ten Piotr jest tu bardzo piękny i to widać w postawie jego serca. Zobaczcie, od czego Piotr zaczyna. Ten koronel już przed nim padł na ziemię, nie? On zaczął... wstań, ja też jestem człowiekiem. Co to znaczy? Piotr bardzo mocno stoi w pokorze ja jestem tylko człowiekiem. Ja nie wszystko wiem. Ja nie wszystko rozumiem. To, co mogę, to ci dam. To, co mogę, to jak cię mogę, zaraz ci ochrzczę. Bardzo chętnie ci to przyniosę. W ogóle po to tu przyszedłem, po to do ciebie gadam. Ale jestem tylko człowiekiem. Kochani, my mamy taką pokusę, żeby się traktować jak bogowie w Kościele. Tak, mamy Boga w Kościele, ale nie my jesteśmy Bogiem. I mimo, że jesteśmy nawet Jego ciałem, to nie jesteśmy Jego głową. On jest głową, nie my. I nie wolno Kościołowi nigdy i żadnemu członkowi Kościoła, żadnemu przedstawicielowi Kościoła, nawet papieżowi stawać w miejscu Boga. Nie jesteśmy Bogami. A to znaczy, że nie mamy pełni wiedzy, nie mamy pełni oceny, nie mamy pełni wiadomości o tym, co się dzieje w sercu każdego człowieka. Kochani, dla mnie to jest bardzo piękna nowina. Bo ona nie jest żadnym negowaniem katolicyzmu i tego, że on jest jakiś, nie wiem... nieważny, niepotrzebny i że jest równy ze wszystkimi innymi. Nie. On ma pełnią objawienia. Ma Jezusa, bez którego nic nie ma. Ale nie zamykajmy drzwi Duchowi Świętemu do działania. Nie zamykajmy, Panu Bogu, możliwości działania i wkraczania tam, gdzie będzie chciał, jak będzie chciał, mimo różnych reguł, zasad itd. Dla mnie to jest bardzo piękna, dobra nowina. Jak Bóg poszukuje każdego człowieka i każdego będzie chciał znaleźć. Czy Mu się uda? Nie wiem. Bardzo w Niego wierzę. Bo jest niesamowity. Nie zamykajcie drzwi Duchowi Świętemu. Moi drodzy, moi kochani, to by było na tyle w tym naszym dzisiejszym, kolejnym, sjenanowym spotkaniu, za które wam bardzo dziękuję. Mam nadzieję, że się natchnęliście nadzieją, odwagą i dobrą nowiną, bo o to by chodziło w tych naszych spotkaniach. Widzimy się oczywiście za tydzień. Bardzo was ściskam, bardzo was pozdrawiam, bardzo was błogosławię i miejcie się proszę najlepiej na świecie. Z Bogiem, pa pa...