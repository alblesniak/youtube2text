 Dzień dobry, szczęść Boże, dobry wieczór. Moi drodzy, bardzo was serdecznie witam w kolejnym naszym spotkaniu niedzielnym CNN-owym, czyli w kazaniach kaznodziei internetowego na YouTubie, czyli komentarz do słowa. Posłuchajcie proszę Ewangelii dzisiejszej, bardzo znanej, bardzo pięknej, bardzo potrzebnej. Tak mówi Mateusz. Jezus opowiedział swoim uczniom tę przypowieść. Podobne będzie Królestwo Niebieskie do dziesięciu panien, które wzięły swoje lampy i wyszły na spotkanie Pana Młodego. Pięć z nich było nierozsądnych, a pięć roztropnych. Nierozsądne wzięły lampy, ale nie wzięły ze sobą oliwy. Roztropne zaś, razem z lampami, zabrały również oliwę w swoich naczyniach. Gdy się Pan Młody opóźniał, senność ogarnęła wszystkie i posnęły. Lecz o północy rozległo się wołanie. Oto Pan Młody idzie, wyjdźcie Mu na spotkanie. Wtedy powstały wszystkie owe panny i opatrzyły swoje lampy, a nierozsądne rzekły do roztropnych. Użyczcie nam swej oliwy, bo nasze lampy gasną, odpowiedziały roztropne. Mogłoby i nam, i wam nie wystarczyć, idźcie raczej do sprzedających i kupcie sobie. Gdy one szły kupić, nadszedł Pan Młody. Te, które były gotowe, weszły z Nim na ucztę weselną i drzwi zamknięto. Nadchodzą w końcu i pozostałe panny, prosząc Panie, Panie, otwórz nam. Lecz On odpowiedział Zaprawdę powiadam wam, nie znam was. Czuwajcie więc, bo nie znacie dnia ani godziny. Moi drodzy, bardzo piękna, bardzo ważna, konieczna w ogóle przypowieść Pana Jezusa, żeby dobrze rozumieć, na czym polega wiara. Chciałbym, kochani, wam dzisiaj ją wytłumaczyć w taki najbardziej klasyczny sposób. Na pewno już słuchaliście różnych mojej konferencji dotyczących tej przypowieści, bo ona ma oczywiście wiele warstw, jak to wszystko w Ewangelii, wiele znaczeń, ale chciałbym dzisiaj pójść taką najbardziej klasyczną ścieżką, bo mam wrażenie, że mimo że ona powinna być najbardziej znana, to wielu z nas jej nie zna i trochę nie jarzy, o co chodzi w tej Ewangelii, a ta klasyczna jest po prostu absolutnie fundamentalna i bardzo potrzebna. Jakby... czym są te symbole, co one oznaczają, co one mówią o nas, kochani? Otóż, moi drodzy, to jest przypowieść o wierze. To jest przypowieść o tym, na czym polega wiara, co to jest wiara i jakby jak ją budujemy. Otóż uwaga... wiara, kochani, ma dwa elementy i w tej przypowieści elementami tej wiary są lampa i oliwa. Co to jest, moi drodzy? Lampa, czyli światło de facto, to jest to, co widać na zewnątrz. No bo jak ktoś idzie z lampą, to nie zastanawia się, czym to jest w środku napędzane. Nie zastanawia się, czy tam jest oliwa, czy tam są baterie, czy tam jest nafta, czy tam jest jakikolwiek inny, nie wiem... rodzaj tego świata. Nikt o tym nie myśli, tylko to, co widzisz, to widzisz, że się świeci. Czyli wiara ma taką część, którą moglibyśmy nazwać częścią zewnętrzną, widoczną z zewnątrz, która daje ludziom sygnał, że tam się coś świeci. Co to jest, kochani? No na przykład, jeżeli ktoś chodzi do kościoła, jeżeli ktoś, nie wiem... przejeżdżając obok kościoła się żegna, jeżeli ktoś praktykuje, nie wiem... modlitwę przed posiłkiem, jesteś w szkole i nie wstydzisz się tego, żeby przed posiłkiem usiąść, przeżegnać się i podziękować Panie Boże, dziękuję Ci, że zjem tego cudownego hamburgerka. I tak dalej. Czyli masz pewne zewnętrzne rzeczy, które ludzie widzą, zobaczą, oświeci się i myślą... no prawdopodobnie wierzący. Wiem, że to nie jest jednoznaczne, ale to są zewnętrzne sygnały, że jesteśmy wierzący. Czyli chodzimy do kościoła, przyznajemy się do pewnych poglądów przy ludziach, czyli jakby dajemy im zewnętrzny sygnał, że jesteśmy wierzący. I uwaga, to jest lampa. I istnieje druga rzecz w wierze, która się nazywa oliwa. Czyli to coś w środku, co napędza de facto to światło i bez czego tego światła nie ma albo to światło po prostu, kiedy to się kończy, szybko zgaśnie. Co to więc jest ta oliwa? Otóż, kochani, oliwa to jest prawdziwa, osobista, osobowa relacja z Bogiem. Czyli to, co się dzieje w głębi twojego serca, to jest coś, co nazywa Pan Jezus w innym miejscu izdepką. Jak pamiętacie, kiedy Pan Jezus mówił, żeby się nie modlić na pokaz, to mówił, jeżeli chcesz się modlić, czy chcesz relacji z Panem Bogiem, to wejdź do swojej izdepki, zamknij drzwi i tam módl się do twojego Ojca, który jest w niebie. Czyli oliwa to jest to, co jest esencją w ogóle wiary. Czyli to, że ty Pana Boga znasz, że Pana Boga kochasz, w takim sensie w konkrecie codziennego spotkania z Nim. Uwaga, tego nikt nie widzi. Oczywiście ktoś cię może tam zobaczyć, że się modli gdzieś tam w swoim pokoju. Uwaga, on wtedy zobaczy też tylko i wyłącznie lampę, no bo możesz tam siedzieć niby się modlić, a tak naprawdę w środku możesz sobie myśleć o komiksach Marvela, nie? I ktoś tam cię spojrzy z zewnątrz i sobie pomyśli o... o... to jest tam lampa. Ale jaka jest oliwa w środku, to nikt tego nie wie. Tylko ty to wiesz. Tylko ty i Bóg wiecie, jaka jest ta oliwa. I teraz, moi drodzy, kiedy to wiemy, to trzeba zobaczyć, jakie dwie rzeczy nam pokazuje ta Ewangelia odnośnie do tych poziomów wiary. Otóż ta Ewangelia mówi, że można być w wierze, jak to jest tam tak ładnie nazwane, rozsądnym i nieroztropnym, co de facto oczywiście oznacza mądrym albo głupim. Tam jest po prostu o tym, że można być duszą, bo to nie jest o kobietach, to nie jest o pannach, tylko to jest o ludziach, o każdym człowieku. Można być człowiekiem w wierze mądrym albo człowiekiem głupim. Otóż, kochani, ośmielam się powiedzieć, że ogromna większość katolików według tej przypowieści to są katolicy głupi. Co to znaczy? Moi drodzy, jeżeli człowiek jest przekonany, że jest wierzący, bo chodzi do kościoła, bo przyjmuje księdza po kolędzie, bo jest wyznawcą kościoła rzymskokatolickiego, bo się w większości rzeczy zgadza z kościelną nauką, bo mówi codziennie papież, chodzi... Boże... mówi codziennie papież... mówi codziennie pacierz, chodzi na pielgrzymki itd. to jesteś panną głupią. Bo to znaczy, że masz lampę, ale nie masz oliwy albo masz jej bardzo mało i ona ci się szybko skończy. Kochani, ta Ewangelia, ta przypowieść Pana Jezusa po prostu idealnie pokazuje problem, jaki możemy mieć z wiarą. Czyli z tym, że większość z nas, bo niestety jestem przekonany, że to jest naprawdę większość z nas, żyje lampą zewnętrzną, czyli żyje pewnym światłem, które na zewnątrz wygląda jako bycie wierzącym i też nam się wydaje, że jesteśmy wierzący, bo nam się świeci. Ale mamy niestety zbyt mało tej oliwy. Ta oliwa jakby nie sprawia, że... właśnie... że coś się stanie. Zobaczcie, kiedy w tej przypowieści dzieje się takie sprawdzam, tak można by to nazwać, nie? Te panny, czekając na oblubieńca, nastał zmrok, zrobiło się ciemno i posnęły. Kochani, sen w Biblii bardzo często jest symbolem śmierci, czyli jest symbolem wszystkiego, co sprawia, że obumierasz. Czyli taki czas przychodzi w życiu, kiedy jest ciemno i kiedy doświadczasz śmiertelności, doświadczasz, nie wiem... własnych grzechów, trudności życiowe, jakichś nieszczęść, cierpień i tak dalej. I wtedy, kiedy się robi ciemno i kiedy zasypiasz snem śmierci, właśnie wtedy wychodzi, czy miałeś oliwę, czy nie. Dlatego, że jak się okazuje, że nie miałeś oliwy, czyli nie miałeś tego spotkania z Panem Jezusem, On nie może powiedzieć ZNAM CIE! no to jest wtedy lipa. Kochani, dopóki wszystko jest ok, dopóki wszystko jest w porządku, to człowiek może żyć w takim złudzeniu no przecież jestem wierzący, przecież chodzę do kościoła, modlę się, to dlaczego miałoby być źle z moją wiarą? Tylko w momencie, kiedy twoje życie się rozsypie, w momencie, kiedy twoje życie będzie przechodziło przez jakieś wielkie trudności, nagle się okaże, że te wszystkie zewnętrzne rzeczy, chociaż piękne, dobre i potrzebne, że są niewystarczające, że to nie na nich jest zasadzona jakby droga dla ciebie do ratunku, do tego, żeby rzeczywiście wtedy doświadczać spotkania z Panem Bogiem. Zobaczcie, co mówią te... te Panny mądre. One są bardzo mądre. Kiedy tamte proszą, dajcie nam oliwy, one mówią, ale nie da się. Jakby... kochani, no bo nie da się komuś przekazać wiary w tym sensie tej relacji z Panem Bogiem. Można komuś przekazać lampę. Można byłoby komuś powiedzieć OK, słuchaj, ja się modlę w taki i taki sposób, chodzę do kościoła, mam takie praktyki religijne, to i to robię. To rzeczywiście można komuś przekazać. Ale nie da się, kochani, przekazać komuś oliwy, czyli tej relacji. No ja nie jestem w stanie wam przekazać mojej oliwy. Nie mam jak. Ale co jeszcze powiedziały te Panny mądre? Mówi... idźcie sobie do sprzedających i kupcie. Tylko oczywiście okazało się, że jest za późno już. Ale one im radzą coś bardzo dobrego. Mówią... tej oliwy można nakupić. Czyli tę relację trzeba zrobić i do tego są bardzo często potrzebni kupcy, którzy ci to sprzedadzą. Co to znaczy? Kto jest kupcem sprzedającym oliwę? Wiadomo, że nie da ci swojej oliwy, ale nauczy cię, jak ty masz mieć tę oliwę. Kochani, to są spowiednice, to są rekolekcje, to są różnego rodzaju książki formacyjne, to są wspólnoty, w których jesteśmy, to są wszyscy ci sprzedawcy, którzy uczą nas, jak budować relację z Bogiem. Kochani, może to głupio zabrzmi, ale ja de facto tutaj na YouTubie, w tym moim okienku langusta na palmie, jestem po prostu sprzedawcą oliwy. Ja wam próbuję sprzedać i to jest jedno ze źródeł. Niewystarczające, jestem o tym przekonany, za małe. Ale jedno ze źródeł, gdzie możesz kupić tej oliwy. I teraz, kochani, pytanie jest, czy rzeczywiście kupujecie tę oliwę u sprzedających? Tylko, jak mówię, w wypadku tych panien okazało się, że już za późno jest. Że już weszły w taką ciemność, weszły w takie jakieś doświadczenie śmierci, że się okazało, że bez tej oliwy, tam nie mając jej, po prostu one tego nie przeżyją, nie mają doświadczenia Boga tam. Więc, kochani, cała sztuka polega na tym, żeby iść do sprzedających, żeby nakupić tej oliwy jakby wystarczająco wcześnie w życiu, nie? Bo bez tej oliwy nie dasz rady. Kochani, to jest niezwykle piękna i niezwykle mądra przypowieść. I te symbole są naprawdę bardzo w ogóle takie jasne. Wiara to jest coś, co zewnętrzne i coś, co wewnętrzne. To, co zewnętrzne, jest bardzo potrzebne, bo lampa jest bardzo potrzebna, że ludzie widzą, że świeci, ale jeżeli nie ma tam właściwego materiału, czyli oliwy, to nie będzie świeciło, a przynajmniej zgaśnie, kiedy będzie ciemno. I trzeba sobie tej oliwy nakupić, czyli tej relacji z Bogiem trzeba się nauczyć. No więc, kochani, jest dzisiaj bardzo proste pytanie, ale bardzo ważne pytanie. Jesteś głupim czy mądrym katolikiem? Przepraszam, że mam nadzieję, że nikt z was się nie obrazi na mnie, ale ta przypowieść jest bardzo w punkt. Można być w wierze głupim albo mądrym. Jesteś głupi, kiedy myślisz, że zewnętrzność cię uratuje, że jakiekolwiek zewnętrzne praktyki, coś ci tam... To jest, kochani, to jest tak, jak czasem mówimy, tak? No ale byle byś do kościoła chodził. Kochani, nie, nieprawda. I wiem, oczywiście, na co liczymy przez takie zdanie. No, że jak ktoś będzie chodził, to dzięki temu będzie miał może jakąś relację w końcu kiedyś z Panem Jezusem. I tak może oczywiście być. Ale to nie jest, kochani, zdanie, które ratuje. Nie, trzeba pójść do sprzedających i kupić tej oliwy, czyli trzeba się postarać o to, żeby ją mieć. Jesteś głupim czy mądrym katolikiem? Takie pytanie na dzisiaj. Moi drodzy, moi kochani, bardzo wam dziękuję za kolejne spotkanie i zapraszam oczywiście za tydzień na kolejny CNN, kiedy będziemy znowu rozważać słowo, czyli nic lepszego być nie może. Bardzo was ściskam, bardzo was błogosławię i do zobaczenia niedługo. Z Bogiem, paaa...