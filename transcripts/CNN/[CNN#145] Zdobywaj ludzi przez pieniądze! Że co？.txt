 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę i zapraszam oczywiście na CNN, czyli niedzielne kazanko do okienka. Dzisiaj posłuchamy Ewangelii, bo chciałbym przede wszystkim ją skomentować. Dosyć długi tekst, ale myślę, że jak zawsze warto. Posłuchajcie. Z Ewangelii św. Łukasza Jezus powiedział do uczniów. Pewien bogaty człowiek miał rządcę, którego oskarżono przed nim, że trwoni jego majątek. Przywołał więc go do siebie i rzekł mu. Cóż to słyszę o tobie? Zdaj sprawę z twojego zarządzania, bo już nie będziesz mógł zarządzać. Na to rządca rzekł sam do siebie. Co ja pocznę, skoro mój Pan odbiera mi zarządzanie? Kopać nie mogę, żebrać się wstydzę. Wiem już, co uczynię, żeby mnie ludzie przyjęli do swoich domów, gdy będę odsunięty od zarządzania. Przywołał więc do siebie każdego z dłużników swojego Pana i zapytał pierwszego. Ile jesteś winien mojemu Panu? Ten odpowiedział. Sto beczek oliwy. On mu rzekł. Weź swoje zobowiązanie, siadaj prędko i napisz pięćdziesiąt. Następnie pytał drugiego. A ty ile jesteś winien? Ten odrzekł. Sto korców pszenicy. Mówi mu. Weź swoje zobowiązanie i napisz osiemdziesiąt. Pan pochwalił nieuczciwego rządcę, że roztropnie postąpił. Bo synowie tego świata roztropniejsi są w stosunkach z podobnymi sobie ludźmi, niż synowie światłości. Ja też wam powiadam. Pozyskujcie sobie przyjaciół niegodziwą mamoną, aby, gdy wszystko się skończy, przyjęto was do wiecznych przybytków. Kto w bardzo małej sprawie jest wierny, ten i w wielkiej będzie wierny. A kto w bardzo małej sprawie jest nieuczciwy, ten i w wielkiej nieuczciwy będzie. Jeśli więc w zarządzaniu niegodziwą mamoną nie okazaliście się wierni, to kto wam prawdziwe dobro powierzy? Jeśli w zarządzaniu cudzym dobrem nie okazaliście się wierni, to któż da wam wasze? Żaden sługa nie może dwom panom służyć, gdyż albo jednego będziesz nienawidził, a drugiego miłował, albo z tamtym będzie trzymał, a tym wzgardzi. Nie możecie służyć Bogu i mamonie. Moi drodzy, to jest taka Ewangelia, która czasem, że tak powiem, rodzi pewne problemy, dlatego, że jest w niej kilka takich kwestii dosyć mocno spornych. To jest Ewangelia, którą można czytać na bardzo wielu poziomach, dlatego, że ta kwestia pewnego pożądania pieniędzy, tego, komu się służy, tego, co jest ważniejsze, co jest uczciwe, co nie, można to jakby rozpisać na kilku poziomach rzeczywistości. Takim czysto pieniężnym, na poziomie serca, na poziomie relacji i tak dalej. Jedno z najważniejszych interpretacji tej Ewangelii, ja tego nie będę dzisiaj mówił, bo już o tym moje kazanie kiedyś było, jeżeli nie zapomnę, to na końcu, tam zawsze gdzieś się z wami żegnam, tam będzie okienko, gdzie będzie odnośnik do tamtego kazania, gdzie tłumaczę, że ten sługa tak naprawdę niekoniecznie był nieuczciwy. To jest jedna jakby z warstw tej Ewangelii. Ale chciałbym, żebyśmy dzisiaj spojrzeli na to trochę inaczej. Żebyśmy dzisiaj zobaczyli pewną rzeczywistość nie dotyczącą tak naprawdę pieniędzy, tylko czegoś ważniejszego, a co by wynikało z takiego bardzo wprost czytania tej Ewangelii. Zobaczcie, jaką mamy sytuację, bo Pan Jezus podaje pewną przypowieść. Uwaga... to jest przypowieść. Nie warto na przypowieść patrzeć jak na konkretne wydarzenie, konkretnych ludzi, tylko przypowieść ma nieść pewne przesłania. Co mamy w tej przypowieści? Mamy w tej przypowieści, w takiej pierwszej warstwie, jakiegoś sługę nieuczciwego zarządcy. I przyjmijmy, że on rzeczywiście jest całkowicie nieuczciwy. Czyli dostał w zarządzanie jakieś dobra swojego Pana, jak widzicie, zajmuje się handlem dobrami tego Pana, tam właśnie oliwą, pszenicą i tak dalej, no i coś tam na tym hachmęcił. Czyli prawdopodobnie robił to w ten sposób, że sam więcej zarabiał niż powinien, może ukrywał jakieś dochody, może nie przekazywał Panu, nie wiem, właściwej ceny za to, co proponował ludziom. Nie wiemy, na czym dokładnie polegało jakby jego... no... okradanie jego Pana. Doszło to wszystko do uszu tego Pana, no i został postawiony w stan oskarżenia. Słuchaj, wiem, że jesteś nieuczciwy, zbadaliśmy to, rzeczywiście to wszystko nie działa, zwalniam cię. I ten, kiedy stanął przed tym faktem, że go zwalniają, zaczął myśleć, co tu zrobić, żeby jakoś potem sobie, że tak powiem, spaść na cztery łapy, żeby sobie życie ogarnąć. Zawałał tych dłużników tego Pana i, jak widzicie, dał im pewne przysługi. Ciekawe, czy to było zgodne z prawem, czy nie. W tamtej interpretacji, o której wam mówiłem, mogłoby też wynikać, że on niekoniecznie swojego Pana okradł w tym ostatnim akcie. Że to, co kazał im napisać mniej, to było coś, na czym zawsze oszukiwał, czyli coś, co szło do niego i w tym momencie zrezygnował z tego, dzięki czemu Pan dostał tyle, co zawsze, a ludzie nie musieli płacić więcej, niż powinni, bo on wcześniej na nich zarabiał. Jakkolwiek zrobił, czy to było uczciwe, czy nie, to, że tak powiem, zaskarbił sobie pewną przyjaźń, wdzięczność, jakby wszedł w relacje z tymi dłużnikami Jego Pana. I zobaczcie, że kiedy Pan to zobaczył i na tym polega sedno tej przyjrowieści, pochwalił Go. Mimo, że wiedział, że to jest oszust, mimo, że wiedział, że to jest facet, który Mu nakradł, zobaczcie, nie ma żadnego tam zdania, żeby On oddał to, co nakradł. Nie. Tylko zwyczajnie On go puszcza jakby w dalsze życie, to pochwalił Go, że zrozumiał jedną rzecz. Mianowicie zrozumiał, że znacznie ważniejsze od pieniędzy, od tego, co będę miał, jest to, w jakich będę relacjach z kimś. Dlaczego to jest ważne, kochani? Bo najważniejsze zdanie z tej Ewangelii, to jest to zdanie, które jakby jest komentarzem Pana Jezusa po tej przypowieści, po tej opowieści. On mówi tak, że uczcie się od ludzi tego świata, bo oni są roztropniejsi w takich normalnych postępowaniach niż wy. Wy czasami jesteście ciołki, wy, moi uczniowie, jakbyście byli w ogóle oderwani od tego wszystkiego i tak rzeczywiście czasem jest, że chrześcijanie jakby nie mają pojęcia, co się dzieje w tym świecie, nie potrafią się dobrze odnaleźć, nie mówię, że wszyscy, ale to się czasem zdarza i mówi uczcie się od nich, bo warto, mówi, zdobywać przyjaciół nawet niegodziwą mamoną, żeby potem, kiedy się to wszystko skończy, być przyjętym do przybytków. I uwaga, tam jest ważne, jak ten tekst mówi w oryginale, dlatego, że to wszystko, które jest w tym tekście w polskim tłumaczeniu sugeruje, że chodzi o to, że kiedy się skończy życie, że kiedy już się wszystko skończy, czyli kiedy odejdziesz z tego świata, no to w następnym, że tak powiem, etapie, czyli w Królestwie Niebieskim będziesz miał lepiej, bo tu sobie zdobędziesz przyjaciół. Nie to jest napisane w tekście. Trochę nie wiem, skąd się wzięło to słowo wszystko. Tam jest napisane Zdobywajcie sobie przyjaciół niegodziwą mamoną, bo kiedy ona się skończy, czyli to wszystko, co się kończy, odnosi się do mamony, a nie do całego życia. Ewentualnie można by też tłumaczyć, że kiedy wszystka mamona się skończy. Wtedy jeszcze jest ok. Czyli co mówi Pan Jezus? Mówiąc krótko, co się stanie tym, co cię wiąże z ludźmi? Czy tym się stanie mamona, czy też poprzez tą mamonę próbujesz zbudować jakąś więź? Uwaga, kochani, to nie chodzi tylko o pieniądze. Chodzi o to, że Pan Jezus mówi, czy najpierw próbujesz się nachapać dla siebie i mieć to, co ci się wydaje, że potrzebujesz w życiu i to może być kosztem w ogóle relacji i ludzi, ale będziesz miał, czy też potrafisz różne właśnie rzeczy, pieniądze, dobra, różne swoje powodzenia, rzeczy, które robisz, wykorzystać do tego, żeby na nich zbudować relację. Bo Jezus mówi taki czas przyjdzie, kiedy się okaże, że te pieniądze ci już nic nie dadzą i będzie znacznie ważniejsze, czy masz jakiegoś przyjaciela, a nie to, czy masz pieniądze, dzięki którym on jest z tobą. Czyli czy wybudowałeś przez to jakąś relację. Zobaczcie, ten Pan pochwalił tego sługę, że umiał zbudować relację na przyszłość. Kochani, bo pieniądze wiele mogą, to jasne, ale są takie rzeczy, których pieniądze nie zrobią. Że kiedy, nie wiem, rozchorujesz się, to są takie pieniądze, które czasem mogą ci pomóc, bo stawcie na leczenie, ale są takie choroby, przy których pieniądze nie pomogą. Wtedy znacznie ważniejsze jest mieć obok siebie kogoś i nieważne, ile masz wtedy pieniędzy. Te pieniądze ci jakby nie zapewnią miłości tego kogoś. O czym mówi Pan Jezus? Pan Jezus próbuje pokazać jakby taką dysproporcję między zdobywaniem różnych rzeczy dla siebie, nie tylko pieniędzy, tylko w ogóle, nie wiem... uznania, szacunku, powodzenia w życiu, szczęścia, przyjemności, komfortu, różnego rodzaju takich poczuć szczęścia i relacji. I mówi... znacznie ważniejsze jest, żeby zbudować relację, co nie znaczy, że te pierwsze rzeczy są złe, bo zobaczcie, On mówi wykorzystaj te pierwsze rzeczy do tego, żeby budować relację. Czyli Mówi... nawet jeżeli masz pieniądze, masz niegodziwą mamonę, to nie jest tak, że masz jej nie mieć, tylko wykorzystaj ją na przykład, żeby ludziom dać też dobro i dzięki temu zbudujesz pewne relacje. Dlaczego? Bo można być człowiekiem tak skoncentrowanym na własnych potrzebach, że ty sam w sobie wszystko masz, ale innych masz w nosie, nie interesują cię ludzie, mówisz... bo po co mi ci ludzie, skoro ja wszystko mam? Uwaga... ona się kiedyś skończy. I to, co ci zostanie, to albo te relacje, albo ich brak, albo te przyjaźnie, albo ich nie będziesz miał. I jeżeli myślisz, że dadzą ci to, nie wiem... pieniądze, powodzenie, sława, autorytet, szczęście, przyjemność, dobre, komfortowe życie, to okaże się, że tak nie jest. Że to relacje sprawią, że kiedy się cała ta nawet reszta skończy, to będziesz miał przyjaciół. I o tym mówi Pan Jezus dzisiaj. I to jest w ogóle strasznie ważna rzecz, bo to nie jest taka prosta Ewangelia, która mówi mamona jest zła, nie? Kiedy Jezus mówi nie możesz służyć Bogu i mamonie. Nie... Jezus znowu mówi, co jest twoją relacją? Że oczywiście, że pieniądze nie są złe i możesz nawet niegodziwie nazywane pieniądze wykorzystać do tego, żeby przyjaźnie budować, nie? Kochani, ja wiem, że oczywiście to jest takie dosyć... część z was są od razu pomyślenia aha... czyli to oznacza, że ja mogę ludzi przekupić, żeby, nie wiem... zbudowali ze mną przyjaźń. Nie, nie przekupisz. Albo zbudujesz z nimi realną przyjaźń, a do tego możesz wykorzystać różne rzeczy, albo jeżeli zbudujesz ją właśnie na pieniądzach, to to nie będzie przyjaźń. O tym mówi Pan Jezus. Jakby... czyli o co ci tak naprawdę chodzi? Czy próbujesz ludzi za pieniądze kupić? Czy próbujesz ludzi... i mówię, pod tymi pieniędzmi nie chodzi tylko o pieniądze, tylko o różne dobre rzeczy, nie? Że kogoś zachęcasz do bycia z tobą. Czy też po prostu budujesz przyjaźń z ludźmi? Kochani, to, co nam zostanie w życiu, to są relacje. Relacje z Panem Bogiem, relacje z ludźmi, z przyjaciółmi, z ukochanymi, a nie ta cała reszta. Ta cała reszta się prędzej czy później rozsypie. Cała się rozsypie. Zostaniemy tylko albo my sami jak palec, albo my z relacjami. A kiedy się ma relacje, to się ma wszystko. Dlatego że w życiu chodzi tylko i wyłącznie o miłość. Więc uwaga... wykorzystujcie wszystko, co macie, również nie godzi wam mamone, po to, żeby budować relacje. Jeżeli to, co masz, służy ci do budowania miłości i przyjaźni, to super. A jeżeli służy ci do budowania siebie, tylko i wyłącznie, to kiedyś zostaniesz sam, jak palec. A to jest straszna tragedia. Moi drodzy, to tyle na dzisiaj, w tym kolejnym naszym spotkaniu CNN-owym. Zapraszam oczywiście za tydzień na kolejny CNN, a dzisiaj wieczorem, mam nadzieję, będzie nocny vlog, jeżeli zdążę go... w sensie... już zdążyłem go nagrać. To tyle. Ściskam, pozdrawiam, życzę wam najlepszej niedzieli, miejcie się, proszę, dobrze. Z Bogiem, paaa...