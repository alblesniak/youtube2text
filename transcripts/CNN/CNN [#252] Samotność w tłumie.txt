 Dzień dobry, szczęść Boże, dobry wieczór. Moi drodzy, witam was bardzo serdecznie w naszym kolejnym spotkaniu z cyklu CNN, czyli niedzielne komentarze do czytań. Zapraszam na fragment Ewangelii, którą dzisiaj czytamy w liturgii, potem na komentarz. Posłuchajcie, mamy dzisiaj fragment z Ewangelii św. Marka, który brzmi następująco Jezus i Jego uczniowie przemierzali Galileę. On jednak nie chciał, żeby ktoś o tym wiedział. Pouczał bowiem uczniów swoich i mówił im Syn człowieczy będzie wydany w ręce ludzi. Ci go zabiją, lecz zabity po trzech dniach zmartwychwstanie. Oni jednak nie rozumieli tych słów, a bali się go pytać. Tak przyszli do Kafarnaum. Gdy był już w domu, zapytał ich. O czym to rozprawialiście w drodze? Lecz oni milczeli. W drodze bowiem posprzeczali się między sobą o to, kto z nich jest największy. On usiadł, przywołał dwunastu i rzekł do nich. Jeśli ktoś chce być pierwszym, niech będzie ostatnim ze wszystkich i sługą wszystkich. Potem wziął dziecko, postawił je przed nimi i objąwszy je ramionami, rzekł do nich. Kto jedno z tych dzieci przyjmuje w imię moje, mnie przyjmuje. A kto mnie przyjmuje, nie przyjmuje mnie, lecz tego, który mnie posłał. Moi drodzy, chciałbym dzisiaj przejść z wami przez tę Ewangelię w taki trochę osobisty sposób. Mamy taki problem, myślę, z Ewangeliami, takimi, w których są takie bardzo mocne, bardzo słynne, bardzo ważne zdania Pana Jezusa, że one się stają takie po prostu, że tak powiem, ogólne. Stają się takie teologiczno-filozoficzno-religijno-mądrościowe. I oczywiście one takie są, to jest jasne. To zdanie, kto jest pierwszy, ten będzie ostatni, a ostatni będą pierwszymi, to jest bardzo ważne zdanie. I w ogóle w teologii warto o tym zdaniu myśleć, co to też ono oznacza w antropologii, w takim naszym podejściu do życia i tak dalej. Ale pamiętajcie, że oczywiście, kiedy to wszystko się działo, no to nie były to, że tak powiem, przemowy z katedry, tak? Tylko wszystko to były sytuacje życia Pana Jezusa i Jego uczniów, jak widzicie, prowokowane konkretnymi wydarzeniami. I kochani, kiedy sobie tę Ewangelię czytałem, jakby modląc się tym tekstem, jakby zobaczyłem pewnego Pana Jezusa. Ja nie mówię, że to jest jedyny możliwy obraz z tej Ewangelii płynący, ale akurat tym razem, przy tej lekturze, taki obraz do mnie płynie. W ogóle bardzo mnie to zaskoczyło, bo św. Marek, jakby... ja bardzo kocham Jego Ewangelię, chyba to jest w ogóle moja ulubiona Ewangelia, aczkolwiek ona jest taka prosta. Marek bardzo skrótowo, bardzo tak tylko faktograficznie opisuje różne wydarzenia, nie rozwodzi się, tak jak św. Jan, opisując tam teologii i tak dalej, nie pisze też większych opowiadań, tak jak Łukasz szczególnie, no... czy czasem też Mateusz, tylko Marek podaje proste fakty. A kiedy czytam Markową Ewangelię, to strasznie dużo się uczę o Panu Jezusie. W sensie... mam takie wrażenie, że więcej nawet niż w tych takich długich opisach u innych ewangelistów. Przepraszam za ten wstęp, już tłumaczę, o co chodzi. Zobaczcie, mamy taką podróż, mamy taki dzień, czy kilka dni, nie wiem dokładnie, ile to mogło trwać, kiedy Pan Jezus, jak mówi Ewangelia, razem z uczniami przemierzali Galileę i idą sobie sami na Jego życzenie. W sensie... On specjalnie nie chce, żeby ktoś o tym wiedział. Czyli idą gdzieś bocznymi drogami, omijają, nie wiem... jakieś większe miasta, nie zatrzymują się na jakichś placach i rynkach, Pan Jezus nie pozwala, żeby się zbiegały tłumy i żeby było, nie wiem... właśnie kolejne uzdrawianie, czy jakieś nauczanie, tylko na życzenie Pana Jezusa idą, można powiedzieć, w takiej intymności, w takiej osobności. Kochani, samo to pierwsze zdanie już mi narzuciło pewien sposób myślenia o tym tekście. Zobaczcie, Jezus chce czasu ze swoimi uczniami. Jezus nie będzie miał takiego planu, w sensie... nie ma takiego planu, żeby teraz wygłosić jakieś ważne mowy. Jak się okaże, oczywiście powie, jak to zawsze Pan Jezus bardzo ważne zdania za chwileczkę, ale to nie było Jego celem. To nie było tak, że zwołali kolejne wielkie spotkanie, żeby wygłosić jakąś naukę. Nie. Jezus chce z nimi pobyć. To są Jego przyjaciele, to są Jego uczniowie oczywiście też, ale jak sam mówi, już was nie nazywam sługami, tylko przyjaciółmi. To są Jego bliscy, to są dla Niego w tamtym momencie no prawdopodobnie najważniejsi ludzie na świecie, nie? No z nimi się związał, z nimi całe Jego życie było związane. I zobaczcie, dzieli się z nimi, myślę, że dlatego Pan Jezus idzie na osobności, trudną bardzo sprawą i też myślę, że ogromnym strachem, nie? Bo mówi im, że taki czas przyjdzie. To nie jest jedyna wieś, że takich zapowiedzi było więcej w ustach Pana Jezusa. Taki przyjdzie czas, kiedy Go pojmają, kiedy Go umęczą, kiedy Go po prostu skatują, kiedy Go zabiją. Mówi oczywiście również o tym, że zmartwychwstanie. Ale On też dlatego nie chce, żeby ktoś o tym wiedział, że oni idą, bo wie, że to jeszcze nie jest ten czas, więc nie chce, żeby Go złapali. Czyli On się boi też. Pan Jezus, tak jak nas uczy Pismo Święte i teologia, znał wszystko to, co nasze, poza grzechem. Strach nie jest grzechem. W sensie samo doświadczenie strachu nie jest niczym grzesznym. Więc Pan Jezus musiał znać też strach. To nie jest tak, że On się niczego nie bał, bo wiedział, jakie są przepowiednie o Nim, nie? No nie no... po ludzku się wszystkiego bał. Kochani, dlaczego tak się nad tym rozwodzę? Zobaczcie, to jest taki moment, kiedy Jezus po prostu bardzo potrzebuje, żeby się wygadać, takie mam wrażenie. Bardzo potrzebuje, żeby usiąść przed uczniami i powiedzieć im -"Chłopaki, ja się po prostu strasznie boję. To na mnie przyjdzie, już wam o tym mówiłem wielokrotnie, różnie to było z waszym słuchaniem. Mówię wam, że po prostu będzie ten taki okropny czas męki i lęku, który mam w sobie." Zobaczcie, jaka jest ich reakcja. To jest po prostu... to jest niewiarygodne. Oni jednak nie rozumieli tych słów i bali się Go pytać. No to, że jeszcze nie rozumieli, to jeszcze jakoś potrafię to łyknąć, nie? W takim sensie, ok, no o czym on w ogóle gada? Kto go zabije? Gdzie w ogóle... Dlaczego on takie rzeczy opowiada? Też rozumiem, że nie mogą zrozumieć, ale skoro nie rozumieją, no to skoro jesteśmy przyjaciółmi, to ja bym pytał, ja bym pytał -"Jezu, Mistrzu, skąd taki pomysł? Dlaczego? Czemu się tego boisz?" A zobaczcie, oni się boją Go pytać. Jakby jest jakiś taki dystans w Nim. Tylko co się okazuje? Dlaczego jest ten dystans? Dystans jest dlatego, że jak się chwileczkę okaże, kiedy przyjdą do domu i kiedy nadal będą milczeć, kiedy znowu nie będą nic mówić, no to On ich zapyta -"Słuchajcie, no to o czym wy żeście gadali tam?" I się okaże, że oni się po prostu sprzeczali, kto z nich jest najlepszy, kto z nich jest największy. Czyli zobaczcie, to ich zamknięcie nie polegało na tym, że oni po prostu nie rozumieli jakiejś wzniosłej mowy, którą Pan Jezus mówił, tylko oni byli tak skoncentrowani na sobie, tak skoncentrowani na tym, żeby walczyć o swoją pozycję, o swoją wartość, o swoje... nie wiem... coś tam... stanowisko, no że po prostu nie byli w stanie się otworzyć na Niego, bo ich serce były zajęte samymi sobą. Kochani, bardzo mnie to jakoś dotyka, w sensie jak na tego Pana Jezusa patrzę, takiego Pana Jezusa otoczonego bandą egoistów. Przepraszam, że tak mówię, ale oni w tamtym czasie naprawdę są bandą egoistów. Tak, Duch Święty i też nauka Pana Jezusa przez lata potem ich poprzemieniały i oni rzeczywiście stali się niezwykłymi ludźmi, ci apostołowie, ale wtedy jeszcze to jest po prostu graja zbiorowisko egoistów, którzy się tylko i wyłącznie z sobą zajmują. Wczujcie się w to serce Pana Jezusa w tamtym momencie. Kiedy On siedzi pośród tych swoich przyjaciół i tak patrzy po nich, oni się nic nie odzywają, nie pytają Go, On próbuje coś opowiedzieć, nie ma kontaktu z nimi. Widzisz, tam gdzieś po kątach o czymś innym gadają, tak jakby coś innego było ważniejsze. Okazuje się, że ważniejsze jest to, kto z nich będzie pierwszy. Poczujcie, jak On się tam musiał poczuć samotny, jak On tam się musiał poczuć odrzucony, taki, że nawet oni Mnie nie słuchają. To, że moi wrogowie, no to jasne, nie? Ale że oni? Kochani, znacie to przecież wszyscy, nie? Bardzo wielu z nas ma takie doświadczenie, że jesteśmy między bliskimi, jesteśmy między ludźmi, z którymi żyjemy, między nie wiem... w rodzinach, mąż, żona, dzieci, rodzice, rodzeństwo, u mnie nie wiem... w zakonie, bracia, czy inne takie miejsca, jak wspólnoty różne, w których jesteśmy. Już tam pomijam takie może mniej osobiste, nie jakieś tam prace czy szkoły, ale chodzi mi przede wszystkim o takie najbardziej osobiste rzeczy. Gdzie masz wrażenie, że jesteś otoczony ludźmi, a nikt cię nie słyszy. Że próbujesz coś powiedzieć, a widzisz, że ludzie są zajęci tylko i wyłącznie sobą. Bardzo możliwe, że też ty jesteś takim człowiekiem, który jest zajęty tylko i wyłącznie sobą, a ktoś inny obok ciebie siedzi i chce, żeby go usłyszeć, a tego nie słyszysz, bo jesteś zajęty sobą. Kochani, to jest bardzo powszechne i myślę, wielu z nas znane doświadczenie. To, co ma tutaj Pan Jezus. Tutaj mi na zupełnie drugi plan schodzą te wszystkie ważne słowa. Kto będzie pierwszy, będzie ostatni. Nie, tu mam takie doświadczenie przede wszystkim takiego jakiegoś zamknięcia między ludźmi, nie? Zobaczcie, jaka jest reakcja Pana Jezusa. Ja czytam tę Ewangelię dzisiaj tylko przez Niego jakby. Ja wiem, że to może jest taka ścieżka, w której coś sobie dopowiadam, ale jak On na to reaguje, kiedy On o tym słyszy, nie? Że oni są zajęci tak sobą. Zobaczcie, co On robi. Traktuje to jako taki obraz. Bierze na kolana dziecko i obejmuje je ramionami. I potem oczywiście mówi, tak? o tym, że trzeba przyjmować Jego i królestwo jak dziecko. Ale znowu, chciałbym zejść z tego takiego piętra wysokich, teologicznych słów, tylko spojrzeć na ten czysty obraz. To jest trochę tak, jakby Jezus mówił A ja was po prostu przytulę. Zobaczcie, On się na nich nie obraża. W sensie, mówi Mu oczywiście prawdę. Mówi, że kurde... chłopaki no... po prostu ci, którzy chcecie być pierwsi, będziecie ostatni. Zobaczcie, to wasze kręcenie się wokół siebie was zaprowadzi na ostatnie miejsce. To i mówi. Ale nie mówi Boże, jacy wy jesteście beznadziejni. Czemu was powołałem? Czemu ja z wami jeszcze jestem? Zobaczcie, On jakby przekracza swoją własną potrzebę tego, żeby Go wysłuchano, żeby Go zauważono i otula tego drugiego człowieka, takiego zakręconego wokół siebie, zakręconego wokół własnego egoizmu, otula go jak dziecko. Kochani, ja czasem jak siedzę, na przykład, nie wiem... między moimi braćmi i mam takie doświadczenie, rzadko, bo rzadko, bo ja mam cudowny dom w Łodzi, jestem tutaj... czuję się tu bardzo wysłuchany, czuję się bardzo przyjęty, ale oczywiście tak jak wszędzie. Są takie momenty, kiedy mam takie wrażenie, że coś tam gadam, coś tam mówię i nikt mnie nie słucha, nie? I nie chodzi mi o to, że tam mi ktoś przerywa, tylko chodzi o to, że po prostu wszyscy tak są zajęci sobą swoimi własnymi sprawami, swoimi własnymi bólami, cierpieniami i tak dalej, że nikt mnie nie słucha. I mam takie tutaj taką ochotę, a to po prostu... przepraszam, mam złe słowa w głowie, po prostu chrzanić to wszystko, idę stąd, nie? Zostawiam to. Po co z nimi będę? A zobaczcie, Jezus wtedy robi to, co robi zawsze Jezus. Jezus obraca sytuację i zamiast domagać się, żeby ktoś się zajął Nim, On przytula tego kogoś. Tak jak mówił Boże, jaki ty jesteś biedny, że jesteś tak zakręcony sobą, że jesteś tak egoistycznie wokół siebie, że po prostu w kółko biegasz. Jesteś jak dziecko po prostu potrzebujący miłości. Chodź, ukocham cię. Kochani, to nie chodzi oczywiście o to, że mamy ludziom pozwalać na to, żeby nieustannie nas pomijali, żeby nas nieustannie, nie wiem... pozbawiali głosu, nie dawali przestrzeni do wysłuchania. Jeżeli tak będziemy robić, kochani, to oczywiście nigdy nie zbudujemy żadnej relacji. Relacja domaga się jakby wzajemności. To jest jasne. Tylko zobaczcie, że Jezus nawet w takiej sytuacji totalnej samotności, totalnego opuszczenia, zostawienia i tak dalej no... zajmuje się nimi. Tak patrzę sobie po prostu dzisiaj na Niego, na tego Pana Jezusa. Jak On kochał. Jakie On miał serce. Że On, kiedy zobaczył ten ich egoizm, to zobaczył w nich dzieci. Utulił ich. Kochani, nie mam dzisiaj żadnej mądrej rady w związku z tym. Wrzucam wam taki obraz Pana Jezusa, żebyście Go zobaczyli. I wrzucam wam prośbę o to, żebyście się pomodlili o serce takie, jakie miał On. Żebyśmy chcieli mieć takie serce, jak miał Pan Jezus. Które nawet, kiedy jest opuszczone, samotne, zostawione, niewysłuchane, niepotrzebne, pominięte, potraktowane po prostu, jak nic niewarte coś, to On się na tym nie koncentruje. On, jak miłujący rodzic, przytula tych wszystkich egoistów. Boże, jak ja bym tak chciał umieć. Bo ja wtedy oczywiście się jeszcze bardziej zakręcam w swoim własnym egoizmie, nie? A On porzuca zupełnie siebie i po prostu przytula ich egoizm. Przytula ich zakręcenie. No piękny On jest. Kochani, tyle mam dzisiaj. Mam dzisiaj tylko taki dzień, kiedy patrzę na tego Pana Jezusa i Go podziwiam. Kiedy patrzę i się Nim zachwycam. Kiedy patrzę i proszę Go, żeby dał mi podobne serce. Popatrzcie też na Niego i poproście o podobne serce. Moi drodzy, moi kochani, moi mili, bardzo wam dziękuję za kolejne niedzielne spotkanie. Mam nadzieję, chociaż trochę dla was przydatne w tych komentarzach do słowa. Ściskam was, bardzo was pozdrawiam, bardzo was błogosławię i miejcie się, proszę, najlepiej na świecie. Z Bogiem, pa!