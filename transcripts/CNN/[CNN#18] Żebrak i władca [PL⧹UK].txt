 Dzień dobry, szczęść Boże, dobry wieczór. Moi kochani, witam was bardzo serdecznie w kolejnym odcinku CNN, czyli kazanko do okienka. Tak jak zawsze zapraszam na początek do fragmentu Ewangelii, którą dzisiaj czytamy w Kościele. Posłuchajcie. Z Ewangelii według św. Mateusza. Jezus przyszedł z Galilei nad Jordan do Jana, żeby przyjąć od Niego chrzest. Lecz Jan powstrzymywał Go, mówiąc to ja potrzebuję chrztu od Ciebie, a Ty przychodzisz do mnie. Jezus mu odpowiedział ustąp teraz, bo tak godzi się nam wypełnić wszystko, co sprawiedliwe. Wtedy mu ustąpił. A gdy Jezus został ochrzczony, natychmiast wyszedł z wody, a oto otworzyły się nad Nim niebiosa i ujrzał Ducha Bożego, zstępującego jak gołębica i przychodzącego nad Niego. A oto głos z nieba mówił. Ten jest mój Syn umiłowany, w którym mam upodobanie. Moi drodzy, mamy dzisiaj, jak pewnie wiecie, święto chrztu pańskiego, które de facto kończy okres Bożego Narodzenia. Oczywiście tak tradycyjnie jeszcze trochę to potrwa, do 2 lutego zazwyczaj świętujemy Boże Narodzenie, natomiast dzisiaj Kościół jakby zamyka tym świętem okres świętowania Narodzin Pana. Kochani, zawsze, kiedy mówiłem kazania na objawienie pańskie, to przede wszystkim się skupiałem na tej scenie chrztu, dlatego że ona jest niezwykła. Ale tak sobie myśląc przez ostatnie dni, kiedy się przygotowywałem do tego CNN, pomyślałem, że w tym roku chciałbym to zostawić. Jeżeli ktoś chce posłuchać po prostu o chrzcie pańskim, to zapraszam do moich starszych kazań. Są dostępne na Languście. Natomiast chciałbym, żebyśmy dzisiaj ten tekst potraktowali, albo raczej całe to święto, albo raczej teksty, które w ogóle dzisiaj czytamy, bo nie tylko Ewangelię, ale też Izajasza, jako pewnego rodzaju taką opowieść o tym, kim jest Bóg, opowieść o tym, w jaki sposób wchodzi z nami w relacje i opowieść o tym, jak my tę relację możemy z Nim budować, w sensie jak odpowiadać. Co de facto odpowiada chrztowi, bo chrzest jest niczym innym, jak właśnie wejściem z Bogiem w taką relację. To wszystko mi się wzięło stąd, że widzę w tej opowieści o chrzcie pańskim, ale również w Izajaszu, którego dzisiaj czytamy w pierwszym czytaniu, bardzo was zachęcam, żebyście tam zajrzeli, taki jakby podwójny, trochę sprzeczny, mocno skontrastowany obraz Pana Jezusa, Pana Boga, który, przyznam, bardzo mnie pociąga i w sensie układa mi się w mojej głowie naprawdę w pewien taki bardzo jasny obraz, jasną drogę, na jakiej się szuka Boga. Już mówię, o co mi chodzi. Moi drodzy, zauważcie, że jedna część tego Pana Jezusa, którego dzisiaj spotykamy, to jest taka część Pana Jezusa, nazwałbym go nieśmiałego albo nazwałbym go wręcz trochę takiego żebraka. Zauważcie, że kiedy przychodzi dzisiaj Pan Jezus do Jana Chrzciciela, rozpoczyna swoją działalność publiczną, to jest jakby pierwsze tak naprawdę publiczne wystąpienie Pana Jezusa. Pan Jezus rozpoczyna swoje działanie, swoją misję, swoje powołanie. To zaczyna się to od tego, że Jezus bardzo pokornie prosi Jana o to, żeby Jan go ochrzcił. Zauważcie, to nie Jezus zaczyna chrzcić. Będzie to robił za chwileczkę, ale cała Jego działalność misyjna, cała Jego działalność, którą Mu przeznaczył Ojciec, rozpoczyna się od tego, że Jezus przychodzi prosić człowieka, żeby to człowiek coś dla Niego zrobił. Jest w tym obrazie dla mnie coś ujmującego. Bardzo wiele razy mówiłem o tym właśnie w kazaniach o Chrzcie Pańskim, że bardzo mnie ujmuje ten Pan Jezus obnażony, tam się wszyscy rozbierali, zazwyczaj zostawali tylko w przepaskach takich biodrowych, wchodzi do tej wody, stoi w kolejce z grzesznikami, bo tam przychodzili do Jana Chrzciciela grzesznicy, żeby się obmywać ze swoich grzechów, żeby prosić Boga o miłosierdzie. Daje się zanurzyć, jak każdy inny grzesznik, mimo że Pan Jezus oczywiście żadnego grzechu nie ma. Pan Jezus stoi tam taki mokry, pokorny na dnie tej rzeki i prosi Jana, człowieka, no wyjątkowego, bo wyjątkowego, ale jednak człowieka o to, żeby to Jan wyświadczył Mu jakieś dobro. Zobaczcie, z tego się rodzi taki obraz, takiego Boga, takiego proszącego, bardzo pokornego, który przychodzi szukać czegoś u człowieka. Jak sobie do tego przeczytałem opowieść jeszcze z Izajasza, o tym, jak dzisiaj Izajasz opisuje Mesjasza Pańskiego, zauważcie, tam są bardzo podobne obrazy. Jest mowa o tym, że On nie będzie podnosił głosu, nie będzie krzyczał, że będzie bardzo delikatny, że nie złamię żadnej nadłamanej trzciny, że nie zgasi knotka, że będzie po prostu, że tak powiem, trochę niezauważalny ten Mesjasz. I kochani, dla mnie to jest bardzo, ale to bardzo istotne. I to oczywiście ma potwierdzenie też w całej takiej historii duchowości Kościoła. Otóż Pan Bóg nikomu się nie narzuca. Pan Bóg nigdy nie próbuje siłą wejść w życie człowieka. Pan Bóg zawsze zostawia człowiekowi wolność, mało tego, Pan Bóg staje przed człowiekiem trochę jak taki żebrak, prosząc go przyjmij mnie, otwórz mi drzwi, ty mi coś daj, ty mi daj miłość. Jezus nie krzyczy tej swojej nowiny, Jezus tego zaproszenia nie wykrzykuje przed naszym sercem, tylko pokornie tam stoi. Stoi i mówi zaproś, w sensie wpuść mnie. Do tego jeszcze jeden obraz chciałbym wam dołożyć. Tam w tym Izajaszu był taki bardzo piękny moment, kiedy jest napisane, że Jego pouczenia, bo mowa jest o Mesjaszu, który przyniesie prawo, nowe prawo na ziemię, i pisze, że Jego pouczenia oczekują wyspy. Zawsze mnie to zdanie bardzo intrygowało. Dlaczego wyspy? Czemu tu jest mowa o wyspach? I pewnie jest tysiąc różnych wytłumaczeń, ale dzisiaj sobie, kiedy o tym myślałem, właśnie myśląc o tym takim, Panu Jezusie, pokornym, to zauważcie, wyspa to jest coś takiego oddzielonego. Mi się też od razu kojarzy z bezludną wyspą, w takim sensie, gdzie jest tylko jakiś jeden rozbitek. Co to znaczy? Boga można znaleźć tylko w takim długotrwałym, mozolnym wyczekiwaniu, gdzieś na środku oceanu, w takiej pustce, gdzie się wydaje, że Go nie ma, bo On się nie narzuca. I tylko ktoś, kto tam wyczekuje, na środku tej takiego morza samotności, morza nieumiejętności spotkania Boga, morza tęsknienia za Nim, do kogoś takiego Bóg może przyjść. Dlatego, że Bóg przychodzi bardzo cicho, bardzo pokornie. Kochani, ja mam takie wrażenie, że większość z nas, szczególnie wtedy, kiedy mówimy ja to nie czuję w ogóle tego Boga, ja nie odczuwam Jego miłości. Dzisiaj w tym np. Święcie Chrztu Pańskiego bardzo często się mówi, sam to mówiłem wielokrotnie, że dzisiaj nad nami wszystkimi otwiera się niebo i Bóg do każdego z nas mówi to jest mój Synu miłowany, to jest moja córka omiłowana. I w ogóle to jest prawda, ja w to bardzo wierzę. Tylko bardzo wielu z nas mówi no dobra, no może to mówi, ale ja tego w ogóle nie słyszę, ja tego w ogóle nie doświadczam. I tu jest właśnie to pytanie. Czy ty trwasz w samotności, w poszukiwaniu Boga, w cichości, w czytaniu Jego słowa, w nieustannym takim wytęsknianiu się za Nim? Zauważcie, że my bardzo często de facto to niewiele robimy, żeby Go spotkać. Ewentualnie to, co robimy, to robimy rzeczy głośne i spektakularne, bo pojedziemy na jakieś spotkanie albo na jakieś rekolekcje, albo na jakieś msza o uzdrowienie, albo na jakieś wielkie wydarzenia religijne, albo mamy nadzieję, że coś takiego się wydarzy. A ta pierwsza część tej dzisiejszej opowieści mówi o tym, że Bóg jest bardzo cichutki, że Bóg jest bardzo pokorny, że Bóg jest schowany... no właśnie... gdzieś zupełnie jakby z boku. I oczywiście jest tam i prosi o to, żeby Go wpuścić, ale to można usłyszeć i zobaczyć tylko gdzieś tam we wnętrzu własnego serca. A większość z nas tam w ogóle nie wchodzi. Większość z nas chce, żeby było takie wydarzenie, gdzie nagle dostanę wiarę we wszystko, uwierzę, Bóg mi wszystko naprawi i uzdrowi i wtedy to ja będę tak wierzył, że to w ogóle głowa mała. A Bóg nie. A Bóg przychodzi i mówi Ochrzcij mnie. W sensie... Ty mi coś daj. Ty ze mną bądź. Ty mnie szukaj. Ty mi usłysz w czymś. Ty mi daj coś, czego ja potrzebuję, chociaż jako Bóg niczego nie potrzebuje, ale chcę, żebyś był kimś takim, kto mi daje. Nie wiem, czy rozumiecie, o czym ja mówię, ale dla mnie to jest strasznie istotne, dlatego że ja też sam wielokrotnie no właśnie... oczekuję innego spotkania z Bogiem i On tam bardzo rzadko przychodzi. Druga strona medalu. Zaraz to wszystko połączymy. Jednocześnie, zauważcie, Pan Jezus w tej Ewangelii już pokazuje, że tak powiem, swoją władczość, swoją moc i absolutną bezdyskusyjność tego, kim On jest i co On robi. Zauważcie, kiedy tylko Jan powie, że nie, że to nie może być tak, że Ty będziesz mi... w sensie, że ja Cię będę chrzcił, że to musi być odwrotnie, to Jezus mówi Ustąp mi. Tam jest w ogóle po grecku, ja dokładnie już nie pamiętam, jakie tam jest słowa, tam jest bardzo mocny taki nakaz, w takim sensie, bądź mi posłuszny, w sensie, zrób tak, jak mówię, bo tak mówi całe Pismo, tak mówią wszystkie przypowiednie, że muszę przyjąć chrzest, będzie tak, jak ja mówię. Jezus tam chociaż bardzo pokornie prosi, to jest jednocześnie niezwykle stanowczy, bo Jezus wie, co chce zrobić. W innych Ewangeliach, kiedy poczytamy o tym chrzcie, to jeszcze będzie taki dodatek, jak się to niebo otworzy, to będzie napisane Otworzyło się niebo i było słuchać głos. To jest mój Syn umiłowany, w którym mam upodobanie. Jego słuchajcie. Zauważcie, nie z Nim dyskutujcie. Nie wchodźcie z Nim w jakiś dialog Panie Jezu, no mówisz tak, ale zobaczmy, czy to ma sens, porozważajmy to, poszukajmy. Nie. Jego słuchajcie. W sensie, każde słowo, które On powie, tak ma być. W Izajaszu, tam, gdzie jest mowa o tym pokornym, niekrzyczącym, cichutkim Panu Jezusie, jednocześnie jest mowa o tym, że On przyniesie prawo całej ziemi i to prawo będzie wszędzie obowiązywać. Co to znaczy? Moi drodzy, to doświadczenie mocy Jezusowej, mocy Jego działania, mocy, kiedy On wypędza złe duchy, mocy, kiedy On usuwa z człowieka różnego rodzaju zło, grzechy, syfy itd. To się dzieje dopiero, kiedy się Go spotka w tej cichości. To się dzieje dopiero wtedy, kiedy się Go spotka najpierw w tej cichości. Otóż tam, gdzie Jezus zostanie tak zaproszony, ale to zaproszenie to nie jest jednorazowa akcja, w sensie, że tak raz sobie usiądę i powiem Panie Jezus, zapraszam cię. I oczywiście, czasem jakoś tak to się dzieje, że taki raz wystarczy, ale On jest tylko otwarciem. On i tak nie jest pewną stałą relacją. Dopiero, kiedy ktoś wejdzie na swoją samotną wyspę i tam w ciszy buduje nieustannie tęsknienie za Bogiem, nieustannie Go poszukuje, nieustannie próbuje z Nim coraz bardziej się jednoczyć, coraz bardziej Go poznawać, coraz bardziej się do Niego zbliżać, to tam nagle się okazuje, że ten cichy żebrak, ten, który o wszystko prosi, kiedy przychodzi do człowieka, kiedy przychodzi to do czego? Jeśli chodzi o zło, jeśli chodzi o mówienie o tym, co jest prawdą, co jest fałszem, co jest dobrem, co jest złem, co jest grzechem, co jest świętością, to On jest jak władca. I On zaczyna w tobie tak działać, że rzeczywiście usuwa z mocą ogromną twoje zło i tam wchodzi dobro. Ale to jest, że tak powiem, pewien skutek dopiero tego mozolnego, długotrwałego przebywania z Nim takim nieobecnym, takim, że Go nie widzimy, nie słyszymy, nie odczuwamy, że nam to nie odpowiada, że chcemy bardziej itd. I my oczywiście wszyscy znacznie bardziej chcemy tego drugiego. Oczywiście przede wszystkim, żeby nam tam wyrzucał te różne złe rzeczy. Może niekoniecznie, żeby nam mówił, co mamy robić, czego mamy nie robić, bo to trochę gorzej, ale znacznie bardziej wolimy tego drugiego Pana Jezusa. Mimo wszystko, bo On jest wtedy taki jasny, taki spotykalny, taki, że wiadomo, co z Nim zrobić. Moi drodzy, nie wiem, czy to wszystko jakoś nie jest zbyt zagmatwane, bo próbuję wa w tych obrazach pokazać pewną ścieżkę, w jakiej się szuka Boga. Ja wiem, że my wszyscy zazwyczaj, a może mówię tylko o sobie, my bardzo chcemy pójść na skróty. My chcemy, żeby to tak przyszło, żeby było i żeby było super. I żebyśmy mieli doświadczenie, żebyśmy mieli radochę, żebyśmy mieli po prostu ciepełko i żebyśmy mieli takie poczucie, że Bóg jest i w ogóle, że działa. I to są wszystko w ogóle dobre pragnienia, tylko nie taka jest ścieżka. Czy trwasz na swojej wyspie, ale nie oburzony, że Boga nie ma, tylko czego tam wyczekujesz? Czy po prostu nasłuchujesz tego cichego, niekrzyczącego głosu? Czy jesteś gotowy najpierw na to, żeby On cię o coś poprosił, tak jak tutaj, zanim ty dostaniesz to, czego ty chcesz? I tak dalej, i tak dalej... Jeżeli idziemy w taką drogę, On w pewnym momencie okazuje się totalnym, całkowitym władcą, który wszystko w twoim życiu porządkuje. Ale to się dzieje najpierw na tej bezludnej wyspie, w tej cichości i samotności. I to jest, moi drodzy, droga, która się rozpoczyna w chrzcie. Chrzest jest pewnego rodzaju bramą, bramą, w której wszystko dostajemy, ale jest jeszcze długa droga, żebyśmy to wszystko zagarnęli. I my oczywiście chcemy od tak, chcemy bardzo szybko, chcemy natychmiast, chcemy, żeby po prostu było, a jak nie, to się obrażamy, że Pana Boga nie ma. Czy jesteś gotowy na taką ścieżkę długą? Na nasłuchiwanie nie krzyku, ale szeptu? Na wysłuchiwanie Jego próśb i Jego przywodzenia do ciebie? Na mozolne budowanie z Nim na samotnej wyspie relacji i przyjaźni? I wtedy, krok za krokiem, On będzie obejmował władzę w tobie. Że czasem Pan Bóg przychodzi i robi takie jednorazowe akcje, gdzie nagle wszystko się dzieje, tak to prawda. Tylko mam takie wrażenie, że nawet jeżeli czasem tak się dzieje, to to jest i tak tylko po to, żeby potem zaprosić człowieka do tego mozolnego poszukiwania. I znam bardzo wielu ludzi, którzy doświadczyli takiego bardzo mocnego wejścia Pana Boga, ale w związku z tym, że potem nie poszli i tak w tę drogę, wszystko im się rozsypało, albo zbudowali sobie taką religijną wydmuszkę, taką bardzo entuzjastyczną, taką bardzo kolorową, wydaje się, że bardzo w ogóle pełną Pana Boga, ale ona taka nie jest. Ona jest tylko przykrywką. Dlatego, że nie ma drogi poza tą bezludną wyspą. Zauważcie, co zrobi Pan Jezus, już kończę, co zrobi Pan Jezus, kiedy usłyszy te słowa, to będziemy czytać dopiero na początku Wielkiego Oposto, ale to jest tuż po tym. Jezus, kiedy usłyszy, Ty jesteś mój Synu miłowany, to się natychmiast usunie na pustynię i tam będzie 40 dni w ciszy. Słuchał tego głosu. Czyli Jezus, mimo, że miał również takie doświadczenie jako człowiek, że usłyszał głos Boga Ojca, który Mu wszystko potwierdził, to i tak potem, zanim w ogóle zaczął działać, zanim było spektakularnie, to poszedł słuchać. Poszedł słuchać szeptu, a nie krzyku. Kochani, to jest bardzo ważne, dlatego, że bardzo wielu z nas nigdy tego Pana Boga nie doświadcza, bo nie chcemy pójść tą drogą, bo chcemy szybkiej drogi, takiej ekspresówki, takiej, że natychmiast ośmiel się na taką trudną drogę. Bardzo, ale to bardzo zapraszam was do tego. No nie wiem... takie miałem wrażenie, zanim zacząłem mówić, że mam to jakoś jasno w głowie wszystko poukładane i wiem, jak to mam wam powiedzieć, a teraz powiedziałem i mam takie wrażenie, że nie powiedziałem. Ale może Duch Święty kogoś uświeci i się tym moją paplaniną, zupełnie do niczego nie nadającą, jakoś do was dotrze i wam powie to, co ja chciałem wam powiedzieć, albo raczej, mam nadzieję, to, co On chciał wam powiedzieć. A jak nie, no to trudno. To spróbujemy w następnym CNN jeszcze raz coś innego. Może będzie lepiej. Kochani, tyle na dzisiaj. To była rozkoszna przyjemność, jak zawsze, z wami się spotkać. W CNN widzimy się za tydzień, a dzisiaj wieczorem oczywiście vlog. Fajny vlog dzisiaj będzie chyba. O tak, o dzisiaj będzie ekstra vlog wieczorem. Więc zapraszam. Więc do zobaczenia. Najlepszej niedzieli. Z Bogiem. Pa!