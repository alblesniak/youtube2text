 Dzień dobry, szczęść Boże, dobry wieczór, moi kochani, witam was bardzo serdecznie w naszym kolejnym spotkaniu niedzielnym z cyklu CNN, ostatnim wielkopostem, bo dzisiaj Niedziela Palmowa. Kochani, dzisiaj czytamy w Kościele, jak pewnie wiecie doskonale, Mękę Pańską, czyli takie bardzo długie fragmenty ewangeliczne. Mamy też taką specjalną Ewangelię na początku mszy świętej związaną z poświęceniem palm i jakby z wjazdem Pana Jezusa do Jerozolimy, ale chciałbym dzisiaj zatrzymać się nie nad tymi tekstami, tylko nad drugim czytaniem. Zupełnie jakby bez związku, znaczy może nie bez związku, bo to z tej niedzieli, ale jakby nie w istocie tego dzisiejszego święta, ale posłuchajcie fragmentu z Listu Świętego Pawła do Filipian. Mamy dzisiaj taki fragment. Chrystus Jezus, istniejąc w postaci Bożej, nie skorzystał ze sposobności aby na równi być z Bogiem, lecz ogołocił samego siebie, przyjąwszy postać sługi, stając się podobnym do ludzi, a w zewnętrznej postaci, uznany za człowieka, uniżył samego siebie, stając się posłusznym aż do śmierci i do śmierci krzyżowej. Dlatego też Bóg nad wszystko Go wywyższył i darował Mu imię, ponad wszelkie imię, aby na imię Jezusa zgięło się każde kolano istot niebieskich i ziemskich i podziemnych i aby wszelki język wyznał, że Jezus Chrystus jest Panem ku chwale Boga Ojca. Kochani, bardzo słynny tekst z Listu do Filipian, taki jakby fragment hymnu o Panu Jezusie, o kenozie Chrystusa, o kenozie, czyli o takim uniżeniu się Pana Jezusa. Kochani, zanim do rzeczy, takie krótkie wprowadzenie. Zobaczcie, my w naszym chrześcijańskim życiu, mam nadzieję, że macie tego świadomość, zaznacznie dążymy do jednego. Dążymy do upodobnienia się do Pana Jezusa. Jeżeli chodzi o cele na to życie, w sensie co zrobić ze swoim życiem przed śmiercią, czyli jak się przygotować na Królestwo Niebieskie, które nam Pan Bóg przygotował, no to najlepszą drogą do tego byłoby, żebyśmy byli do Niego podobni, żebyśmy myśleli tak jak On, mówili tak jak On, czuli tak jak On, widzieli tak jak On, słyszeli tak jak On, zdecydowali tak jak On itd. To takie słynne zdanie, które kiedyś się powtarzało, ono się wzięło chyba ze Stanów, nie? Co by zrobił Jezus? Nawet takie opaski noszono. To miało o tym przypominać, nie? Czyli jakby wszystko w moim życiu niech będzie podobne do Pana Jezusa. Ja się, kochani, bardzo głęboko z tym zgadzam. Tylko, kochani, warto patrzeć również na takie aspekty miłości Pana Jezusa, które nie są takie oczywiste, które nie są takie, jakby no po prostu, że tak powiem, na pierwszy rzut oka łatwe do uchwycenia. I mam wrażenie, że właśnie dzisiaj mamy z czymś takim do czynienia. Dla mnie osobiście to jest jakiś taki bardzo wysoki level serca Jezusowego. I oczywiście, ponieważ nie chodzi mi o to, żebyśmy teraz, nie wiem, nie patrzyli też na takie, że tak powiem, normalne, zwykłe funkcjonowanie Pana Jezusa, ale ten wysoki level bardzo jest nam potrzebny. I teraz już tłumaczę, w czym rzecz. Zauważcie, jest w tym fragmencie takie zdanie, nie? że On nie skorzystał ze sposobności, aby na równi być z Bogiem, ale ogołocił samego siebie. Czyli mówiąc krótko, św. Paweł mówi tak Jezus miał taką możliwość. To nie jest tak, że nie miał wyboru, nie mógł inaczej, tylko miał taką sposobność. Kochani, tak sobie myślę, przykładając to na różnego rodzaju nasze, wiecie, takie życiowe sprawy. My też czasem mamy sposobność coś zyskać. I nie w takim sensie, że, nie wiem, czy to będzie jakoś nieuczciwe, czy to będzie jakoś niedobre, tylko mamy taką możliwość, żeby coś zrobić, na przykład, nie wiem... jest coś zaoferowane, jest jakaś okazja, jak to mówimy, żeby mieć jakąś korzyść. I teraz uwaga... serce Jezusowe nie skorzystało z takiej sposobności. Kochani, na przykład, kiedy się pojawia w życiu jakaś okazja, żeby z czegoś skorzystać, myślę, że czasem, tu oczywiście trzeba być mądrym, zaraz to rozróżnię, czasem można by, że tak powiem, nie skorzystać z tej sposobności po to, żeby skorzystał z niej ktoś inny. Uwaga, to nie może być oczywiście regułą życiową zawsze. Czasem może być tak, że jestem w jakiejś potrzebie, mam, nie wiem... rodzinę, mam na wychowaniu, na utrzymaniu dzieci i tak dalej, pojawia się jakaś sposobność, są różni ludzie, którzy by chcieli z tej sposobności skorzystać i ja, że tak powiem, wkładam wszystkie możliwe wysiłki i siły, żeby z niej skorzystać. Kochani, i nie ma w tym nic złego. Chciałbym, żebyście zapomnieli w tym, co dzisiaj mówię o takich kategoriach, nie wiem... złe, dobre. Nie, nie, nie. Chodzi o same rzeczy, że tak powiem, albo moralnie obojętne, albo dobre. Tylko chodzi o to, że w imię pewnego niegrania na siebie rezygnujesz z czegoś, bo ja bez tego spokojnie będę mógł żyć, ja bez tego dam sobie radę, a nawet może coś pocierpię, ale to jest takie coś, że mogę to dźwignąć, a ktoś inny dzięki temu bardzo skorzysta. Kochani, bardzo mnie po prostu ujmuje to wyrażenie nie skorzystał ze sposobności. Kochani, zobaczcie, mamy w świecie takie myślenie i on oczywiście jest dobrym myśleniem. Znowu mówię, wyrzućmy tę kategorię dobre-złe dzisiaj. Jest takie myślenie... korzystaj, korzystaj ze sposobności, wykorzystuj chwilę, wykorzystuj możliwość. Skoro się pojawiają jakieś opcje, idź tam. I kochani, to jest w ogóle bardzo dobra postawa życiowa. Tak. Człowiek nie powinien być bierny, człowiek nie powinien być wycofany, człowiek nie powinien być taki, że czeka tylko, aż samo do niego coś przyjdzie, tylko kiedy się pojawiają różne sposobności, pojawiają się różne korzyści, jedziemy tam. I mówię, to jest generalnie bardzo dobra postawa życiowa, ale myślę, że by nam się czasem przydało chwilę takiego stop, stop, stop, stop. OK, są rzeczywiście różne sposobności i możliwości, tak. Z tej powinienem skorzystać, bo to będzie bardzo dobre dla mojego życia, to jest mi potrzebne. Dzięki temu moje życie, moja rodzina, nie wiem... moje finanse, moje poczucie bezpieczeństwa pójdzie do przodu, korzystam z tego, ale z tego... A jak bym z tego nie skorzystał? Hmm... może widzę, obok jest taki człowiek, kurczę... jest chyba w dużo gorszej sytuacji niż ja. Ja, jak z tego nie skorzystam, tak, rzeczywiście byłoby mi łatwiej, gdybym skorzystał, na tym polega sposobność, ale mimo, że z tego nie skorzystam i nie będzie mi łatwiej, to jakoś nie tak, że się wszystko zawali. OK, może będę musiał trochę więcej włożyć wysiłku w inne rzeczy, ale ten ktoś jest w takiej sytuacji, że kurczę... jemu to by się znacznie bardziej przydało. Dobra, to nie skorzystam z tej sposobności. Kochani, o co chodzi? Skorzystanie z tej sposobności nie jest złem, nie jest grzechem, nie jest czymś, wiecie, nie jest brakiem miłości. Nie, to nie o to chodzi. Ale nieskorzystanie jest wyrazem większej miłości bardzo często. Kochani, mam nadzieję, że łapiecie, o co wam to dzisiaj próbuję, w sensie... co wam dzisiaj próbuję jakby opowiedzieć. Kochani, ja się ostatnio dużo przyglądam sobie, w sensie... w Wielkim Poście miałem jakieś takie okresy takiego mocnego przyglądania się swoim różnym zachowaniom, swojemu reagowaniu, swojemu... nie wiem... właśnie... no... takiemu korzystaniu z życia, w sensie... jak ja podchodzę do różnych rzeczy. No nie jest żadnym odkryciem i to myślę, że każdy z was to ma, chociaż trochę sama świadomość ma podobnie. No ja jestem po prostu przeokropnie skoncentrowany na sobie, nie? W sensie... tak jak mówię, nawet nie chodzi mi o takie, wiecie, o takie grzeszne skoncentrowanie na sobie, bo to nie w tym rzecz. To nie są te kategorie. W pewnym momencie jakby nie warto w tych kategoriach myśleć, tylko bardziej takie kategoria, gdzie bardziej są jakieś takie natężenia we mnie, nie? I widzę, że mam takie coś... kurczę... jednak ja gram na siebie. Ja ciągle to jakby wokół mnie, że ja jakby mimo, że nawet oczywiście oddaję coś tam, nie wiem... światu, ludziom, to jednak ja jestem pierwszy dla siebie zazwyczaj. I kochani, mówię... to jest w ogóle generalnie nie tak, że to jest złe, bo to trzeba o siebie dbać, trzeba właściwie do siebie podchodzić, ale jest jakimś pięknym stopniem miłości... rezygnacja. Jest jakimś pięknym stopniem miłości taki moment Dobra... niech ktoś inny skorzysta. Niech ktoś inny to weźmie, niech ktoś inny będzie pierwszy. No ale to nie będę miał tyle, co mógłbym mieć. OK... a może będę miał mniej i to wystarczy, że będę miał mniej. Zobaczcie, kochani, czym się kończy w ogóle ten dzisiejszy fragment? Że właśnie dlatego Bóg go wywyszczył ponad wszystko. Co się okazało? W momencie, kiedy my nie korzystamy z czegoś, nie? Tracimy de facto, rezygnujemy, mamy mniej przez to, nie tak, jakbyśmy chcieli, nie tak, jak moglibyśmy mieć. Wydaje nam się... kurczę... no to będę dalej, nie? A nagle się okazuje, że Bóg bierze takie serce i mówi... a to ja ci to uzupełnię w sposób niewiarygodny. Kochani, teraz uwaga... nie chodzi oczywiście o to teraz, bo to też może być takie pokrętne myślenie, nie? No dobra, to ja tu zrezygnuję, bo wiem, że Pan Bóg mi tam potem po cichu odda, nie? Wiadomo, że to byłoby głupie takie myślenie, ale, kochani, takie serce po prostu, ono się bardzo otwiera na Boże działanie. Takie serce, które po prostu nie gromadzi dla siebie, nie szuka dla siebie, nie gra pod siebie, ono jest po prostu bardzo szczodrze otwarte, bo ono jest trochę puste, nie? Ono jest takie, że właśnie nie zagarnęło, czyli nie ma wypełnione i tam Pan Bóg może wsypać, tam Pan Bóg może nalać, tam Pan Bóg może dać łaski. Kochani, mam nadzieję, że to jakoś, nie wiem... że jakoś to składnie opowiadam, ale bardzo mnie ujmuje to zdanie zawsze. On nie skorzystał ze sposobności. Czyli tak widzę, wiecie... to jest taki obraz, taki głupi oczywiście, tylko jak Pan Jezus tak stoi, a On ma takie opcje wszystkie, że tam mogłoby wszystko pójść tak dobrze i byłoby wszystko ekstra i Pan Jezus mówi jakbym to zrobił, to byłoby ok, w końcu jestem Bogiem, to nie tak, że coś źle, że nie kochałem, że nie wiem, że... no te łatwiejsze drogi byłyby w porządku. Tylko, że na tej kurcze oni by tam chyba znacznie więcej dostali. No to może nie skorzystam z tej sposobności i pójdę tą drogą. To nie chodzi o trud dla trudu. To jest trud dla kogoś, kochani. To jest trud, który Pan Jezus podejmuje dlatego, że nas kocha. To nie chodzi o to dobra, nie skorzystam, będę miał gorzej, bo lepiej jest mieć gorzej. Nie, to gorzej jest tylko z wyboru na kogoś innego. Uwaga, jak ten mój wybór nikomu nic nie zmienia, nikomu nic nie daje, to oczywiście, że trzeba korzystać z tej sposobności, bo po to one są właśnie dawane. Tylko pytanie jest zawsze takie, że my zadajemy sobie pytanie czy nie ma kogoś obok, kto mógłby z tego skorzystać bardziej, komu to jest bardziej potrzebne, dzięki czemu mogłoby się wydarzyć jakieś dobro dla kogoś, którego on inaczej nie zyska, bo ja mu zabiorę tę sposobność i zrobię to w ogóle uczciwie i dobrze, ale mógłbym to oddać. To jest bardzo nieświatowe, to jest bardzo niedzisiejsze, to jest bardzo pod prąd temu, co dzisiaj ten świat mówi, kiedy mówi łap, korzystaj, bierz z życia. I to jest w ogóle dobra postawa, ale może się stać takim zakręceniem się wokół siebie. Kochani, pomyślcie to, może komuś z was to coś wskazuje w waszym życiu, gdzie może trzeba by jakiś pęd zatrzymać, jakieś zakręcenie wokół siebie zatrzymać, jakieś właśnie, wiecie, neurotyczne szukanie okazji zatrzymać itd. po to, żeby puścić serce, puścić w wolności serce dla innych. Dla mnie osobiście ważna, ważna myśl. Taki kolejny level Chrystusowego serca, prawdziwie pięknego, wolnego od egoizmu. Modlę się do Ducha Świętego, żeby dał nam takie serca. Moi drodzy, moi mili, moi kochani, bardzo wam serdecznie dziękuję za to nasze kolejne spotkanie. To ostatnie CNNy w Wielkim Poście. Widzimy się oczywiście w niedzielę Zmartwychwstania, jak najbardziej. Będzie też chyba, kochani, wcześniej jakieś kazanie jeszcze, bo wydaje mi się, że mam kazanie w Wielki Czwartek na Liturgii Wieczerzy Pańskiej u nas w Łodzi, u dominikanów tam w parafii Nasienkiewicza, więc tam pewnie nagrają to kazanie, to ewentualnie wam też opublikujemy kazanie z Wielkiego Czwartku, albo zapraszam na żywo, jeśli ktoś w okolicach łódzkich, w czwartek o 19.00. A będzie na pewno CNN oczywiście w niedzielę, kochani, w Zmartwychwstanie. No więc do zobaczenia, dobrego, wielkiego tygodnia. Wam życzę dobrego czasu, pięknych świąt wielkanocnych. Ściskam, pozdrawiam, błogosławię i do zobaczenia. Z Bogiem, pa, pa.