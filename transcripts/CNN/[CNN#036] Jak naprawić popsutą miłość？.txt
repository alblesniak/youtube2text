 Dzień dobry, szczęść Boże, dobry wieczór. Moi drodzy, witajcie bardzo serdecznie w kolejną niedzielę, w kolejnym naszym spotkaniu ze Słowem Bożym, czyli kazanko do okienka, czyli CNN. Tak jak zawsze, na początek Ewangelia. Dzisiaj znów mamy krótszą i dłuższą wersję, przeczytamy sobie dłuższą. Proszę, posłuchajcie. Z Ewangelii według św. Mateusza. Jezus opowiedział tłumom taką przypowieść. Królestwo niebieskie podobne jest do skarbu ukrytego w roli. Znalazł go pewien człowiek i ukrył ponownie. Uradowany poszedł, sprzedał wszystko, co miał i kupił tę rolę. Dalej podobne jest królestwo niebieskie do kupca, poszukującego pięknych pereł. Gdy znalazł jedną drogocenną perłę, poszedł, sprzedał wszystko, co miał i kupił ją. Dalej podobne jest królestwo niebieskie do sieci zarzuconej w morze i zagarniającej ryby wszelkiego rodzaju. Gdy się napełniła, wyciągnęli ją na brzeg i usiadłszy, dobre zebrali w naczynia, a złe odrzucili. Tak będzie przy końcu świata. Wyjdą aniołowie, wyłączą złych spośród sprawiedliwych i wrzucą ich w piec rozpalony. Tam będzie płacz i zgrzytanie zębów. Zrozumieliście to wszystko? Odpowiedzieli mu tak, a on rzekł do nich. Dlatego każdy uczony w piśmie, który stał się uczniem królestwa niebieskiego, podobny jest do ojca rodziny, który ze swego skarbca wydobywa rzeczy nowe i stare. Moi drodzy, od dłuższego już czasu czytamy w kolejne niedzielę w Kościele przypowieści Pana Jezusa. Dzisiaj doszliśmy do trzech takich bardzo znanych, szczególnie te dwie pierwsze i można by z nimi zrobić bardzo wiele rzeczy. Kochani, przypowieści to jest taki materiał, który daje ogromne pole interpretacji. Oczywiście jest zawsze jeden główny wątek, jest zawsze jedna główna linia interpretacyjna, no ale ileż można w kółko gadać o tym samym. I właśnie na tym polega cudowność i też jakby taka elastyczność Słowa Bożego, że można za każdym razem szukać nowych rzeczy. To jest w ogóle, moi kochani, taka właściwość Bożego Słowa. Tym bardziej kiedyś pięknie pisał Orygenes, potem po nim też Augustyn, że Słowo Boże to jest taka rzeka, takie źródło, z którego możesz pić i jednocześnie jesteś nasycony, ale ciągle możesz pić dalej. Że jakby nigdy się nie nasycisz ilością tych pić, które byś tam już uskutecznił. I kochani, pomyślałem sobie dzisiaj, czytając sobie to Słowo Boże, te przypowieści Pana Jezusa, że chciałbym je dzisiaj zinterpretować, w sensie pokazać wam coś troszkę innego niż zazwyczaj, kiedy o nich myślimy. Otóż, moi drodzy, chciałbym wam dzisiaj podać trzy pewne kroki, trzy, myślę, takie zadania, które są konieczne wtedy, kiedy popsuje się miłość. Kochani, doświadczamy tego w bardzo wielu sytuacjach. Doświadczacie tego w małżeństwach, doświadczamy tego w przyjaźniach, doświadczamy tego w rodzinach, w sensie na przykład rodzice-dzieci, dzieci-rodzice-rodzeństwo, doświadczamy tego po prostu w bardzo wielu relacjach, że było coś dobrze, była dobra przyjaźń, miłość, relacja i ona się rozwaliła, czasem trochę, czasem wręcz tragicznie i wydaje się, że już nie ma co zbierać. I kochani, chciałbym wam podać według tych trzech przypowieści, w sensie z każdej z tych przypowieści wyciągam jedną rzecz, w sensie jeden szczegół, który mi pokazuje, jak się zatroszczyć o ten skarb, perłę, połów, który sobie traktuję jako obrazy miłości. No bo, kochani, nie oszukujmy się, jednym z największych skarbów w naszym życiu jest miłość. Jedną z największych pereł jest miłość. Jednym z największych miejsc, gdzie można łowić dobro, jest miłość. I chciałbym, żebyśmy trzy takie rzeczy zobaczyli, może one wam się przydadzą do jakiegoś naprawiania waszych relacji albo przynajmniej zobaczycie, co można było zrobić, a czego może nie robicie. Kochani, po kolei, postaram się konkretnie. Pierwsza przypowieść ta o skarbie. Moi drodzy, zauważcie, to będzie oczywiście najbardziej oczywista rzecz, ale ona mi się wydaje po prostu fundamentalnie ważna w naprawianiu relacji i miłości. Kiedy się spotyka skarb, kiedy człowiek znajdzie coś drogocennego, a czymś takim jest miłość, jest relacja miłości z kimś, to trzeba, jak mówi ta przypowieść, zostawić wszystko, co się ma, w sensie sprzedał ten człowiek wszystko, co miał. Tak się ucieszył tym, że ma ten skarb, tak się strasznie ucieszył, że postanowił nie ma nic drogocenniejszego w moim życiu, jestem w stanie wszystko poświęcić i wszystko stracić, żeby tylko mieć ten skarb. Kochani, co to znaczy? Nie da się naprawić żadnej relacji, nie da się w ogóle jej też zbudować, to jest zupełnie inna historia, ale mówimy dzisiaj o naprawianiu. Nie da się naprawić miłości, nie da się naprawić małżeństwa, przyjaźni, relacji, dwojga ludzi, jeżeli się, że tak powiem, nie rzuci w to na maksa. Kochani, bardzo często jest tak, że my mówimy no coś tam próbujemy robić. Na przykład mamy małżeństwo, które się już tak prawie, że rozpada, bo rozchodzi, no i... no staraliśmy się, no naprawdę zrobiłem, co mogłem. I tu jest pytanie... Rzeczywiście? Bo rzeczywiście, jeżeli zrobiliśmy wszystko, co się tylko dało, skorzystaliśmy z każdej możliwej pomocy i mało tego, jedna i druga strona zdobyła się na maksymalny wysiłek, żeby to odnawiać i się nie udaje, ok, wtedy możemy mieć, że tak powiem, spokojne sumienia, w takim sensie zrobiliśmy, co się dało. Ale moje doświadczenie w rozmowach, spowiedziach i tak dalej jest zupełnie inne też, kiedy patrzę na moje własne życie. Bardzo często jest na przykład tak, że, powiedzmy, jest małżeństwo i czasem przyczyną tego rozmowy o małżeństwie jest... no oczywiście było bardzo dużo przyczyn, ale na przykład dochodzi do jakiegoś romansu i bardzo często, kiedy mówię, słuchaj, że jeżeli chcesz spróbować odbudować to małżeństwo, to musisz naprawdę zostawić tą drugą stronę, w sensie tego kogoś, z kim jesteś w romansie. Ewentualnie, jak ci nie wyjdzie to naprawianie, ok, oczywiście mówię to trochę tak z przekąsem, ale mówię... wtedy możesz wracać do tego kogoś, kto jest twoim nowym, wybranym. Ale jeżeli będziesz jednocześnie tu i tu, jeżeli jednocześnie będziesz próbował naprawiać swoje małżeństwo, będziesz próbowała naprawiać swoje małżeństwo, ale ciągle będziesz w jakiejś tam relacji z kimś innym, w ogóle zapomnij. Kochani, to jest strasznie ważna intuicja w tej przypowieści. Jeżeli masz skarb i chcesz ten skarb dla siebie, chcesz go ocalić, musisz się na to rzucić cały. Musisz wszystko być gotowy poświęcić, gotowa poświęcić, żeby to zdobyć albo to odzyskać, jeśli to straciłeś. I kochani, jeśli małżeństwo albo jakakolwiek inna relacja się rozsypuje i obydwie strony się nie zdecydują na takie maksymalistyczne, radykalne walczenie o to, to zapomnijcie. To się nie uda zdobyć z powrotem tego skarbu. To jest, kochani, pierwsza rzecz. Druga. Moi drodzy, druga przypowieść. W tej przypowieści o perle bardzo mi się podoba taki jeden szczegół, którego, muszę przyznać, nigdy wcześniej nie zauważyłem, teraz, jak sobie to czytałem, dopiero to spostrzegłem. Zauważcie, że jest to napisane, że był tam poszukiwacz pięknych pereł i kiedy znalazł tę jedną szczególną. Co to znaczy? Mnie się zawsze wydawało wcześniej, jak myślałem o tej przypowieści, że perła to perła, w sensie, wszystkie perły są piękne. A to, zauważcie, nie jest tak. On poszukuje szczególnych, pięknych, cudownych, fantastycznych pereł, czyli są też takie, które jak znajduje, to sobie mówi no dobra, to jest perła, jest może niezwykła, ale nie jest aż tak niezwykła, żebym wszystko dla niej poświęcił. Kochani, to mi dało do myślenia w tym naszym kluczu takim związkowym, w naszym kluczu przyjaźni i miłości. Jeżeli jest mąż, który ma żonę, to nie jest tak, że wszystkie inne kobiety świata są beznadziejne. To oczywiste, że nie. Wszystkie są perłami, ale dla niego akurat ta jedna była wyjątkową perłą. Z drugą strony tak samo. Jeżeli jest żona, która ma męża, to nie jest tak, że wszyscy inni faceci na świecie są do niczego i są beznadziejni. Nie. Wszyscy mogą być czymś wyjątkowym, mogą być perłami, ale ta jedna była piękna w sposób szczególny. I teraz, kochani, co by to miało znaczyć w naprawianiu związku? Strasznie jest ważne, że wtedy, kiedy się coś rozsypuje, wtedy, kiedy człowiek sobie zadaje pytanie a może odejdę, bo może to wszystko już jest bez sensu, a może to już nie działa, bo już się chyba nie kochamy itd. A spróbuj... ja wiem, że wtedy nam się nie chce, bo jesteśmy oczywiście zniechęceni tysiącem wad tej drugiej strony, ale przypomnieć sobie, na czym polegała ta wyjątkowość tej kobiety, wyjątkowość tego mężczyzny, że zdecydowałeś się, zdecydowałaś się z nim być. Kochani, ja wiem, że wtedy, kiedy się wszystko rozpada, to jest bardzo trudne, bo wtedy się oczywiście koncentrujemy na wadach, koncentrujemy się na tym, co popsuło tę relację. I nie mówię, że oczywiście o tym nie trzeba myśleć, ale, moi drodzy, to jest tak jak u nas w powołaniu zakonnym. Raz na jakiś czas, kiedy mamy rekolekcje i szczególnie, kiedy ktoś przeżywa jakiś kryzys, to bardzo często słyszę od rekolekcjonistów, zresztą sam to trochę mówię też ludziom, mówię... przypomnij sobie swój entuzjazm z początku twojego bycia w zakonie, z początku twojego bycia w kapłaństwie. I oczywiście to nie chodzi o to, że mamy wracać w kółko do przeszłości. To, co było, już nigdy nie wróci. Jeżeli teraz nie odnajdziesz czegoś wyjątkowego, to nic nie da przypominanie sobie tego, co było kiedyś. To nie chodzi o to, żeby odgrzewać przeszłość, ale coś jednak było wyjątkowego. I słuchajcie, nawet jeżeli się wydarzyło dużo zła, nawet jeżeli się wydarzyło dużo niedobrych i niefajnych rzeczy, to tam ciągle jest ta wyjątkowość. I umiejętność poszukiwania, odnawiania perły, którą się ma, jest zobaczenie, na czym polega ta jej niezwykłość. Mówię... bardzo trudno jest to zrobić, bo się koncentrujemy wtedy, kiedy nie idzie, no na tym, co nie idzie. A wielką sztuką i wielką mądrością, też wielką pokorą jest dać sobie taki dystans i powiedzieć sobie, zostawiam na razie to wszystko beznadziejne, spróbuję popatrzeć na to, dlaczego ją w ogóle pokochałem na początku, co takiego było fascynującego w niej, co było takiego fascynującego w nim. To jest to, co mówi też Pismo Święte, że trzeba wrócić do pierwotnej miłości. Tam na początku był ogień miłości. On nie poszedł w niepamięć, nie tak, że go już nie ma, tylko trzeba go odnowić, trzeba do niego wrócić. Spróbujcie o tym trochę pomyśleć. I, moi drodzy, trzecia rzecz, w sensie trzecia rada, jeśli tak można powiedzieć, taki jestem dzisiaj wujek dobra rada, trzecia przypowieść, w sensie ta przypowieść chyba najmniej znana, o tym połowie, że królestwo jest podobne do tych ludzi, którzy łowią sieciami wielkiej ilości ryb, potem siadają na brzegu, no i wybierają. Te dobre, te złe, te do królestwa, te do kosza itd. Kochani, szczególnie mi się podoba w tym obrazie ten szczegół, kiedy ci rybacy, ci poławiacze siedzą na brzegu i robią przegląd tych ryb. Zauważcie, nie jest tak, że jak znaleźli na przykład, nie wiem, mieli sto ryb i znaleźli, powiedzmy, trzydzieści, pięćdziesiąt, albo i osiemdziesiąt jakichś takich popsutych, albo jakichś niefajnych, to nie jest tak, że wyrzucili całkowicie ten połów. Nie. Przeglądają ryby, patrzą, które są dobre, które są złe, patrzą, które się nadają do czegoś, patrzą, które są, nie wiem, smaczne, zdrowe itd. i te, które są popsute, no trzeba powyrzucać. Moi drodzy, to jest bardzo ważna wskazówka i bardzo ważna rada w naprawianiu miłości. Mamy tak, że jak się coś popsuje, to już przez to popsucie patrzymy na wszystko i bardzo trudno jest nam właściwie odróżnić i ponazywać to w tym naszym związku jest dobre, a to jest złe, tylko sobie mówimy, to jest po prostu wszystko beznadziejne. Kochani, nie da się naprawiać związku jako takiego całego, w takim sensie, my tak często mamy, bo on się musi zmienić, bo ona się musi zmienić. Nie. Kochani, naprawianie związku polega na tym, że mąż i żona zaczną siadać, to oczywiście nie jest pojedyncza sesja, ale zaczną siadać sami ze sobą, a czasem trzeba też poszukać jakiejś pomocy u kogoś i zaczną się przyglądać poszczególnym rybom, poszczególnym sprawom, żeby po pierwsze ponazywać to, co między nami jest dobre, uwaga, a jest, nawet jeżeli się wydaje, że już tam nie ma nic dobrego, są tam zdrowe ryby, smaczne ryby, takie, które można wykorzystać i są też oczywiście popsute i takie, które trzeba wyrzucić. Tylko jeżeli mamy naprawiać małżeństwo, to nie da się naprawiać tak w ogóle, a, kochani, jestem przekonany, tak jest moje doświadczenie, że my zazwyczaj naprawiamy tak w ogóle, czyli on się musi zmienić, ona się musi zmienić, nie mogę z nią już wytrzymać, bo ona jest beznadziejna. Ona nie jest cała beznadziejna, on nie jest cały beznadziejny. Ma popsute ryby i ma dobre ryby. I cała sztuka to jest cierpliwe siedzenie na brzegu, czasem godzinami, czyli czasem tygodniami, miesiącami i odróżnianie tych rzeczy, wyrzucanie złych, naprawianie dobrych. I, kochani, to jest oczywiście trudne, bo są w nas emocje, bo są w nas poczucia krzywdy, bo są w nas poczucia zdrady itd. itd. Ale jeżeli mamy coś naprawić, to musimy się nauczyć tego przebierania ryb, o którym mówi ta przypowieść. Kochani, takie trzy moje rady dobrego wujka sama na naprawianie związków, na naprawianie miłości, naprawianie relacji, przyjaźni, rodzinnych relacji itd. Kochani, tak jak zawsze oczywiście, żeby cokolwiek z tego było, obydwie strony muszą chcieć. Ja wiem, dramat oczywiście polega na tym, że nawet jeśli jedna strona jest gotowa, to druga już nie chce. W którejś z tych części nie chce. Albo nie chce się zaangażować całkowicie, albo nie chce dostrzegać dobrych stron, albo nie chce wykonać mozolnej pracy rozróżniania i naprawiania poszczególnych segmentów. Ja wiem. Ale, kochani, jeśli obydwie strony spróbują wszystkie te trzy rzeczy zrobić, to wtedy naprawdę jest szansa na to, żeby naprawić miłość, nawet bardzo popsutą. Pytanie jest tak jak zawsze. Czy nam się zachce, czy się odważymy, czy znajdziemy siły, czy znajdziemy wytrwałość. Ale jeśli to zrobimy, to da się, naprawdę da się, naprawić każdą miłość. Z Panem Bogiem się da naprawdę wszystko naprawić. No dobra, ten jejk wystarczy. Powiedział, co wiedział, dzisiaj się rzeczywiście wymądrzył na tematach, na których się nie zna. A właśnie, że się zna. Dlatego, że każda miłość małżeńska przede wszystkim jest przyjaźnią. A na przyjaźniach się znam, bo takie mam i takie psuję i takie naprawiam czasem, bo czasem mi się nie chce. Więc jeżeli miłość małżeńska jest przede wszystkim miłością przyjaźni, a taką jest, jestem o tym przekonany, to również księża mogą się na ten temat wypowiadać. Przynajmniej tacy, którzy się odważają budować relacje. A ja się trochę odważam. No więc powiedziałem, co wiedziałem. A jak komuś się nie podobało, to trudno. Tak czy siak, życzę wam wszystkim najlepszej, najcudowniejszej niedzieli. Niech to będzie dzień pełen Bożej miłości i też Bożej, w sensie ludzkiej miłości i też może naprawiania ludzkiej miłości. Spróbujcie, pomyślcie, nie rezygnujcie. Z Panem Bogiem i z Jego wskazówkami wszystko da się zrobić. Widzimy się, kochani CNN, prawdopodobnie za tydzień, tak miejmy nadzieję, a tymczasem błogosławię, ściskam i do zobaczenia gdzieś, kiedyś może. Z Bogiem, paaa...