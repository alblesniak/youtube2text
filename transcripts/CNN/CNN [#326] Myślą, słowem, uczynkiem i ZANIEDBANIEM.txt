 Dzień dobry, szczęść Boże, dobry wieczór. Moi kochani, witam was bardzo serdecznie w naszym kolejnym spotkaniu z JNN, czyli Niedzielne Komentarze do Czytań. Kochani, posłuchajcie dzisiejszej Ewangelii, krótkiej, ale bardzo słynnej, w sensie bardzo słynne zdania Pana Jezusa. Jest to fragment z Ewangelii św. Mateusza następujący Jezus powiedział do swoich uczniów Tak niech wasze światło jaśnieje przed ludźmi, aby widzieli wasze dobre uczynki i chwalili Ojca waszego, który jest w niebie. Moi drodzy, Ewangelia z bardzo słynnymi zdaniami, Ewangelia z takimi zdaniami, które stały się wręcz takimi hasłami chrześcijańskimi i myślę, że trochę też przez to myśmy utracili ich taki bardzo pierwotny sens. Kochani, zobaczcie, kiedy się mówi o tej Ewangelii, wy jesteście światłem świata, wy jesteście solą ziemi, to oczywiście, że są to metafory, w których się można doszukiwać pewnych głębi. I to jasne. Ale chciałbym zejść piętro niżej, że tak powiem do takiego najbardziej podstawowego znaczenia tych dwóch porównań, którymi się posługuje Pan Jezus. Bez żadnych metafizycznych, wiecie, znaczeń chrześcijaństwo, światło tego świata, które oświetla ciemności, sultra, nadaje smak i tak dalej. Kochani, o co chodzi w tych dwóch porównaniach? Zobaczcie, obydwa te porównania, bo one są dokładnie takie same, polegają na tym, że coś miało czymś być, ale nie spełnia swojej roli. Coś ma swoje przeznaczenie, ma pewną istotę, czyli zostało stworzone do tego, żeby go wykorzystywać w określony sposób, a przestaje pełnić tą swoją rolę. Mamy sól, która jest od tego, żeby była słona. Przepraszam, to może brzmi trochę popatologicznie, nie? Ale no... sól jest od tego, żeby była słona. Solą solimy potrawy po to, żeby one były słone. Jeżeli sól przestanie być słona, czyli tak, jak mówi Pan Jezus, zwietrzeje, to jest do wyrzucenia. Czyli sól, która nie jest słona, jest do niczego. Czyli sól, która nie spełnia swojego podstawowego zadania, a jej podstawowe zadanie polega na tym, żeby była słona, jest do niczego. Światło. Światło jest od tego, żeby oświecało. Światło schowane pod czymś, czyli światło włożone na przykład pod garnek, pod korzec, pod cokolwiek innego, czyli jakby zamknięcie tego światła, tak, że jego promienie się nie rozchodzą, no jest jakby nierealizowaniem głównego zadania światła. I kochani, mówię, schodząc zupełnie na taki parterowy poziom, pomijając zupełnie jakiekolwiek metafizyczne, święte interpretacje, zobaczcie, te Ewangelia, w sensie te zdania Pana Jezusa, one są przede wszystkim o tym, że ktoś miał czymś być, a tym czymś nie jest. Ktoś miał coś do zrobienia w świecie, a tego nie robi. To, coś miało służyć do tego, a nie służy do tego. Kochani, na pewno pamiętacie, jak jest na początku mszy świętej, ale to nie tylko wtedy tego używamy, chociaż pewnie ten nam się ze wszystkim kojarzy, kiedy jest wyznanie grzechów, nie tak zwany ten mały akt pokuty na początku mszy świętej, to tam mówimy, że przepraszamy Pana Boga za to wszystko, co zrobiliśmy, tak? czynem, myślą i tak dalej, słowem, uczynkiem i zaniedbaniem. Kochani, to, o czym dzisiaj mówi Pan Jezus, to jest dokładnie definicja tego, na czym polega zaniedbanie. Czyli jakieś dobro powinno się wydarzać, coś zostało do tego dobra przeznaczone, ale nie zostało to zrealizowane. Czyli nie chodzi o to, że ktoś zrobił coś złego, tylko chodzi o to, że nie był tym, kim miał być. I kochani, dzisiejszy komentarz do tej Ewangelii jest bardzo krótki, bo on ma być taką bardzo konkretną szpilą, którą trzeba sobie dzisiaj, kochani, w sumienie wbić. A może konkretniej trzeba sobie nóż w serce wbić. Przepraszam za może drastyczność tego obrazu, ale to jest takie zdanie z dziejów apostolskich, gdzie kiedy apostołowie, już po zmartwianiu Pana Jezusa, nauczają o tym, kim był Pan Jezus, tam jest napisane, że Żydzi, którzy Go słuchali, między innymi Piotra, to nawrócili się, czyli wbili sobie noże w serca. Chodzi o to, że po prostu oni sobie przebili serca jakby prawdą, chcieli zobaczyć, co naprawdę w nich siedzi. Otóż, kochani, chciałbym, żebyście dzisiaj pomyśleli o tym zaniedbaniu, tylko nie w taki, wiecie, dosyć banalny sposób, w jaki my często myślimy, nie? Takie mam wrażenie, że nie wiem... tam... no... miałem coś zrobić i nie zrobiłem, tak? Zaniedbałem to. Mam w obowiązku, nie wiem... posprzątać w pokoju, albo ugotować obiad, albo coś tam zrobić, nie zrobiłem tego. Oczywiście, kochani, to jest zaniedbanie, to jasne, ale chciałbym bardziej w tym kluczu, o którym mówi dzisiaj Pan Jezus, czyli coś miało czymś być, a tym nie jest. Na przykład... Drogi mężu, masz być mężem swojej żony, czyli masz być jej towarzyszem, masz być jej przyjacielem, masz być kimś, kto troszczy się o jej dobro, masz być kimś, kto jest na wyciągnięcie ręki, kiedy będzie cię potrzebować, masz być kimś, kto ją chroni i tak dalej. Czy jesteś tym, kim jesteś? Czy tym mężu jesteś mężem? Czy, że tak powiem, wypełniasz wszystkie te obowiązki męża, które trzeba wypełniać? Droga żono, to oczywiście dotyczy również w drugą stronę tak samo. Czy ty jesteś żoną swojego męża? Otóż, kochani, uwaga, zobaczcie. My bardzo często, kiedy myślimy o złu, to myślimy o tym, czy jakiegoś zła nie zrobiliśmy. I to oczywiście jest bardzo ważne i potrzebne myślenie, tak? Kiedy się często spowiadamy na przykład, nie? to mówimy popełniłem takie i takie zło, zrobiłem to i to, bo dopuściłem się takich i takich grzechów. To jasne. Ale znacznie rzadziej, nie mówię, że w ogóle, bo oczywiście to się zdarza, ale rzadziej, słyszę takie zdania nie byłem dostatecznie ojcem dla swoich dzieci. Tak, czasem oczywiście, jak ktoś, nie wiem, już tam po 10-15 latach się zorientuje, że całkowicie zawalił swoją relację, to takie coś często słyszę, tak? po 15 latach. Kurczę, nie byłem dobrym ojcem dla swoich dzieci. Ale tak na co dzień. Czy ja wczoraj byłem ojcem moich dzieci? Czy ja wczoraj byłem mężem mojej żony? Czy ja wczoraj byłam żoną mojego męża? Czy ja byłem rodzicem moich dzieci? Czy ja byłem dzieckiem moich rodziców? Czy ja byłem duszpasterzem powierzonych mi ludzi? I tak dalej, i tak dalej. Kochani, to zaniedbanie to jest sprawianie, że coś przestaje mieć sens. Że zostałeś powołany jako mąż, a nim nie jesteś. Zostałeś powołany jako ojciec, a nim nie jesteś. Zostałeś powołany jako ktoś, kto ma kogoś do czegoś prowadzić, a tego nie robisz. Zadzwoń sobie, kochani, do takiego pytania. Ja tu oczywiście mówię tylko o takich oczywistych sprawach, tak jak właśnie, nie wiem, mąż, ojciec, żona i tak dalej, ale takich rzeczy pewnie bardzo dużo jest w twoim życiu. Gdzie na przykład do czegoś się zobowiązałeś, coś robisz, oczywiście zawsze jest pytanie, czy powinieneś to robić, nie? Bo czasem sobie coś wkładamy do głowy, czego wcale nie musimy robić, ale mówię o takich rzeczach, gdzie jesteśmy przekonani tak, to jest moje powołanie. Bycie mężem, bycie ojcem i tak dalej. Czy to robisz? Czy przypadkiem nie jesteś taką solą, która przestała być solą? Czy nie jesteś światłem, które przestało być światłem? Kochani, ja bym bardzo chciał, żebyśmy tę Ewangelię dzisiejszą poczytali na takim bardzo przyziemnym poziomie. Nie na poziomie właśnie takich tych górnolotnych co to znaczy, że chrześcijaństwo jest światłem w świecie. Ja oczywiście nie mówię, kochani, że to w ogóle nie ma sensu. Tu oczywiście też jest potrzebne myślenie. Ale mnie dzisiaj bardziej interesuje takie bardzo poziemne myślenie. Gdzie jesteś światłem, które zostało po prostu przykryte jakimś garnkiem, nie? Gdzie właśnie miałeś być światłem dla swoich dzieci, bo powinieneś je, nie wiem... wprowadzać w życie, powinieneś się nimi opiekować, a schowałeś to swoje światło po prostu pod garnek, nie wiem... własnych przyjemności, własnej rozrywki, własnych ważniejszych rzeczy, a tam to nie świeci twoim dzieciom. I kochani, takich przestrzeni jest bardzo dużo. Kochani, jak ja myślę o sobie, to naprawdę mam ochotę sobie wbić nóż w serce. W takim sensie... czyli się nawrócić. Bo jest bardzo wiele takich miejsc, bardzo wiele takich rzeczy, gdzie ja, kurczę... strasznie zawalam, ale to po prostu strasznie, strasznie. Gdzie nie jestem księdzem tak, jak trzeba. Ale nie w takim sensie, bo tam ktoś ma jakieś oczekiwania względem mnie. Nie, nie... to chodzi o to, o czym wiem, że powinienem to robić, bo powinienem się, nie wiem... modlić za ludzi, powinienem głosić im, powinienem być ofiarny, powinienem im dawać siebie itd. a nie robię tego. Czyli jestem zwietrzałą solą. Jestem zgaszonym światłem. Kochani, dzisiaj tak krótko, bo chciałbym, żebyście to po prostu wyraźnie usłyszeli i sami sobie zrobili taki rachunek sumienia. Gdzie nie jesteś tym, kim masz być? Gdzie nie wykonujesz tego, co masz wykonywać? Nie myśl tylko o tym... Można sobie powiedzieć no ale ja żadnego zła nie robię. Czasem to słyszę w konwencjonale. Bo że księdza nikogo nie zabiłem, nikogo nie zgwałciłem, nikogo nie okradłem, zasadniczo żadnych złych czynów nie zrobiłem. Uwaga! A jesteś tym, kim masz być? Wiem, często się pojawia pytanie ale ja nie wiem, kim mam być. Ale jakieś rzeczy na pewno wiesz. Na ten moment. Może nie wiesz rzeczy wszystkich, może nie masz swojej drogi całkowicie odkrytej, albo może zupełnie się pogubiłeś, ale jakieś krótkie rzeczy na dzisiaj na pewno jesteś w stanie sobie zobaczyć to dzisiaj powinno być we mnie, tym kimś powinienem być. Jesteś tym kimś? Zaniedbanie to jest dzisiaj dla mnie główny temat tej Ewangelii. Kochani, proszę, pomyślcie o tym. Moi drodzy, moi mili, moi kochani, bardzo wam serdecznie dziękuję za to spotkanie. Bardzo szybko kończę, bo właśnie widzę, że miga mi bateria. Zaraz się za momencik wyczerpie bateria i pewnie mi urwie w połowie, ale może nie... po co to mówię? Ściskam was, pozdrawiam, błogosławię, życzę wam pięknej niedzieli i do zobaczenia, już niedługo, pewnie za tydzień, w kolejnym CNN-ie. Z Bogiem, pa pa!