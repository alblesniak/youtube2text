 Dzień dobry, szczęść Boże, dobry wieczór. Moi drodzy, witajcie serdecznie w kolejną niedzielę, w kolejnym naszym spotkaniu z cyklu CNN, czyli Kazanko do okienka. Jak zawsze zapraszam na początek do wysłuchania fragmentu Biblii. Dzisiaj nie będziemy czytać Ewangelii, dlatego że chciałbym, żebyśmy się dzisiaj skupili na pierwszym czytaniu. Proszę, posłuchajcie opowieści z Księgi Królewskiej. Pewnego dnia Elizeusz przechodził przez Szunę. Była tam kobieta bogata, która zawsze nakłaniała go do spożycia posiłku. Ilekroć więc przechodził, udawał się tam, by spożyć posiłek. Powiedziała ona do swego męża. Oto jestem przekonana, że świętym mężem Bożym jest Ten, który ciągle do nas przychodzi. Przygotujmy mały pokój górny, obmurowany, i wstawmy tam dla Niego łóżko, stół, krzesło i lampę. Kiedy przyjdzie do nas, to tam się uda. Gdy więc pewnego dnia Elizeusz tam przyszedł, udał się do górnego pokoju i tamże położył się do snu. I powiedział do Gehazjego, swojego sługi, Zawołaj tę Szunę Mitkę. Zawałał ją i stanęła przed Nim. Rzekł do Niego, proszę, powiedz jej, oto podjęłaś dla nas te wszystkie starania, co można uczynić dla ciebie? Czy można przemówić słowo za tobą do króla lub do dowódcy wojska? Odpowiedziała, ja mieszkam pośród swego ludu. Mówił dalej, co więc można uczynić dla niej? Odpowiedział Gehazji, niestety ona nie ma syna, a mąż jej jest stary. Rzekł więc, zawołaj ją. Zawałał ją i stanęła przed wejściem. I powiedział, o tej porze za rok będziesz pieściła syna. Odpowiedziała, ach mężu Boży, Panie mój, nie oszukuj służebnicy twojej. Potem kobieta poczęła i urodziła syna, o tej samej porze po roku, jaki jej zapowiedział Elizeusz. Moi drodzy, kiedy zajrzycie dzisiaj do czytania, które mamy dzisiaj w liturgii, bądź kiedy będziecie go słuchać na mszy świętej, zobaczcie, że jest ona trochę krótsza, bo niestety jakiś geniusz liturgista wyciął kilka zdań w trakcie. Nie mam pojęcia dlaczego, pewnie po to, żeby było krócej. Moi drodzy, przeczytałem wam cały ten fragment, bo on w całości jest bardzo piękny i są tam też szczegóły, których po prostu nie warto pomijać. Moi drodzy, chciałbym, żebyśmy tę historię sobie dzisiaj przeczytali w mój ulubiony sposób. To jest mój ulubiony sposób czytania Biblii, czyli jako opowieść o duszy, jako opowieść nie tyle o jakiejś kobiecie sprzed paru tysięcy lat i proroku, który przyszedł z pomocą kobiecie, która nie mogła mieć swoich własnych dzieci, nie dlatego, żeby to nie była również ważna i piękna historia, ale chciałbym, żebyśmy, czytając tę opowieść jako opowieść o nas, o duszy, mogli, że tak powiem, skorzystać z jej wskazówek. Kochani, do rzeczy. Mamy w tym czytaniu dzisiaj Szunę Mitkę, jakąś kobietę, której imienia nie znamy, tylko wiemy, że była z Szunem, dlatego tak ją nazywano. Szunę to taka miejscowość w południowej Galilei. Moi drodzy, z czym ta miejscowość się kojarzy, żeby zrozumieć, kim jest ta kobieta, czyli kim jest ta dusza? Otóż najprawdopodobniej, tak mówi tradycja żydowska, z Szunem pochodziła oblubienica z Pieśni nad Pieśniami. Jest w tej miejscowości jeszcze jedna fantastyczna kobieta, Abiszak, która zajmowała się Dawidem, ale szczególnie piękna jest ta pierwsza, czyli kobieta, która była oblubienicą Pana, która weszła z Nim w niewiarygodną więź, którą Pieśń nad Pieśniami opisała jako największy poemat miłości, jaki istnieje. Kim więc jest nasza Szunę Mitka, skoro nie ma imienia, tylko wiemy o tym, że pochodziła właśnie z tej miejscowości? To jest taka dusza, która jest spragniona Boga, taka dusza, która bardzo chciałaby Boga spotkać, która marzy o takiej bliskości, jaką miała oblubienica z Pieśni nad Pieśniami. Na czym polega jej problem? Jest bezpłodna. Nie może mieć dzieci, ma starego męża, który też nie pomaga w tym, ona sama nie może mieć dziecka. Czyli to jest taka dusza, która chciałaby być blisko Pana Boga, ale jednocześnie wie, że jest po prostu bezowocna. To jest taka dusza, która nie potrafi przynieść żadnego dobra. Taka dusza, która, mimo że tego Pana Boga szuka, to trochę nie bardzo wie, co to zrobić, żeby wreszcie naprawdę Go spotkać tak, żeby stać się kimś życiodajnym. I co się dzieje z taką duszą? Kochani, ona ma jeszcze kilka wad, które jej jakby przeszkadzają w spotkaniu z Panem Bogiem. Pierwsza rzecz to taka, że ona nie potrafi powiedzieć, czego tak naprawdę chce. To jest właśnie ten fragment, który nam wycięto dzisiaj w liturgii. Kiedy ona przychodzi zawołana przez Elizeusza, kiedy on ją pyta, czego pragniesz, chciałbym ci się odwdzięczyć, może się za ciebie wstawić u króla albo u dowódcy wojska. To są bardzo ładne obrazy, w sensie u króla, czyli jakby u Pana Boga, u dowódcy wojska, czyli u tego, który może pokonać wroga. Przez to, właśnie Elizeusz ją pyta, czy mogę ci dać jakieś dobro od Pana Boga, albo czy mogę obronić cię przed jakimś złem. Czego tak naprawdę pragniesz? A ona mówi, no mieszkam tutaj, w sensie niczego mi nie potrzeba, jestem między moim ludem, tak sobie tu żyję. Czyli to jest taka dusza, która też sama siebie nie zna, sama siebie nie potrafi rozpoznać, nie potrafi znaleźć tego, czego naprawdę pragnie. Kochani, to jest większość z nas. Większość z nas chciałaby Pana Boga, chciałaby być z Nim blisko, jednocześnie odczuwamy pewną bezowocność i widzimy, że nie przynosimy dobra tyle, ile byśmy chcieli i kiedy chodzi o nasze pragnienia, to czasem, mimo że wydaje nam się, że bardzo wiele rzeczy pragniemy, ale kiedy je dostajemy, to się okazuje, że to nie są one. I oczywiście próbujemy udawać czasem przed sobą, to prawie zawsze, przed Panem Bogiem też często, no że właśnie, niczego nam nie potrzeba albo udajemy, że potrzeba nam rzeczy, których tak naprawdę nam nie potrzeba. Kochani, co robi ta kobieta, że jednak udaje się Panu Bogu do niej dotrzeć? Bo tu jest pewne zadanie dla nas. Zauważcie, ona, kiedy się zorientowała, że ten Elizeusz, czyli w takim naszym duchowym świecie możemy sobie czytać, jakby Pan Bóg, mógłby jej pomóc. Pierwsze, co robi, to zaprasza Go do siebie do domu i urządza mu pokoik na górze, czyli w miejscu prywatnym, w takim miejscu, gdzie nie wchodzą ludzie z ulicy, tam wchodzą tylko zaproszeni goście, czyli to jest jakby bardzo wewnętrzne miejsce w jej domu. Robi pokoik, w tym pokoiku zamurowanym, w sensie wymurowanym, robi dla niego cztery sprzęty. Łóżko, stół, krzesło i lampa. Kochani, to są takie cztery rejony, gdzie Pana Boga jakby trzeba pozapraszać. Co to jest łóżko? Łóżko to jest oczywiście intymność. Łóżko to jest rzecz, gdzie śpi się albo samemu, albo z kimś, kogo się bardzo kocha, tam się, że tak powiem, obcych nie zaprasza. Co to znaczy? Ta kobieta zaczęła budować z Panem Bogiem naprawdę intymną więź, czyli nie interesowały już jej tylko przykazania, chodzenie do kościoła, odprawianie na bożeństw, mówienie modlitw, tylko mówi, ja chcę z Bogiem być tak, jak się jest w łóżku, ja chcę z Bogiem być w najintymniejszej części mojego życia. Czyli pierwsza rzecz to jest zaproszenie Pana Boga naprawdę intymnie, czyli do wszystkiego, do najbardziej też skrywanych tajemnic, tymczasem jest łóżko, takie rzeczy, gdzie nikogo innego nie wpuszczamy, czyli tam, gdzie się czasem też wstydzimy różnych rzeczy. Taka intymność, tam został zaproszony, a Izausz tam spał. Druga rzecz to krzesło i stół. To można na kilka sposobów sobie rozczytać. Krzesło i stół po pierwsze są miejscem, gdzie spotyka się ludzi. Bardzo często się siada przy stole po to, żeby z kimś być, żeby z kimś zjeść posiłek, żeby z nim zbudować bliskość, przyjaźń. Ona, mówiąc krótko, zaprasza Izausza, czyli, czytając to duchowo, Pana Boga również do wszystkich swoich relacji, do tych miejsc, gdzie siedzi z ludźmi przy stole, czyli tam, gdzie ona buduje różnego rodzaju miłości, przyjaźnie, też trudne relacje. Mówiąc krótko, oprócz zaproszenia Pana Boga do własnej intymności, zaprasza Pana Boga do wszystkich swoich związków, do wszystkich swoich relacji. Trzecia rzecz to ta lampa, która stoi na tym stole. Lampa bardzo często służyła też wieczorami, szczególnie, kiedy oczywiście nie było słońca, do tego, żeby coś jeszcze robić, żeby pracować często też, żeby coś np. zdobywać jakąś wiedzę. Tak ona się kojarzy w Biblii często, żeby taki człowiek, który w nocy siedzi przy lampie, czytając Pisma po to, żeby zrozumieć. Czyli to jest, mówiąc krótko, poszukiwanie prawdy. To jest światopogląd, to jest szukanie prawdy o tym, co jest dobre, a co złe. Do tego wszystkiego zostaje zaproszony Elizeusz. To on tam przy tej lampie ma być, czyli to jej poznawanie świata, jej nazywanie rzeczy po imieniu, jej budowanie własnego światopoglądu zawsze dokonuje się z Nim. Kochani, zbudowanie takiego pokoiku, czyli intymności z Bogiem, zaproszenie Go do wszystkich swoich relacji i też nieustanne pytanie Go o nasze patrzenia na świat, czy to jest Jego patrzenie na świat, to sprawia, że nagle człowiek staje się owocny. Jak? Poprosił o to Elizeusz swojego sługa. Czyli są różne rzeczy, którymi jeszcze Pan Bóg się posługuje. Pan Bóg ma różne sługi do tego. Różne wydarzenia Twojego życia, różne dobre albo gorsze, szczęśliwe albo nieszczęśliwe wypadki w Twoim życiu. Pan Bóg w ten sposób próbuje dać Ci swoją łaskę. Skutek jest taki, że rodzi się dziecko w raczytej kobiecie, że ona poczyna swojego syna. Z Nim potem jeszcze będzie długa historia. Okaże się, że on umrze, trzeba go będzie wskrzesić, czyli jakby Pan Bóg wie, ta droga nie jest jednorazowa, ta droga nie jest taka, że tylko raz dam łaskę i już będzie dobrze, tylko wiem, że trzeba będzie ją ponawiać. Człowiek to znowu zmarnuje. Ale kochani, ten opis, ta szunemitka, to jest bardzo piękny opis drogi chrześcijańskiej. To jest opis tego, w jaki sposób jakby pragnąca Boga, bezowocna, zawstydzona, też właśnie o tym zapomniałem, tam jest taki szczegół jeszcze, kiedy On ją woła, ona staje w progu, w drzwiach, nie chce wejść do środka, do tej komnaty. W takim sensie ona się czuje bardzo niegodna. To też jest o nas, że my myślimy, że się do Pana Boga nie nadajemy, a On chce nam po prostu pomóc. Kochani, to jest opis tego, jak taka dusza, właśnie taka, może stanąć przed Bogiem. Kochani, mam dla was dzisiaj zadanie, w sensie chciałbym was o coś prosić w tę niedzielę, skoro rozważamy sobie wspólnie to Pismo, szczególnie dzisiaj to pierwsze czytanie. Spróbujcie sobie dzisiaj nakreślić taką komnatę we własnych sercach, w sensie co jest waszym łóżkiem, czy gdzie są te miejsca, takie intymne, takie prywatne, takie tylko wasze, czasem wstydliwe, gdzie Pana Boga jeszcze nie zaprosiliście, gdzie ciągle sami rządzicie w tych intymnościach. Przepodajcie dzisiaj swoje relacje, czyli krzesło i stół, czyli tam, gdzie jesteście z ludźmi i te relacje budujecie może nie tak, jak Pan Bóg by chciał. Zadajcie sobie pytanie, co zrobić, żeby zacząć budować tak, jak On chce. I wreszcie siądźcie przy lampie, czyli zobaczcie wasze wartości, wasze poglądy na świat, bo może jest mnóstwo takich rzeczy, gdzie się z Panem Bogiem albo z Kościołem, który próbuje jakoś tam naukę Pana Boga wyrażać, nie zgadzacie się, a właśnie tam, przy tej lampie, powinien On siedzieć. Jeżeli taką komnatę zbudujecie i jeżeli w takiej komnacie On będzie mieszkał, będzie w waszym łóżku, przy waszym stole i na krześle i przy lampie, to nagle okażecie się owocni. I nawet, jeżeli to potem znowu stracicie, to On to znowu wskrzesi, tak jak Elizeusz, bo to jest droga, której On wie, że trzeba nam ciągle i ciągle i ciągle pomagać. Dla mnie osobiście to jest przepiękne wezwanie do przyjrzenia się, czy ja Pana Boga już tam zaprosiłem, bo to, że jestem szunemitka, pragnąca, bezowocna, wstydliwa, taka, która boi się do Pana Boga podejść, to wiem, ale tu jest recepta, jak to przełamać, jak z tego wyjść. No to może byśmy to zrobili? No dobrze, to niech tyle dzisiaj, kochani, wystarczy. Bardzo mnie dzisiaj to czytanie poruszyło. Jak tylko przeczytałem je pierwszy raz, od razu, natychmiast mi się wyświetlił cały ten obraz w głowie. Może to jakoś będzie miał sens i mam nadzieję, że nie smęciłem, tylko wam to w czymś pomoże. Posiedźcie dzisiaj z szunemitką, z Elizeuszem i z Panem Bogiem, który czeka, kiedy mu tam wybudujesz komnatę w twoim sercu. Tyle na dziś, życzę wam najlepszej niedzieli błogosławionej. Zapraszam wieczorem, będzie dzisiaj nocny vlog, wraca, no i w ogóle na wszystkie inne spotkania. Do usłyszenia, do zobaczenia, z Bogiem, pozdrawiam, błogosławię, pa!