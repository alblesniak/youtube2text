 Dzień dobry, szczęść Boże, dobry wieczór. Moi drodzy, witajcie bardzo, bardzo serdecznie w kolejną niedzielę, w naszym kolejnym spotkaniu z cyklu CNN. Znowu mamy taką niedzielę, gdzie nie mam żadnego starego kazania, więc nagrywam wam krótki komentarz na tą dzisiejszą niedzielę. Proszę posłuchajcie dzisiaj fragmentu z Ewangelii św. Łukasza. Mamy dzisiaj taką opowieść. Gdy Jezus modlił się na osobności, a byli z Nim uczniowie, zwrócił się do nich z zapytaniem. Za kogo uważają mnie tłumy? Oni odpowiedzieli. Za Jana Chrzciciela, inni za Eliasza, jeszcze inni mówią, że któryś z dawnych proroków zmartwychwstał. Zapytał ich. A wy za kogo mnie uważacie? Piotr odpowiedział. Za Mesjasza Bożego. Wtedy surowo im przykazał i napomniał ich, żeby nikomu o tym nie mówili i dodał. Syn człowieczy musi wiele wycierpieć, będzie odrzucony przez starszych arcykapłanów i uczonych w piśmie, będzie zabity, a trzeciego dnia zmartwychwstanie. Potem mówił do wszystkich. Jeśli kto chce iść za mną, niech się zaprze samego siebie, niech co dnia weźmie swój krzyż i niech mnie naśladuje. Bo kto chce zachować swoje życie, straci je. A kto straci swoje życie z mego powodu, ten je zachowa. Moi kochani, taka dzisiaj jedna tylko myśl, myślę, że będzie dzisiaj krótki komentarz, bo chciałbym wam pokazać tylko jedną, jakby jedną perspektywę z tej Ewangelii. To jest w ogóle bardzo ważna Ewangelia. Ewangelia jakby o tożsamości Pana Jezusa. Można by bardzo wiele o tej Ewangelii mówić, zresztą jest już wiele moich kazań na ten temat. Jezus pyta tych swoich uczniów jakby o to, kim jest, za kogo Go ludzie uważają i co o Nim myślą ludzie, co o Nim myślą sami uczniowie w bardzo konkretnym miejscu. Ewangelia podaje, że to pytanie zostało zadane pod Cezareą Filipową. To jest takie miejsce, gdzie, jak mówią historycy, był jakby ośrodek kultu wieloreligijnego. W sensie Rzymianie, którzy założyli tamten ośrodek kultyczny, jakby zachowywali, bo taka w ogóle była praktyka Rzymian, zachowywali wszystkie dotychczasowe wierzenia, które napotykali. Wielobóstwo rzymskie polegało na tym, że oni również nie zabraniali kultu lokalnego, że jakby nie zaprowadzali siłą swojego własnego, nie tylko kultu, tylko pozwalali, żeby tam były też inne kulty. Zresztą sami mieli wielu bogów. Więc w tym miejscu, gdzie Pan Jezus to pyta, zresztą jest fenomenalna konferencja księdza biskupa Grzegorza Rysia, może z was kiedyś słuchał tej konferencji, właśnie kiedy Jezus pyta na tle wszystkich innych bogów, tak jakby trochę pytał Macie taką propozycję? Macie taką propozycję? Macie taką propozycję? Macie taką propozycję? Jakby kim ja jestem dla was w tych wszystkich propozycjach świata? Kochani, to jest w ogóle dosyć ważne pytanie, też takie dzisiaj, nie? Gdzie mamy bardzo wiele różnych światopoglądów, można sobie wybrać religijność, duchowość, różnego rodzaju rzeczy, też chrześcijaństwa, niektórzy biorą trochę, inni wszyscy, inni trochę z tego, trochę z tego itd. Jest pytanie, kim jest w ogóle Jezus? I zobaczcie, uczniowie też tak mówią na początku trochę tak niepewni, jakby mówią o plotkach, mówią o tym, co napisano w gazetach o Panu Jezusie, nie? Jedni uważają, że Eliasz, inni, że jakiś prorok, inni, że ktoś tam jeszcze itd. I w końcu Piotr wypala bardzo jasno i bardzo jednoznacznie, jak potem w innej Ewangelii będzie napisane, sam ojciec mu to objawi w jego sercu, że ty jesteś Mesjasz, ty jesteś jedyny Syn Boga, ty jesteś Ten, na którego czekamy. I kochani, potem się dzieje bardzo dziwna rzecz i właśnie na to chciałbym waszą uwagę dzisiaj zwrócić. Zobaczcie, Jezus bardzo surowo, napisane bardzo surowo, zabronił im, żeby komukolwiek o tym mówili. To jest w ogóle dosyć dziwne, tak? Pan Jezus przyszedł jako Mesjasz, jako Ten, na którego, jak wierzymy, czekał cały naród wybrany, no mimo, że jakaś tam część z nich Go nie rozpoznała i nie uwierzyła w Pana Jezusa, to wierzymy, że to jest właśnie Ten, na którego czekano tysiące lat. I kiedy to się wreszcie dzieje i Pan Jezus wie oczywiście, kim jest, wie jakby jaka jest Jego tożsamość, to zabrania o tym mówić. Mało tego, jestem przekonany, że na pewno wiele razy widzieliście w Ewangeliach te momenty, jak Pan Jezus na przykład, nie wiem... wyrzucał złe duchy, to też im zabraniał mówić, kim On jest. Często ludzie pytają, dlaczego Pan Jezus to robi, dlaczego Pan Jezus nie chce się przyznać, kim jest. Kochani, to jest coś, co się nazywa w teologii tzw. sekretem mesjańskim. Czyli Pan Jezus przez bardzo długi czas, prawie że do swojej męki, jakby utrzymywał w tajemnicy to, kim jest, jakby nie chciał, żeby to się rozeszło. Ludzie oczywiście rozpoznawali Go jako Mesjasza, często wręcz to mówili otwarcie, ale On ich zawsze uciszał, zawsze zabraniał, żeby w taki sposób Go przedstawiać. Kochani, dlaczego? Odpowiedzi oczywiście jest bardzo wiele, dlatego że teologia tego tzw. sekretu mesjańskiego jest dosyć bogata, ale jest jeden motyw przewodni, jeden z najważniejszych. Otóż Jezus wiedział, z jakimi oczekiwaniami politycznymi i takimi ziemskimi jest związane oczekiwanie na Mesjasza. Kochani, ludzie tamtego czasu, kiedy czekali na Mesjasza według zapowiedzi, to miał być to Mesjasz Król, Mesjasz Władca, czyli Mesjasz, który, że tak powiem, zaprowadził przede wszystkim taki porządek ziemski, który zrobi porządek, że tak powiem, prawny, militarny, państwowy, ekonomiczny, gospodarczy i tak dalej. I w tych czasach Pana Jezusa to było bardzo naglące, no bo Żydzi byli pod okupacją rzymską, więc bardzo się spodziewano, zresztą to sami uczniowie mówią A myśmy się spodziewali, bardzo się spodziewano, że wreszcie nadejdzie Mesjasz, który wyzwoli naród z niewoli. I kochani, Jezus właśnie dlatego, że bardzo nie chciał, żeby Go odczytano w takim kontekście, surowo zabraniał. I teraz dlaczego to ważne? Kochani, myślę, że takie pytanie sobie warto dzisiaj zadać. Do czego wykorzystujesz Pana Jezusa w swoim życiu? I ktoś powie No ale co to jest za pytanie? Łatwa nam oczywiście to mówić, kiedy patrzymy na innych. Wiecie, że Pana Jezusa bardzo łatwo wykorzystywać i wiarę w Boga bardzo łatwo wykorzystywać i niestety robi to bardzo wiele ludzi, również ludzi w Kościele, na przykład do uprawiania polityki, nie? gdzie różne partie polityczne powołują się na Prawo Boże, gdzie się wręcz nazywają wedle Prawa Bożego, to jest uzurpacja. Jezus by bardzo surowo tego zabronił. Mówi ta Ewangelia o tym jasno. Jezus nie chce być włożony w kontekst Zbawcy Politycznego, w kontekst tego, który ma porządkować tę rzeczywistość ziemską i to ma być Jego główny cel. Jezus mówi Nie... takie oczekiwania na Mesjasza nie jest dla mnie jakby istotne. Nie chcę, żebyście mnie kojarzyli właśnie z takim wypełnieniem mesjańskiej misji. Tylko, kochani, to nie chodzi tylko o polityków, to nie chodzi tylko o coś na zewnątrz, bo to łatwo sobie tak oczywiście w takim kluczu o tym pomyśleć. Nie. Tylko bardziej chodzi o to, do czego ty sam w swoim życiu wykorzystujesz Pana Jezusa. Zauważcie, my bardzo często, żeby na przykład obronić jakieś nasze różnego rodzaju zdanie, że tak powiem, wycieramy sobie usta Ewangelią i Panem Jezusem. Że my bardzo często, kiedy chcemy kogoś, nie wiem... przebić w dyskusji, chcemy Mu pokazać swoją siłę, argumenty, chcemy pokazać Mu naszą wyższość, naszą większą mądrość życiową, to przebijamy Go Panem Jezusem. Kochani, my wbrew pozorom też wykorzystujemy Pana Jezusa do pewnej naszej polityki, takiej osobistej, relacyjnej, małżeńskiej, nie wiem... życiowej, jakiej... no... każdy tu musi poszukać czegoś swojego. Otóż Pan Jezus nie jest od tego, żeby Go wykorzystywać do ugrywania jakichś swoich interesów. Na tym polega ten Jego surowo zabroniony jakby dekret, w sensie, gdzie Pan Jezus dekretuje, żeby nie mówić o Nim w takim kluczu. Jak o Nim mówić? Fragment z Księgi Pyroka Zachariasza, z dzisiejszego pierwszego czytania. To jest bardzo piękne. Mówi tak Pan ustami Zachariasza Na dom Dawida i na mieszkańców Jeruzalem wyleje ducha pobożności. Będą patrzeć na Tego, którego przebili i boleć będą nad Nim, jak się boleje nad jedynakiem i płakać będą nad Nim, jak się płacze nad pierworodnym. Zobaczcie... do czego się odnosi Zachariasz? Odnosi się oczywiście bezpośrednio do męki Pana Jezusa, do tego momentu, kiedy Go przebili i przebodli i tam się najpełniej wyraziło to, co to znaczy, że Chrystus jest Mesjaszem. Chrystus, moi drodzy, trzymał swoją mesjańską misję aż do tego momentu. Dopiero potem wystąpił jako król, przyznał się na męce, że jest królem, nie z tego świata, jak powiedział, ale jest królem tylko nie z tego świata, czy nie według tego porządku, tylko jest królem z krzyża, czyli królem kochającym i zbawiającym świat. I tak chce Pan Jezus, żeby na Niego patrzeć. I wtedy mówi tak... Takim Mesjaszem jestem. Mało tego, prawdziwa pobożność polega na tym, jak mówi ten fragment Zachariasza, że się Go traktuje jako coś tak wyjątkowego, jak jedynaka, czyli ten Pan Jezus jest po prostu sam w sobie czymś tak wyjątkowym, jedynym, niezwykłym, fantastycznym, cudownym, pięknym, najważniejszym, że tylko o Niego nam chodzi. Nie o Niego, żeby Go do czegoś wykorzystać, żeby stał się, nie wiem... narzędziem naszego zwycięstwa gdzieś tam. Nie. Tylko On sam, On jest skarbem, jakby był jedynakiem, skarbem ukochanym, jedynym, co mam i to jest moja największa miłość. I tylko tak można podejść do Pana Jezusa. Kochani, dzisiaj takie myślę, dosyć ważne pytanie. Do czego wykorzystujesz Jezusa? Do czego wykorzystujesz wiarę? Do czego wykorzystujesz, nie wiem... chrześcijaństwo? Do jakich własnych interesów próbujesz je zaprząc? A Jezus mówi nie rób tego. Nie mówcie o mnie w ten sposób, nie wykorzystujcie mnie do tych waszych aspiracji. Moi drodzy, tyle na dzisiaj w tym kolejnym naszym spotkaniu z INN-owym. Zapraszam oczywiście na następne. Będą znowu jakieś takie stare, nagrane już dawne kazania. Też się pewnie jeszcze pojawią jakieś takie nagrane na nowo, tam, gdzie będzie ich brak. Na dzisiaj tyle. Ściskam was, pozdrawiam, błogosławię i do zobaczenia już niedługo. Z Bogiem, paaa...