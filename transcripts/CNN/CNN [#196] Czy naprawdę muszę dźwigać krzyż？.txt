 Dzień dobry, szczęść Boże, dobry wieczór, moi kochani, witam was bardzo serdecznie w kolejnym naszym niedzielnym spotkaniu z cyklu CNN, czyli niedzielne gadanie do czytań, czyli kazanko do okienka. Proszę posłuchajcie fragmentu Ewangelii św. Mateusza, bo Mateusza sobie czytamy już od wielu, wielu niedziel, następujący fragment jest dzisiaj. Jezus zaczął wskazywać swoim uczniom na to, że musi udać się do Jerozolimy i wiele wycierpieć od starszych jarcy kapłanów oraz uczonych w Piśmie, że będzie zabity i trzeciego dnia zmartwychwstanie. A Piotr wziął go na bok i począł robić mu wyrzuty. Panie, niech cię Bóg broni, nie przyjdzie to nigdy na ciebie. Lecz on odwrócił się i rzekł do Piotra, Zejdź mi z oczu szatanie, jesteś mi zawadą, bo nie myślisz po Bożemu, lecz po ludzku. Wtedy Jezus rzekł do swoich uczniów, Jeśli ktoś chce pójść za mną, niech się zaprze samego siebie, niech weźmie swój krzyż i niech mnie naśladuje. Bo kto chce zachować swoje życie, straci je. A kto straci swe życie z mego powodu, znajdzie je. Cóż bowiem za korzyść odniesie człowiek, choćby cały świat zyskał, a na swej duszy szkodę poniósł. Albo co da człowiek w zamian za swoją duszę? Albowiem Syn Człowieczy przyjdzie w chwale Ojca swego razem z aniołami swoimi i wtedy odda każdemu według Jego postępowania. Moi drodzy, moi drodzy, bardzo ważna Ewangelia, bardzo ważny tekst, bardzo dobrze znany, ale myślę, sprawiający nam trochę w chrześcijaństwie kłopotów, właśnie przez to, że jest tak ważny. Pewnie mógłbym wymieniać więcej, ale jest trochę, powiem tylko o dwóch, takich śladów interpretacji tego tekstu, jakby on się trochę tak wykoślawił, że robi się z niego coś niedobrego. To jest kochani, trudny tekst. Tekst o krzyżu, tekst o tym, że trzeba zgodzić się na cierpienie w życiu, że mało tego, nie da się pójść za Jezusem, kiedy się nie weźmie krzyża. I mam wrażenie, że taka nasza ludzka zdolność do gloryfikacji tego, co trudne, sprawia, że ten tekst trochę przestaje być dobrą nowiną. Powiem wam, mówię tylko o dwóch takich interpretacjach, które często słyszę. Jedna z nich jest taka, że to jest tekst, który uszlachetnia cierpienie. To jest tekst, który mówi, że krzyż to jest coś pięknego, że cierpienie i trudność w życiu, skoro Jezus mówi, że są konieczne i że nie da się pójść za nim bez tego, że one są czymś pięknym samym w sobie. Kochani, to nieprawda. Wszelkie cierpiętnictwo, czyli wszelka próba gloryfikacji tego, co jest trudne, co jest cierpieniem, co jest nieszczęściem, co jest złem, co jest grzechem, co jest jakimś trudem życiowym, jakakolwiek próba mówienia, że to samo w sobie w ogóle jest czymś dobrym, czymś, nie wiem... błogosławionym, to nieprawda. Nieprawda, kochani. Bóg nas nigdy nie zachęcał do gloryfikacji cierpienia, do gloryfikacji nieszczęścia, do gloryfikacji trudności. Nie. Ten tekst nie jest o tym. On nie jest o tym, że życie chrześcijańskie ma być strasznie ciężkie i że jak jest strasznie ciężkie, to jest dobrze. Nie, kochani. To nie jest o tym. Druga interpretacja, też często to słyszę, to jest taki tekst, który się wykorzystuje jako taką broń, nigdy w ogóle, uważam, nie wolno wykorzystywać Pisma Świętego jako broni przeciwko komukolwiek, jako taką broń przeciwko tym wszystkim, którzy próbują w Ewangelii wszędzie widzieć dobrą nowinę, tak? I to jest taka droga pokazania, że tak nie jest, że kiedy się mówi o tym, że Bóg wszystkich kocha i że Bóg każdemu pomoże i że Bóg chce każdemu błogosławić, no to to jest taki tekst, który ma pokazać, że jest inaczej. I kochani, ja rozumiem oczywiście przeciwko czemu są takie zarzuty kierowane, tak? Przeciwko takiej Ewangelii, która by mówiła, że krzyża nie ma. To rozumiem. Ale ten tekst nie jest o tym, kochani. O czym jest ten tekst? Kochani, bardzo trzeba nam zrozumieć najpierw sytuację, w której On się pojawia, sytuację, w której Pan Jezus mówi i potem z tej jednej sytuacji Pan Jezus to rozszerza w ogóle na doświadczenie ludzkie. Jaka to jest sytuacja? To jest taki moment, kochani, w życiu Pana Jezusa i apostołów, kiedy Pan Jezus zaczyna być bardzo szeroko znany, kiedy Pan Jezus staje się postacią sławną, postacią uwielbianą, postacią, która oczywiście, że rodzi już wątpliwości, oczywiście, że są faryzeusze, są uczeni w Piśmie, którzy zaczynają przeciwko Niemu występować, ale to jeszcze nie ma takiej skali, jak to będzie na końcu, potem, tuż przed Jego śmiercią, gdzie naprawdę będą nastawać na Jego życie. Nie. Tutaj na razie Pan Jezus jest kimś, kto zaczyna ściągać wielkie tłumy, dlatego że dzieją się cuda, dzieją się uzdrowienia, dzieją się fantastyczne wydarzenia i ludzie po prostu uwielbiają Jezusa. Teraz można powiedzieć ten taki rodzaj uwielbienia Jezusa, który jest znany pod hasłem Hosanna, tak? Czyli te wszystkie ludzie, którzy naprawdę widzą w Nim Mesjasza, widzą w Nim Proroka, widzą w Nim Uzdrowiciela, są zachwyceni Jezusem. I w tym biorą udział apostołowie. Apostołowie widzą, co się dzieje wokół Jezusa. I Piotr, jak to Piotr, wiele nie myśląc, jest przekonany, że to, co się teraz wydarzy, to, co będzie od tego momentu z Nim, z apostołami, z Jezusem, to będzie po prostu jedno wielkie pasmo szczęścia. On ma nadzieję, że Chrystus po prostu prawdopodobnie będzie kimś najważniejszym w Izraelu, że będą Go uwielbiali, że będą Go wywyższali. Mówiąc krótko, Piotr się zachłysnął takim byciem z Panem Bogiem, gdzie Pan Bóg różne rzeczy naprawia. I to jest prawda, bo tak jest. Gdzie Pan Bóg prostuje życie człowieka. Piotr jest zafascynowany tym, co robi Jezus, kiedy przychodzi ponaprawiać ludzkie słabości, cierpienia, choroby i tak dalej. I Piotr się tym po prostu zachłysnął. Był przekonany, że to właśnie o to chodzi, że na tym polega jakby bycie z Jezusem, bycie w chrześcijaństwie, już po naszemu później. I Pan Jezus oczywiście, kiedy to widzi, kiedy to słyszy, zobaczcie, jaki śmieszny jest święty Piotr, nie? On mówi... do Pana Jezusa mówi Niech cię Bóg broni! tak? Wyznał Go, pamiętacie, to było w Ewangelii, nie? Tydzień wcześniej, to jest ta sama rozmowa cały czas. Wyznał Go, że to On jest Synem Bożym, czyli ma Boga przed sobą i wierzy, że to jest Bóg, nie? I mówi do Jezusa Niech cię Bóg broni! Czyli ty sam się broń przed takim myśleniem, nie? To na ciebie nigdy nie przyjdzie. Czyli nie może być żadnych trudności, nieszczęścia, dobre życie to jest takie życie, gdzie się wszystko układa. Kochani, to się nie wzięło, tak powiem, z powietrza. Takie było całe myślenie Starego Testamentu. Dla nich, jak się działo dobrze w życiu, jak było bogactwo, było szczęście, było zdrowie, to znaczyło, że Bóg błogosławi. Jak było niezdrowie, jak były choroby, jak były nieszczęścia, brak pieniędzy, bieda, to znaczy, że Bóg nie błogosławia, znaczy, że u człowieka jest coś nie tak. To, że jest dobrze, wyznacznikiem tego miało być to, że wszystko się dobrze układa. I Piotr właśnie z takiego myślenia występuje. I zobaczcie, Jezus go gani, aczkolwiek trzeba też dobrze zrozumieć, w jaki sposób go gani, nie? Bo tam jest to słowo szatanie. Dla mnie się, kochani, oczywiście, że słowo szatan od razu kojarzy z diabłem, tak? Kochani, Pan Jezus tam nie nazywa Piotra diabłem. Szatan po grecku to jest po prostu przeciwnik. On tam mówi zachowujesz, jak ktoś to myśli przeciwnie niż ja. Nie bądź moim przeciwnikiem. Jakby chcę, żebyś wszedł w moją logikę myślenia. I co mówi Pan Jezus? Otóż uwaga, kochani, ten tekst jest dobrą nowiną. Jest bardzo trudną, bardzo wymagającą, taką idącą pod włos temu, co my myślimy, ale jest absolutnie dobrą nowiną. Czyli co mówi Jezus? Otóż Jezus mówi bardzo prostą rzecz. Mówi Piotrze i cała ludzkości w ten sposób po grzechu pierworodnym, po tym, jak zło weszło na świat, po tym, jak szatan ma swoje dopowiedzenia, boście go posłuchali. Czyli dopóki nie nastąpi koniec czasów, kiedy to wszystko zostanie pokonane, to dopóki tak jest, Piotrze, nie ma takiej opcji życia, gdzie się wszystko będzie układać. Nie ma takiej opcji życia, gdzie nie będziesz nosił na swoich barkach jakiegoś ciężaru. I jeżeli oczekujesz, że takie będzie życie, to jesteś przeciwnikiem. To myślisz inaczej niż ja. Jesteś kimś, kto myśli w kontrze do mnie. Kochani, o to chodzi w tym tekście. To nie jest tekst cierpienie jest dobre i trzeba je nosić, chwaląc Boga. Nie, Pan Jezus mówi po prostu... On stwierdza fakty. Jezus mówi, nie ma takiej wersji w życiu, że wszystko dzisiaj będzie układało. Kochani, to sobie przyłóżmy na takie konkrety. Jeżeli ktoś z was oczekuje, że w jego małżeństwie wszystko będzie poukładane i nie będzie w tym małżeństwie trudności, nie będzie w tym małżeństwie momentów kryzysowych, że nie będzie zmagania z miłością, nie będzie trudu przekraczania siebie, to się myli. Po prostu. Nie ma takiej wersji, żeby było małżeństwo i miłość bez trudności. Jeżeli ktoś myśli, że jest możliwy taki Kościół, gdzie nie będzie grzechu, gdzie nie będzie księży, którzy zdradzają, że nie będzie księży, którzy grzeszą, że nie będzie katolików, którzy kalają imię Pana Boga, gdzie katolicy nie będą zdradzać tego, kim są. Jeżeli ktoś oczekuje, że taki Kościół kiedyś będzie, taki, w którym nie będzie zdrady, nie będzie grzechu, nie będzie bezracenia, nie będzie chciwości pieniądza, uwaga, nigdy nie będzie takiego Kościoła. W Kościele zawsze będzie jakiś trud. Kościół zawsze będzie ci przynosił jakieś zmaganie, będzie cię wkurzał, będzie cię denerwował, będzie grzeszny. Uwaga, jeżeli myślisz, że ty w swoim życiu staniesz w takim miejscu, gdzie już nie będziesz miał nic wspólnego z żadnymi pokusami, grzechami, trudnościami, zmaganiami, kryzysami i tak dalej, to się mylisz. Co mówi Jezus? Jezus po prostu stwierdza fakt, że Jezus mówi w tym świecie, w którym jesteśmy, po grzechu, który się wydarzył, nawet jeżeli się ze mną jest, nawet jeżeli się ze mną idzie, będą w tym świecie rzeczy trudne, rzeczy, które są krzyżem, rzeczy, które cię będą bolały, które będziesz cierpiał. Nie ma takiej wersji życia, żeby tego nie było. Kochani, ja czasem słyszę takich kaznodziejów, na szczęście nie jest ich wielu, ale trochę takich słyszę, to że obiecuję, że jak się pójdzie za Jezusem, to Jezus wszystko uzdrowi, to Jezus wszystko naprawi, to Jezus wszędzie zaprowadzi ład i porządek. Uwaga, tak, po śmierci i po końcu czasów tak. I że oczywiście Jezus bardzo wiele rzeczy będzie w stanie naprawić w trakcie naszego życia, jasna sprawa. Ale uwaga, wszystko nie. Dlaczego? Dlatego, że to nie tylko od Niego zależy, ale od nas i od innych ludzi. A my niestety zawalamy i my Mu na to, albo inni ludzie Mu na to nie pozwolą. Nawet jeżeli ty pozwolisz Jezusowi w swoim życiu wszystko naprawić, to obok ciebie są jeszcze inni ludzie, którzy nie pozwolą Jezusowi działać w ich życiu i w związku z tym oni cię będą krzywdzić. I Jezus tam nic nie może zrobić, dopóki oni nie pozwolą, żeby On im pomógł. W związku z tym ty będziesz nosił krzyż tych innych ludzi. Nie ma takiej opcji w życiu, żeby nie było w Nim cierpienia, trudności, zmagania, upadków zła itd. itd. No po prostu nie ma takiej opcji. I co mówi Jezus? Tam, gdzie Jezus mówi ZEJDŹ MI Z OCZU SZATANIE, ja już wam to kiedyś mówiłem, tam dosłownie Jezus mówi STAŃ ZA MNĄ. Tak mówi do Piotra. Tam jest greckie wyrażenie STAŃ ZA MNĄ, czyli On stoi przed Jezusem, jako ktoś kontra Jemu, przeciwnik, który mówi inaczej, a Jezus mówi Piotrze, chcę, żebyś stanął za Mną, czyli żebyś się zgodził na Mój sposób widzenia i żebyś poszedł za Mną. Bo mówi nie myślisz po Bożemu, czyli tak jak ja, ale myślisz po ludzku. Myślisz po ludzku, czyli oczekujesz, wszystko się poukłada, wszystko będzie dobrze. Jezus mówi Nie, Piotrze, chcę, żebyś stanął za Mną i przez to wszystko, co się nie układa, przez to wszystko, co jest cierpieniem, przez to wszystko, co jest krzyżem, pójdziemy razem. Ja cię przez to przeprowadzę. Nie mówi Ja sprawię, że tego nie będzie, tylko Ja wezmę razem z tobą ten krzyż, ty weźmiesz ten krzyż, który masz, ja jako człowiek biorę ten krzyż, tak samo jak każdy inny człowiek i razem przejdziemy przez to. Kochani, to jest mega dobra nowina. Jezus mówi Ze mną, jeżeli nie będziesz przeciwko Mnie, czyli kontra Mnie, jeżeli nie będziesz myślał inaczej niż ja, ale zaczniesz... pozwolisz, żebym to ja pokazywał ci, jak należy myśleć, jak należy iść. Czyli pozwolisz się poprowadzić. Stań za mną i pozwól się poprowadzić, to przejdziemy przez to wszystko, co jest trudne, przez to wszystko, co jest krzyżem, przez to wszystko, co jest cierpienie. Kochani, o tym jest ta Ewangelia. To jest niesamowita Ewangelia o dobrej nowinie, że z Jezusem można przejść przez wszystkie cierpienia. Nie, że one znikną, nie, że ich nie będzie, nie, że nie będzie zmagania, że nie będzie rzeczy trudnych, które ci Jezus zaproponuje, one będą cię wymagały naprawdę wielkiego wysiłku. Nie o tym jest ta Ewangelia. Ona mówi, to wszystko będzie. Postawię przed tobą trudne wymagania, bo pójście za mną jest momentami niełatwe, ale jeżeli pójdziesz za mną, to ja cię poprowadzę przez to. Nie zostawię cię samego, tylko stań za mną, chodź ze mną. O tym mówi Pan Jezus. Kochani, to jest bardzo trudna Ewangelia, bo ona mówi, nie będzie lekko. Ona mówi, nie będzie wszystko super, ekstra fajnie i że święto ci przyjdzie od tak i że wyzwolenie z grzechów to jest po prostu jakaś gratka. Nie. Jezus mówi tak. Musisz wziąć ten krzyż, ale chodź ze mną. Przejdziemy go. To jest, kochani, dobra nowina. Ta Ewangelia, jak każda Ewangelia Jezusa, to jest dobra nowina. Posłuchaj Jezusa. Weź swój krzyż. Stań za Nim. Nie obok Niego, nie przed Nim, nie przeciwko Niemu, tylko za Nim i pójdź razem z Nim przez ten swój krzyż, a On ci pokaże i pomoże, jak przez to przejść. Moi drodzy, moi mili, to by było na tyle w tym naszym dzisiejszym spotkaniu. Bardzo wam za nie dziękuję. Mam nadzieję, że dotrze do was dzisiaj ta dobra, ta przepiękna nowina, trudna, ale przepiękna nowina od Pana Jezusa. Ściskam was, bardzo was pozdrawiam, bardzo was błogosławię i do zobaczenia już niedługo. Z Bogiem, papa...