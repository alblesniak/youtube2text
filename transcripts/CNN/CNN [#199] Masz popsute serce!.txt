 Dzień dobry, szczęść Boże, dobry wieczór, moi drodzy, bardzo serdecznie was witam w kolejną niedzielę w naszym kolejnym spotkaniu z cyklu CNN, czyli kazanko do okienka. Proszę posłuchajcie, jaką mamy dzisiaj Ewangelię, którą czytamy dzisiaj w liturgii. Z Ewangelii św. Mateusza Jezus opowiedział swoim uczniom następującą przypowieść. Królestwo Niebieskie podobne jest do gospodarza, który wyszedł wczesnym rankiem, aby nająć robotników do swojej winnicy. Umówił się z robotnikami o denara za dzień i posłał ich do winnicy. Gdy wyszedł około godziny trzeciej, zobaczył innych stojących na rynku bezczynnie i rzekł do nich idźcie i wy do mojej winnicy, a co będzie słuszne, dam wam. Oni poszli. Wyszedłszy ponownie około godziny szóstej i dziewiątej, tak samo uczynił. Gdy wyszedł około godziny jedenastej, spotkał innych stojących i zapytał ich czemu tu stoicie cały dzień bezczynnie. Odpowiedzieli mu bo nas nikt nie najął. Rzekł im idźcie i wy do winnicy. A gdy nadszedł wieczór, rzekł właściciel winnicy do swego rządcy zwołaj robotników i wypłać im należność, począwszy od ostatnich aż do pierwszych. Przyszli najęci około jedenastej godziny i otrzymali po denarze. Gdy więc przyszli pierwsi, myśleli, że więcej dostaną. Lecz i oni otrzymali po denarze. Wziąwszy go, szemrali przeciw gospodarzowi mówiąc Ci ostatni jedną godzinę pracowali, a zrównałeś ich z nami, którzy znosiliśmy ciężar dnia i spiekotę. Na to odrzekł jednemu z nich. Przyjacielu, nie czynię Ci krzywdy. Czyż nie o denara umówiłeś się ze mną? Weź co twoje i odejdź. Chcę też i temu ostatniemu dać tak samo jak tobie. Czy mi nie wolno uczynić ze swoim, co zechcę? Czy na to złym okiem patrzysz, że ja jestem dobry? Tak ostatni będą pierwszymi, a pierwsi ostatnimi. Moi drodzy, bardzo znana przypowieść Pana Jezusa, która, myślę, często rodzi też różnego rodzaju kontrowersje. Słyszałem wielokrotnie, kiedy ta Ewangelia była takim... jakby taką kością niezgody, tak? która czasem się wśród katolików budzi, na przykład, kiedy jest mowa o zbawieniu ludzi, którzy nawrócili się w ostatniej chwili, co nie? Jakby... słyszę takie głosy, że na pewno Bóg nie pozwoli na to, żeby ktoś całe życie grzeszł, a potem się na samym końcu życia nawróci w ostatniej chwili i Pan Bóg go przyjmie. Wiem, że część oczywiście się z tym zgadza, ale część katolików mówi nie, nie, tak nie może być, to byłoby niesprawiedliwe. Uwaga! Ta przypowieść mówi, że Pan Bóg może tak zrobić. Ktoś pracował cały dzień i dostał nagrodę nieba. Ktoś pracował tylko ostatnią godzinę i dostał tę samą nagrodę. Kochani, od tego zacząłem, bo chciałbym od razu skierować nasze myśli w kierunku pytania o serce. Bo to nie jest Ewangelia o tym, co komu się należy, co komu można dać, co jest sprawiedliwe, a co nie. Tylko musimy zacząć tę Ewangelię od myślenia o sercu. I kochani, jeżeli nie zaczniemy myśleć w tej Ewangelii o sercu, to jesteśmy w ogóle w lesie. Zobaczcie, z czym mamy tutaj do czynienia. Mam między Panem w tej przypowieści, traktując ją tak bardzo dosłownie, bardzo konkretną umowę z pracownikami. Przychodzi jakiś Pan rano, czekają najemnicy na to, żeby ich nająć do roboty, on ma miejsce w swojej winnicy, jest u niego praca, mówi -"Chodźcie". Mówi -"Jak się umawiamy? Będziecie pracowali cały dzień? Zapłacę wam za to denara". To była, kochani, w tamtym czasie normalna wypłata, nie jakaś żadna taka, nie wiem... katorżnicza itd. Nie. Za dzień pracy denar jakby daje wam właściwe, wartościowe, odpowiednie wynagrodzenie. I oni mówią bez żadnego zastanowienia. Dobrze. Nie mówią za mało, za dużo, chcemy więcej. Nie. Mówią -"Ok. Umawiamy się na jednego denara". Kiedy zaczyna się problem? Problem zaczyna się wtedy, kiedy okazuje się, że ktoś inny za coś innego, za, jak się okazuje, dużo mniejszą pracę, dostał tyle samo. Kochani, w czym tu rzecz? Dopóki chodziło tylko o nich, dopóki chodziło tylko o ich relacje, że tak powiem, z Panem, właścicielem tej winnicy, czyli w naszym wypadku relację naszą z Panem Bogiem, to jeszcze jest wszystko ok. Jakby umawiamy się z Panem Bogiem na pewne relacje, pewne wynagrodzenie itd. Ale kiedy dochodzi ktoś inny, nagle ta sytuacja kogoś innego wydobywa z naszych serc jakby prawdę o tych sercach. Że nagle się okazuje, że my w porównaniu z kimś innym już nie jesteśmy tacy zadowoleni i szczęśliwi z tego, co mamy. Kochani, spróbujcie temu przyjrzeć w takich codziennych sprawach. Zobaczcie, że na przykład dopóki bylibyśmy, nie wiem... żyjemy jakoś tam bez patrzenia na innych, wiemy, że to jest trudne. Mamy to, co mamy, może nam się to wydawać trochę za małe, ale często potrafimy jeszcze być wdzięczni, nie? Że Panie Boże, no może chciałbym więcej, ale jestem Ci wdzięczny za to, co mam. Ale kiedy nagle się pojawi obok nas ktoś inny, a nie daje Boże jeszcze ktoś, kogo uznajemy za takiego może mniej świętego od nas albo kogo znamy o różne słabości, kto ma różne wady i tak dalej i nagle się okazuje, że on ma więcej niż my, to już nam przestaje wystarczać to, co do tej pory żeśmy uznawali Panie Boże, no może nie mam tak dużo, ale za to Ci dziękuję, tylko rodzi się w nas złość. Kochani, zobaczcie, że jest też część takich ludzi na przykład, że nawet nie chodzi o to, co oni mają, tylko o to, żeby ktoś nie miał. To kiedyś ojciec Jacek Szalin, dominikanin, nazywał to w ogóle, to jest jakaś teoria taka psychologiczna, gdzie chodzi o to, że część ludzi, no nie wszyscy prawdopodobnie, ale część ludzi czuje się szczęśliwa nie dlatego, że coś ma, tylko dlatego, że ma więcej niż ktoś inny, ewentualnie dlatego, że ktoś inny nie ma tego, co on ma. Ojciec Jacek Szalin podawał taki przykład, to uważam, że w ogóle dosyć tragiczne, że zrobił on jakieś takie badania, gdzie był jakiś taki konkurs między ludźmi, gdzie był zakład o stówę, kto tam wygrał, no to dostał tę stówę. Jakiś człowiek przegrał 100 zł, powiedzmy, po 100 zł, tam pewnie była jakaś inna waluta. I po tym badaniu, ci, którzy to badanie prowadzili, złożyli mu następującą propozycję Jeżeli nam dołożysz 20 zł, czyli zapłacisz nam 20 zł, to my tam temu człowiekowi odbierzemy tę stówę. Nie to, że ty ją dostaniesz, ale on nie będzie jej miał. I w końcu się okazuje, jakiś procent ludzi, już nie pamiętam, 30-40% ludzi godziła się na coś takiego. Nawet nie chodzi o to, żeby odzyskali stówę, tylko żeby tamtym zabrać. Otóż, kochani, my naprawdę mamy serca niedoskonałe. Mamy serca popsute. Po grzechu pierworodnym, po tym, jak świat się popsuł, bo takie serca nasze nie są z pomysłu Pana Boga, ale od tego popsutego świata, w którym żyjemy, nasze serca również się wypaczyły. I bardzo ciągną ku sobie. I kochani, to jest jedna z przypowieści, gdzie Pan Jezus uczy serca. Gdzie Pan Jezus uczy, jakby, jak mamy kształtować swoje serce. Kochani, zobaczcie, bardzo piękny jest obraz tego gospodarza tej winnicy, nie? który wychodzi i szuka tych, którzy nie mają. Szuka tych, którzy nie mają rano, którzy nie mają w południe, którzy nie mają wieczorem. Jego główne zainteresowanie, zobaczcie, nie jest takie, żeby tylko jak najwięcej było robotników, żeby mu jak najwięcej kasy tam przynieśli, w sensie zarobili tą swoją pracą. Tak będzie oczywiście musiały im zapłacić, ale oni wytworzą jakiś produkt, nie? Nie. On wychodzi ciągle szukając, kogo by można jeszcze nająć. Zobaczcie, wychodzi o tej ostatniej godzinie dnia, kiedy naprawdę już tak po ludzku, tak ekonomicznie, to nie będzie miał żadnego pożytku z tych ludzi. Ostatnia godzina w ogóle co to jest? I on pyta -"Dlaczego wy jeszcze stoicie?" A oni mówią -"No bo nas nikt po prostu nie nają, no cały dzień tu byliśmy, ale nikt nas nie chciał." I on mówi -"No to chodźcie." Mówi -"Niewiele z tego będę miał, ale chodźcie." I daje im, zauważcie, za cały dzień pracy, nie? Jego główne jakby zainteresowanie to jest, on szuka pustych serc, żeby te puste serca czymś wypełnić. Kochani, jest taka bardzo piękna definicja, chyba święty Wincenty Apollo ją zostawił w swoich pismach, tak mi się wydaje, gdzieś tak mi się to obija po głowie, gdzie on zadaje pytanie -"Co to jest sprawiedliwość?" Mówi -"W jaki sposób też patrzeć na Boga, który jest sprawiedliwy?" I święty Wincenty Apollo mówi tak -"Sprawiedliwość nie polega na tym, żeby każdemu dać to, co jemu się należy, nie?" Bo tak nam się często wydaje, że sprawiedliwie to jest tak, jak się komuś należy, czy jak się komuś mało należy, bo robi coś złego, no to sprawiedliwie jest nie dawać mu ponad miarę, tak? Więc święty Wincenty mówi -"To nie jest taka głupia definicja." Ale mówi -"Znaczna prawdziwsza, znacznie bardziej prawdziwa, ta od Pana Boga, to jest definicja dać każdemu, czego potrzebuje." Czyli nie co mu się należy, bo tutaj, kochani, często z nami jest kiepsko, bo nam się nie należy za dużo, ale to, czego ktoś potrzebuje. I zobaczcie, ten Pan był sprawiedliwy właśnie względem tego. Nie co się komu należy. Według takiej logiki można pomyśleć, że tym, którzy pracowali cały dzień, należy się więcej niż tym, którzy pracowali jedną godzinę. Ale Pan miał inną perspektywę patrzenia. Pan miał perspektywę patrzenia, co kto potrzebuje. Widział, że ci potrzebują zapłaty dniówkowej, ci też potrzebują zapłaty za cały dzień. Nie dlatego, no właśnie, że byli leniami, a On ich wynagrodził ponad stan. Nie. Dopiero ich nają wtedy. Wcześniej ich nie nają. Wcześniej się nie dało może jakoś. On odpowiedział na potrzebę tego, czego oni potrzebowali. Kochani, my musimy zmieniać swoje serca. Pan Jezus nas nieustannie wzywa, nawracajcie, odmieniajcie, kształtujcie swoje serca według tego, co was uczę. Kochani, jest taka piękna modlitwa Jezu uczyń serca nasze według serca twego, nie? Dla mnie ta przypowieść to jest dokładnie jedna z metod Pana Jezusa. Gdzie On mówi tak po ludzku, jak na to spojrzycie, to macie zgrzyt, to macie takie coś, no to coś tu jest nie tak. I On mówi właśnie dlatego was tego uczę, żebyście nie patrzyli tymi takimi ludzkimi miarami, tylko nauczy się patrzeć, gdzie ktoś czegoś potrzebuje. Nauczy się patrzeć, jaki jest jego głód. Nie co mu się należy, nie czy jest porządny, nie czy jest sprawiedliwy, tylko jaki jest jego głód. Jak zaczniesz dostrzegać głód ludzi, to nagle zobaczysz, że ktoś tam bardzo dużo dostaje i będziesz w normalnym przekonaniu taki zasmucony. Kurczę, dlaczego on ma więcej niż ja? A nagle potem może odkryjesz kurczę... bo jego głód jest taki wielki. Bo jego głód może jest w ogóle większy od mojego. I w ogóle nie tobie to oceniać. Zobaczcie, jak pięknie mówi ten gospodarz, nie? Mówi... Dlaczego mnie nie pozwalasz być dobrym? Czyli to jest takie zaufanie, że Pan Bóg jest dobry i każdemu da dobrze. Uwaga... to znaczy tobie też. I nawet, jeżeli tobie się wydaje, że to jest za mało, bo ktoś ma więcej, to przecież On jest dobry. Czyli każdemu da tak, jak mu potrzeba. Uwaga... tobie też. Kochani, trzeba nam odmieniać nasze serca według tej ewangelicznej przypowieści. Bardzo ona jest piękna, trudna jest. Ja też tak mam, że jak patrzę na innych, na moich braci itd. i zadaję sobie pytanie, czemu oni mają łatwiej? albo czemu mają takie dary? albo czemu to im przychodzi z łatwością? albo czemu nie mają takich grzechów? albo czemu nie mają takiej przeszłości? itd. A ja mam. A Pan Bóg jest dobry. Pan Bóg da każdemu tak, jak głód każdego Panu Bogu to pokazuje. A nikt, tak jak Pan Bóg, nie zna naszych głodów, więc zaufajmy Mu i według tej Jego szkoły odmieniajmy nasze serca. Moi drodzy, bardzo wam dziękuję za kolejne spotkanie. Mam takie trochę wrażenie, że jakieś takie dzisiaj chaotyczne było to, co mówiłem. Jakoś mi się to nie udało dobrze poskładać, ale mam nadzieję, że załapiecie, a jak nie, no to trudno. Czasem musi być słabo, nie? No właśnie, no... Trzeba się zgodzić na to, że nie zawsze nam też wychodzi. Ale mam nadzieję, że Duch Święty wam przyniesie nowe serce. Przez to, Boże Słowo, nawet nie przez mój komentarz, ale przez to, Boże Słowo, a to wystarczy. On wasze serce będzie odmieniał. O to się modlę dzisiaj, w tym naszym spotkaniu. Widzimy się, kochani, oczywiście za tydzień w kolejnym CNN. Ściskam was, pozdrawiam, błogosławię i do zobaczenia już niedługo. Z Bogiem, paaa... Napisy stworzone przez społeczność Amara.org