 Szczęść Boże, dzień dobry, dobry wieczór. Moi drodzy, witam was bardzo serdecznie w naszym kolejnym niedzielnym spotkaniu z cyklu CNN, czyli Kazanko do okienka, czyli niedzielny komentarz do czytań. Posłuchajcie, proszę, dzisiaj fragmentu Ewangelii św. Łukasza, który się pojawia w liturgii. Mamy dzisiaj w ogóle pierwszą niedzielę Adwentu, więc od tego tekstu zaczynamy Adwent. Posłuchajcie. Jezus powiedział do swoich uczniów Będą znaki na słońcu, księżycu i gwiazdach, a na ziemi trwoga narodów bezradnych wobec huku morza i jego nawałnicy. Ludzie mdleć będą ze strachu w oczekiwaniu wydarzeń zagrażających ziemi, albowiem moce niebios zostaną wstrząśnięte. Wtedy ujrzą Syna Człowieczego nadchodzącego w obłoku z mocą i wielką chwałą. A gdy się to dziać zacznie, nabierzcie ducha i podnieście głowy, ponieważ zbliża się wasze odkupienie. Uważajcie na siebie, aby wasze serca nie były ociężałe wskutek obżarstwa, pijaństwa i trosk doczesnych, żeby ten dzień nie spadł na was z nienacka, jak potrzask. Przyjdzie on bowiem na wszystkich, którzy mieszkają na całej ziemi. Czuwajcie więc i módlcie się w każdym czasie, abyście mogli uniknąć tego wszystkiego, co ma nastąpić i stanąć przed Synem Człowieczym. Moi drodzy, od takiej właśnie opowieści ze św. Łukasza rozpoczynamy adwent tegoroczny. Nie wiem, czy, kani, wiecie, pewnie wiecie, bo już wam to mówiłem wielokrotnie, że tak naprawdę adwent zawsze się składa jakby z dwóch części. Pierwsza część adwentu nie jest bezpośrednim oczekiwaniem na Boże Narodzenie, nie jest bezpośrednim wspominaniem tego, co się wydarzyło dwa tysiące lat temu, tylko jest bardziej skoncentrowany na rzeczach przyszłych. Czyli na takim oczekiwaniu na powtórne przyjście Pana Jezusa. To się może w ogóle wydarzyć już dzisiaj, więc to niekoniecznie jest taka odległa przyszłość, ale jakby nie jest bezpośrednio związany z Bożym Narodzeniem. Dopiero później, mniej więcej od 17 grudnia, będzie jakby zmiana i wtedy będziemy jakby już bezpośrednio się przygotowywać do Bożego Narodzenia. Kochani, zawsze w tej pierwszej części pojawiają się takie teksty apokalityczne, takie teksty, które zapowiadają no właśnie... znaki kończa czasu, zapowiadają to, jak to będzie wyglądało i tak dalej. Ale kiedy sobie czytałem tą dzisiejszą Ewangelię, to moją uwagę zwróciła druga część tego tekstu, jakby po tych wszystkich opisach właśnie tych wstrząśniętych światów, narodów przerażonych i tak dalej. Takie bardzo proste zdanie, które, kochani, myślę, że jest bardzo ważne. Pewnie o tym wam już też kilka razy mówiłem, ale myślę, że warto do tej myśli wracać. Uważajcie na siebie, aby wasze serca nie były ociężałe wskutek obżarstwa, pijaństwa i trosk doczesnych, bo wtedy nie zauważycie, kiedy będzie przychodził Pan Jezus. Moi drodzy, naszym celem w życiu jest spotkać Pana Jezusa. Miejmy nadzieję kiedyś tak ostatecznie, kiedy będzie paruzja albo kiedy po prostu umrzemy, ale też Go tak spotykać w codzienności, spotykać Go nieustannie, czyli żyć jakby tak otwartym sercem, tak otwartą głową, tak otwartym życiem, żeby Go spotykać dzień w dzień. Zobaczcie, Pan Jezus dzisiaj mówi, że pierwszym warunkiem, albo raczej pierwszą przeszkodą, która wam uniemożliwia zrobienie tego, czyli spotkanie się z Jezusem, jest obżarstwo, pijaństwo i troski doczesne. Kochani, zauważcie, że to są takie rzeczy, takie bardzo przyziemne. Pan Jezus nie mówi słuchajcie... są pewne duchowe niebezpieczeństwa, trzeba uważać. Są, nie wiem... rzeczywistości mistycznego, jednoczenia z Bogiem, które mają swoje prawa, więc się musicie nauczyć tymi prawami żyć, musicie się nauczyć, jak się Boga szuka. Nie mówię Panu Bożu, że tam to wszystko nie jest ważne, ale Jezus zaczyna i od tego zaczyna się pierwsza niedziela Adwentu od rzeczy bardzo podstawowych. Od tego, żeby nie obżreć się, żeby nie pić za dużo, czyli żeby nie tracić kontroli nad sobą i żeby się nie dać pochłonąć troską doczesnym. Kochani, bardzo mnie to uderzyło. W ogóle uderzyło mnie to, bo to wczoraj też ta sama Ewangelia była w ostatni dzień roku liturgicznego. Ciekawe, że jest taka powtórka. Wczoraj i dzisiaj, tylko wczoraj była trochę krótszej wersji. I już wczoraj sobie o tym myślałem. Kochani, bo to jest takie coś, od czego się w ogóle moje nawrócenie też jakoś tam zaczęło. Nie wiem, czy pamiętacie, opowiadałem wam to chyba w świadectwie i też jeszcze w paru innych pewnie rekolekcjach. Ja, kiedy się nade mną modliło tych dwóch misjonarzy z Brazylii, kiedy się jakby rozpoczęła moja droga do nawracania, bo nie też o moje nawrócenie, bo nawrócę się pewnie tydzień po śmierci, jak dobrze pójdzie, ale rozpoczęła się moja droga do nawrócenia, kiedy oni się nade mną modlili, to pierwszą rzecz, którą mi powiedzieli, to nie były rzeczy o moich grzechach. Te też były oczywiście i były bardzo ważne. To nie były rzeczy o najważniejszych, nie wiem... duchowych rejonach mojej rzeczywistości, mojego życia, które muszę pozmieniać. Nie. Pierwszą rzeczą, którą mi powiedzieli, to Adam, jeżeli chcesz w końcu coś zmienić, jeżeli chcesz w końcu ruszyć w nową drogę z Panem Jezusem, to po pierwsze, musisz posprzątać w celi. W sensie musisz posprzątać pokój. Że dopóki nie uporządkujesz takiego świata fizycznego, takiego świata bardzo takiego przyziemnego, to nie ruszaj dalej, bo to ci będzie zawsze przeszkadzało. Kochani, ja tę myśl bardzo zapamiętałem. Kochani, to nie jest myśl, która polega na tym, jak odkurzasz to prowadzisz głębokie życie duchowe. Nie o to chodzi, chociaż... dlaczego nie? Ale nie o to chodzi. Kochani, chodzi o to, że bardzo często jest taka pokusa, żeby od razu sięgnąć do jakichś takich bardzo wysokich rejestrów, żeby zacząć, jak to mówimy, od takiego wysokiego C. Czyli żeby od razu ruszyć w takie najgłębsze, duchowe jakby problemy. Natomiast, kochani, bardzo często najpierw potrzebujemy zająć się takimi prozaicznymi rzeczami. Mogłoby się wydawać no ale to nie są przecież najważniejsze życiowe sprawy. Na przykład takimi sprawami jak sen. Mówię to zupełnie poważnie. Kochani, jak czasem przychodzi do mnie człowiek, który mi mówi ojcze, ja naprawdę mam takie życie, że ja się nie mam kiedy modlić, a już nawet jak usiądę i jak tylko zaczynam się modlić, to po prostu natychmiast zasypiam. To, kochani, nie jest radą mówienie do niego słuchaj, prowadzenie duchowego życia to jest bardzo ważna sprawa, musisz się mobilizować, musisz się jakoś bardziej tak starać, żeby nie usypiać i tak dalej. Nie. Trzeba się przyjrzeć, jak wygląda ilość snu tego człowieka. Bo jeżeli on się rzeczywiście za mało wysypia i czasem to jest oczywiście konieczne, bo mamy taki moment życia, jak nie wiem... małe dzieci i tak dalej, kiedy nie da się więcej spać, to jasne. Ale, kochani, bardzo często to są po prostu nasze zaniedbania, nasze wybory, nie? Mnie się, kochani, często zdarza dawać ludziom za pokutę, żeby przesypiali koniecznie, nie wiem... 7 godzin dziennie. Kochani, bo jeżeli nasze ciało jest zmęczone albo sami je katujemy czymś, to duch nie pójdzie dalej. Kochani, nie pójdzie. Te słynne słowa Pana Jezusa z Ogrójca, nie? gdzie On się modli i mówi Duch wprawdzie ochoczy, ale ciało słabe. Dokładnie to pokazuje, kochani, że my często mamy duże aspiracje i duże jakby chęci duchowe, ale jednocześnie nie pozwalamy naszym ciałem tego robić. Kochani, nie wiem, czy wam się kiedyś zdarzyło z wypełnionym brzuchem, w sensie po jakimś totalnym obżarstwie, na przykład pójść na adorację. Więc z tej adoracji prawdopodobnie nic nie będzie. Bo albo natychmiast zaśniecie od ilości węglowodanów, albo was będzie po prostu bolał ten brzuch, bo się za dużo najedliście i będziecie tylko myśleć boże, ale jest mi niedobrze i tak dalej. Kochani, skąd się wziął post? Jednym jakby ze źródeł postu jest przygotowywanie się do modlitwy. Czyli pójście na modlitwę, że tak powiem, w gotowości w niewypełnieniu, w głodzie, żeby tym głodem również się modlić. Kochani, kiedy Pan Jezus mówi nie obżerajcie się, nie opijajcie się i nie troszczcie się zbytnio o sprawy doczesne, to mówi można się tak wkręcić w takie rzeczy, że tak powiem, niedotyczące duchowości i o których myślimy, że one przecież nie mają nic wspólnego z tym poziomem, że potem ta duchowość jest niemożliwa. Kochani, zawsze, kiedy ktoś chce podjąć jakąś taką pracę duchową, prosi mnie, żebym mu pomógł, to zanim pójdziemy w jakieś takie najważniejsze sprawy, zawsze się przyglądamy trochę jego życiu. Przyglądamy się, jak wygląda twój kalendarz. Czyli na przykład, czy jest tak, że w ogóle masz taką przestrzeń w swoich zajęciach, w swoich różnego rodzaju zaangażowaniach, w robocie i tak dalej, żeby się w ogóle kiedykolwiek modlić, bo bardzo często pierwszą rzeczą, którą trzeba zrobić, to słuchaj... musisz zrezygnować z koszykówki w sobotę. Ale jak? To przecież to jest dobro, to jest sport. Tak, ale to jest jedyna rzecz, z której możesz zrezygnować tak, że to nie będzie miało wpływu na twoje życie, a która stworzy ci przestrzeń na to, żebyś się mógł modlić. Kochani, chciałbym, żebyśmy zaczęli z takiego... nie wiem, jak to powiedzieć... nie wiem, jakie jest przeciwieństwo wysokiego C. Ja się na muzyce nie znam. Żebyśmy z jakiejś takiej dolnej nuty zaczęli. Przyjrzyjcie się, co najpierw możecie i może temu poświęćcie, kochani, ten pierwszy tydzień Adwentu. Jeżeli mamy się w Adwencie zmieniać, to może warto pierwszy Adwentowy tydzień poświęcić na przyglądnięciu się temu nie co jest tam najważniejszą duchową sprawą, tylko jak wygląda kwestia twojego jedzenia i picia, jak wygląda kwestia twojego zdrowia, jak wygląda kwestia twojego snu, jak wygląda kwestia twojego kalendarza, w sensie twoich zaangażowań, jak wygląda kwestia twojego odpoczynku, twoich wolnych dni, jak wygląda kwestia tego, na co marnujesz czas itd. Tak bardzo po ziemi. Kochani, ja nie mówię, że to jest już wszystko, że wystarczy to uporządkować i nasze życie duchowe rozkwitnie. Nie. Potem trzeba wykonać jeszcze prawdopodobnie bardzo wiele kroków. Nieprawdopodobnie, na pewno. Ale jeżeli tego wcześniej nie zrobisz, to nie będziesz miał na czym budować. Kochani, ja, jak tylko w moje życie wkrada się jakiś taki totalny chaos, nie? Czyli wszystko się po prostu rozkiełbasza, mam za dużo zajęć, po prostu wezmę tysiąc projektów, nieustannie muszę coś robić, nagrywać, konferencje przygotowywać, gadać itd. Potem mam takie wrażenie, że wszystko mi się rozwala w ogóle, nie mam duchowego życia, nie modlę się, Panie Boże, w ogóle pokusy się pojawiają itd. Mówię... Jezu... Wtedy mam takie wrażenie, że Pan Jezus na mnie patrzy i mówi A kazałem ci to brać? A kazałem ci to robić? A mówiłem ci, żebyś nie spał w nocy? A mówiłem ci, żebyś się znowu nażarł o drugiej w nocy, żebyś potem kwiczał przez północy wstał niewyspany i z bolącym brzuchem i w ogóle rano nie masz żadnej siły na modlitwę? Kochani, to są tylko i wyłącznie moje wybory. To są moje zaniedbania, to są moje rozwałki życiowe. Przyjrzyjcie się najpierw tym rzeczom. Wypasiony brzuch, no trochę o tym wiem, nie? Pijaństwo, no tutaj to niewiele wiem. Troski doczesne, tu wiem dużo. One mogą uniemożliwić spotkanie z Jezusem, bo są po prostu przeszkodą, bo sprawiają, że nie możesz się w ogóle podnieść wyżej. Przyjrzyj się w pierwszym tygodniu Adwentu właśnie temu. Moi drodzy, moi kochani, bardzo wam dziękuję za to dzisiejsze spotkanie. Jeszcze jedna rzecz. Kochani, a propos niedzielnych kazań i a propos Słowa Bożego na niedzielę, pewnie już wiecie, ale mam już w ogóle fizyczny egzemplarz, więc wam pokażę. Ukazał się, kochani, drugi tom mojego niedzielnika, czyli niedzielnych kazań, tym razem na rok C, czyli właśnie ten rok, który się teraz rozpoczął. Macie tutaj na każdą niedzielę komentarz biblijny inny, kochani, niż ten, który oczywiście nagrywam tutaj. Co innego wam dzisiaj gadałem, co innego znajdziecie w niedzielniku. Jest to od wydawnictwa w drodze, na pewno znajdziecie jakiś link w opisie pod filmem, gdzie się zaopatrzyć, ewentualnie możecie poszukać w różnych księgarniach. Kochani, pięknie to jest w ogóle wydane. Bardziej mi się podoba wydanie tego niedzielnika. Tu już jest drugi tom. Jak stoją dwa obok siebie, bardzo ładnie to wygląda. Będzie jeszcze trzeci, czwarty, cztery tomy. Będzie bardzo piękna kolekcja niedzielnych kazań Szustaka. Gdybyście chcieli posłuchać, znaczy posłuchać, poczytać, mam nadzieję, dobrych kazań i się przygotować lepiej do niedzieli, to bardzo was zapraszam do niedzielnika. To chyba tyle. Ściskam, pozdrawiam, błogosławię, kochani i miejcie najlepszy początek Adwentu, jaki tylko jest możliwy. Z Bogiem, paaa...