 Dzień dobry, szczęść Boże, dobry wieczór. Moi drodzy, witam was bardzo ciepło i bardzo serdecznie w kolejną niedzielę, w naszym kolejnym spotkaniu z cyklu CNN, czyli kazanko do okienka. Dzisiaj znowu bardziej na żywo, czyli nie odtwarzane kazanie sprzed lat, ale krótki komentarz. Dzisiaj będzie wyjątkowo do drugiego czytania. Czyli nie Ewangelia, nie pierwsze czytanie, ale fragment z listu do galatów. Proszę posłuchajcie, co tam jest napisane. Tak mówi Paweł Bracia, nie daj Boże, bym się miał chlubić z czego innego, jak tylko z krzyża Pana naszego Jezusa Chrystusa, dzięki któremu świat stał się ukrzyżowany dla mnie, a ja dla świata. Bo ani obrzezanie nic nie znaczy, ani nieobrzezanie, tylko nowe stworzenie. Na wszystkich tych, którzy się tej zasady trzymać będą i na Izraela Bożego niech zstąpi pokój i miłosierdzie. Odtąd niech nikt już nie sprawia mi przykrości, przecież ja na ciele swoim noszę blizny, znam je przynależności do Jezusa. Łaska Pana naszego Jezusa Chrystusa niech będzie z duchem waszym, bracia. Amen. Tak pisze dzisiaj św. Paweł. Moi drodzy, pozwólcie dzisiaj na naprawdę chyba krótką myśl, bo chciałbym wam zadać pewne dwa pytania. Albo chciałbym was raczej poprosić, żebyście sami sobie zadali dzisiaj dwa pytania w związku z tym czytaniem. Więc dzisiaj nie tyle będzie kazanie, ile pewna zachęta do takiego przyjrzenia się sobie w świetle tego Słowa Bożego. Słowo Boże powinno nas prześwietlać, powinno nam pokazywać, co się w nas dzieje. Zobaczcie, jaką wizję dzisiaj roztacza św. Paweł w tym fragmencie do galatów. Po prostu kilka zdań, a tyle treści w ogóle, że aż to trudno pomieścić w ogóle w paru słowach. Paweł mówi Rozpoczęło się od momentu krzyża Pana Jezusa, od momentu, kiedy Chrystus poszedł na krzyż, kiedy umarł i zmartwychwstał, rozpoczęło się coś, co nazywa nowym stworzeniem. Czyli Paweł mówi Rozpoczęła się taka era, taka epoka w historii tego świata i ona już będzie trwać na zawsze, gdzie nie chodzi o rytuały, gdzie nie chodzi o taką albo inną praktykę wiary, o takie albo inne zasady, tylko zrobiło się coś zupełnie nowego. Ustanowił się zupełnie nowy sposób funkcjonowania w tym świecie w związku z krzyżem Pana Jezusa. I nazywa to św. Paweł tym, że świat ma być od tego momentu ukrzyżowany dla nas i my jesteśmy ukrzyżowani dla świata. Nie wiem, czy kiedyś myśleliście sobie co to znaczy konkretnie? Co to znaczy, że świat jest ukrzyżowany dla ciebie i co to znaczy, że ty jesteś dla świata ukrzyżowany? Moi drodzy, w Piśmie Świętym świat bardzo często oznacza to, co jest grzeszne. Czyli kochani, nie chodzi o świat w takim sensie wszystko w świecie, tylko to w świecie, co jest związane ze złem, z grzechem, z cierpieniem, z jakąś beznadzieją, nieszczęściem, z dziełami szatana i tak dalej. Czyli kiedy jest mowa o świecie, to jest mowa o pewnej, że tak powiem, części świata, o pewnej warstwie świata, tej, która nie jest związana z dobrym. I co mówi św. Paweł? Od momentu Pana Jezusa cały świat, czyli to, co złe w świecie, ma być dla mnie ukrzyżowany. Czyli jakie? Zabite, niedostępne, przybite do krzyża. Zobaczcie, na czym polegało ukrzyżowanie. Nie mówię, że to była oczywiście dobra praktyka, ale polegało to na tym, że kogoś, kto był złoczyńcą, a przynajmniej taka była pewnie idea w prawie, kto uczynił jakieś złe rzeczy, no to się go zabijało w takim sensie, żeby to zło nie mogło już więcej działać, nie? Pojmowano jakiegoś człowieka, który jakieś złe rzeczy zrobił, który popełnił jakieś przestępstwa i żeby się one więcej nie rozpanoszyły, to zabijano je na krzyżu. Paweł mówi świat ma być ukrzyżowany dla mnie, czyli wszystko, co złe z tego świata, ma być zabite. Czyli mówię tylko, nie wchodzę w żadne relacje, w żadne konszachty ze złem z tego świata. Próbuję, żeby to wszystko było ode mnie oddalone, ukrzyżowane, nie chcę mieć z tym nic wspólnego. Co to znaczy, że ja mam być ukrzyżowany dla świata? To znaczy dwie rzeczy, myślę. Jedną podobną, drugą trochę inną. Podobna taka, że znowu, to, co we mnie, to, co jest we mnie złe, grzeszne, co powinno być skazane na śmierć, to ja to krzyżuję dla świata w takim sensie, żebym nie karmił świata tym czymś, co ja mam. Czyli On sobie tylko nie wydaje z siebie różnych złych rzeczy, różnych niedobrych czynów, decyzji, słów, myśli, intencji, sposobów życia itd. Jakby krzyżuje to w sobie, ale jednocześnie, zauważcie, na krzyżu Pan Jezus pokochał cały również ten grzeszny świat. Pokochał w sensie... ofiarował Mu zbawienie, czyli ofiarował miłość do końca gotową poświęcić się za ten grzeszny świat. Jeżeli ja mam być ukrzyżowany dla świata, tak jak Pan Jezus był ukrzyżowany dla świata, to ja również mam być gotowy, żeby oddać swoje życie za ten świat, przede wszystkim za słabość tego świata. W takim sensie gotowy do tego, żeby się wręcz doprowadzić do śmierci, ratując ten świat, jeżeli będzie potrzeba. I kochani, takie dzisiaj proste pytania, dlatego mówię, że ten komentarz będzie krótki. Po pierwsze, co w świecie nie jest jeszcze dla ciebie ukrzyżowane? Tylko mówię w świecie, czyli w tej grzesznej części tego świata. Bo ja mam takie wrażenie czasem, że jak to zdanie się czyta, że świat ma być ukrzyżowany dla mnie, to sobie mówimy... aha... czyli wszystkie przyjemności, wszystkie rozkosze, wszystkie takie dobra i szczęścia tego świata mają być dla mnie nie. To jest nieprawda. Tylko te z nich, które są złe i niedobre. To nie znaczy, że różne błyskotki tego świata są zawsze złe. Niektóre oczywiście są, ale nie wszystkie są. Niektóre są po prostu pewnym wyrazem dobroci, szczęścia, błogosławieństwa, przyjemności, relaksu itd. I to są dobre rzeczy. I mamy ich wcale nie krzyżować dla siebie. Nie. Zadaj sobie proste pytanie, właściwie takie mądre pytanie, gdzie w świecie te złe rzeczy są jeszcze nieukrzyżowane dla ciebie? Czyli których sobie jeszcze nie przybiłeś do krzyża. Zbadaj je dzisiaj, sprawdź, które to są. Druga rzecz. Zadaj sobie pytanie, gdzie ty jeszcze nie jesteś ukrzyżowany dla świata? Czyli jakie rzeczy z ciebie wychodzą, co w tobie jest takiego, co bardzo niszczy innych? Wczoraj, nagrywam to oczywiście kilka miesięcy wcześniej, kiedy wy to oglądacie, ale wczoraj z braćmi żeśmy rozmawiali o jednym z takich naszych braci. Mieliśmy takiego brata dominikanina, który już odszedł z zakonu, niestety. Już go nie ma od dawna. I takie żeśmy zdanie o nim powiedzieli, że tak... Z jednej strony on miał gołębie serce, był strasznie dobry, nawet jakby był po prostu naprawdę bardzo dobrym człowiekiem, a jednocześnie był strasznym chamem. W sensie to, jak innych traktował, jak się do innych odzywał, jak potrafił ich potraktować, było przeraźliwie chamskie. Ale to wcale nie negowało tego, żeśmy wszyscy mieli takie doświadczenie, że to jest jednocześnie naprawdę bardzo dobry człowiek. I on powinien sobie ukrzyżować właśnie tą hamówę. Czyli tą część, którą dawał światu, która odgradzała od niego ludzi. Pomyśl sobie o sobie w takim kluczu. Bo to nie jest tak, że jesteśmy całkowicie źli albo całkowicie dobrzy, nie. Bardzo często jesteśmy w głębi serca naprawdę bardzo dobrymi ludźmi, tylko jakąś część siebie dajemy taką, która niszczy ten świat. Ukrzyżuj ją. Tę część masz być ukrzyżowany dla świata. A z drugiej strony, gdzie jeszcze się nie krzyżujesz dla świata w tym sensie, że nie oddajesz swojego życia, no właśnie... pomagając słabym, błądzącym, tym, którzy potrzebują pomocy, ludziom bliskim, dalszym itd. czyli gdzie nie idziesz w miłości tak daleko, jak Pan Jezus. To, że oczywiście tak daleko, jak On, to pewnie nigdy nie dojdziemy, ale czy próbujemy Go w tym naśladować? Więc kochani, dzisiaj parę takich pytań. Parę pytań o to, gdzie świat dla ciebie jest jeszcze nieukrzyżowany, a powinien i gdzie ty jeszcze nie jesteś ukrzyżowany dla świata, a powinieneś, powinnaś taki być. Dlatego, że to jest coś, co się stało od momentu, kiedy Pan Jezus przyszedł na ziemię. Tak mówi Paweł. Nastało nowe stworzenie, zupełnie nowy sposób, nowa relacja z Bogiem nastała, nowa relacja z tym światem, nowa relacja z nami. Myślę, że bardzo warto się przyjrzeć temu zdaniu, bo ja mam takie przekonanie, że my to zdanie dobrze znamy, tak? Świat ma być ukrzyżowany dla mnie, a dla świata. I co to znaczy? Ja mam wrażenie, że część ludzi traktuje to w taki sposób, że aha... czyli chrześcijanie muszą się wyłączyć po prostu ze wszystkich takich przyjemności tego świata. Tu nie o to chodzi. Tu chodzi o coś dużo, dużo głębszego, pewną całkowicie nową relację z tym światem, z tym, co w nim złe i nami względem tego świata. Bardzo, bardzo myślę, warto o tym sobie dzisiaj pomyśleć. Moi drodzy, na dzisiaj to by było chyba tyle. Bardzo wam dziękuję za kolejne spotkanie, zapraszam na następne inne filmy youtube'owe, które tam ciągle wam puszczamy, mimo że mnie nie ma. Mam nadzieję, że jakoś sobie radzicie. Ściskam, pozdrawiam, błogosławię i do zobaczenia już niedługo. Z Bogiem, paaa...