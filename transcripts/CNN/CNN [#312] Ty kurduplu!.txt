 Dzień dobry, szczęść Boże, dobry wieczór, moi kochani, witam was bardzo serdecznie w naszym kolejnym spotkaniu z cyklu CNN, czyli w komentarzach do niedzielnych czytań. Proszę posłuchajcie dzisiejszej Ewangelii. Jest to fragment z Ewangelii św. Łukasza. Jezus wszedł do Jerycha i przechodził przez miasto, a pewien człowiek imieniem Zacheusz, który był zwierzchnikiem celników i był bardzo bogaty, chciał koniecznie zobaczyć Jezusa, któż to jest, ale sam nie mógł z powodu tłumu, gdyż był niskiego wzrostu. Pobiegł więc naprzód i wspiął się na sykomorę, aby móc go ujrzeć, tamtędy miał bowiem przechodzić. Gdy Jezus przyszedł na to miejsce, spojrzał w górę i rzekł do niego Zacheuszu, zejdź prędko, albowiem dzisiaj muszę zatrzymać się w twoim domu. Zszedł więc z pośpiechem i przyjął go rozradowany, a wszyscy, widząc to, szemrali. Do grzesznika poszedł w gościnę. Lecz Zacheusz stanął i rzekł do Pana Panie, oto połowę mego majątku daję ubogim, a jeśli kogoś w czymś skrzywdziłem, zwracam poczwórnie. Na to Jezus rzekł do niego Dziś zbawienie stało się udziałem tego domu, gdyż i on jest synem Abrahama, albowiem Syn Człowieczy przyszedł odszukać i zbawić to, co zginęło. Moi drodzy, bardzo piękna jest ta dzisiejsza Ewangelia i też bardzo piękne jest dzisiejsze pierwsze czytanie. Bardzo wam polecam do niego zajrzeć. Aczkolwiek, jeżeli chodzi o kazanie, kochani, będzie dzisiaj trochę inaczej niż zazwyczaj. Kochani, ostatnio przeglądałem takie moje stare kazania, które nie były jeszcze publikowane i znalazłem jedno kazanie z pewnych rekolekcji, które kiedyś głosiłem na żywo, właśnie z komentarzem do tej Ewangelii i tak sobie pomyślałem, że to jest naprawdę dobry komentarz. Nie chciałbym go powtarzać, tylko po prostu, kochani, puszczę wam to kazanie nagrane sprzed lat. Posłuchajcie, bo tam jest naprawdę bardzo piękna opowieść o miłości Jezusa, więc będzie dzisiaj tylko audio, ale mam nadzieję, że ono wam da dobry komentarz do tej Ewangelii, do tych czytań. Posłuchajcie. Zupełnie niezwykła jest perspektywa, która dzisiaj się przewija przez wszystkie czytania. Zaczyna się od dwóch bardzo malutkich punkcików. Jest ziarnko piasku i kropla wody. Trudno sobie wyobrazić coś mniejszego i coś takiego, co się mniej zauważa. Przypuszczamy, że jak idziecie drogą, to nie liczycie ziarnek piasku. Że jak spadnie deszcz, to wątpię, żeby ktoś zwracał uwagę na jedną kropelkę. Księga Mądrości dzisiaj zaczyna od tego, że Bóg, kiedy patrzy na świat, kiedy widzi wszystko, to pierwsze, co widzi, to widzi ziarnko i widzi kroplę wody. Znaczy, dla nich w tamtej kulturze to było jeszcze coś innego, dlatego że tam wszędzie był piasek. To jest w większości kraj pustynny. To nie jest coś wyjątkowego. Tam wszędzie leży piach. I oni, kiedy myślą o Bogu, to myślą Bóg patrzy na ziarenko. Kropla wody dla nich to było coś, co pojawiało się na sekundę przy świcie i natychmiast znikało, bo było tak gorąco. Więc wręcz trudno było zauważyć, że gdziekolwiek jakakolwiek kropla była. Księga Mądrości zaczyna od takiej niezwykłej skali. Wielki Bóg ogarniający wszystko i malutkie ziarenko i malutka kropla. A potem w Ewangelii to się wszystko konkretyzuje. Mamy ziarenko i krople, które ma na imię Zacheusz. I mamy tego wielkiego Boga, który ma na imię Jezus. Spróbujmy zobaczyć, co się dzieje po jednej i po drugiej stronie. Co się dzieje w tej rzeczywistości, gdzie są ziarenka i krople i w tej, gdzie jest wszechogarniający i wielki Bóg. To ziarenko, które jest w Ewangelii, to jest strasznie marne ziarenko. To jest taki człowiek, że jakbyśmy go znali, to byśmy go nie cierpieli. Zaczęło się prawdopodobnie od czegoś bardzo drobnego. Zgodził się pewnie jako młody chłopak na jakieś drobne oszustwo. Na nic wielkiego. Gdzieś kogoś oszukał albo przyjął niesprawiedliwie jakieś pieniądze. Coś drobnego. Tak się zawsze zaczyna wielkie zło. Ono się nigdy nie zaczyna od wielkich przestępstw. Skończył jako zwierzchnik celników. Czyli to był złodziej wszystkich złodziei. To był szef wszystkich przestępców. Znaczy, celnik w tamtym czasie to był człowiek, który po pierwsze wymuszał pieniądze. To jest trochę tak, jak u nas, nie wiem, ktoś, kto ściąga wierzytelności. Jak się łatwo domyśleć, wierzytelności nie ściągało się sympatycznym słowem. Tylko brało się trzech kolesi z pałami i się szło po pieniądze. Po drugie, on, jeżeli w tamtym czasie był celnikiem, to współpracował z okupantem. I umowa była taka, wiemy to z historii, że kiedy Rzymianie chcieli, żeby im dać z podatku, powiedzmy, nie wiem, 10 drachm, to umowa była taka, że celnik może wziąć 100. 90 jest dla niego, 10 jest dla Rzymian. Więc to nie jest tak, że oni pobierali to, co trzeba, właściwy podatek, nie. Bo na tym by nie zarobili. Więc było tak, że z każdego, z którego ściągnął podatek ten celnik, to każdego okradł. Zobaczcie, jak daleko on zaszedł w pewnym takim samooszukiwaniu się, a na końcu mówi jeśli kogoś skrzywdziłem. Tak jakby nawet nie wiedział, że zabierał więcej niż trzeba. Co w nim jeszcze było? Zazwyczaj zło w nas jest zbudowane na jakimś naszym kompleksie. Tu jest napisane, że on był strasznie mały. Nie wiem, może miał z 1,5 metra. Każdy z nas ma takie miejsce, taki punkt, jakiś kompleks, który sprawia, że jak ludzie nam to wytykają, to my odpowiadamy złem. Wiecie, jak to pewnie było? Jak był wśród swoich, jak był tam najważniejszy, jak miał pałę w ręku, to oczywiście nikt mu nie podskoczył. Ale przypuszczam, że jak się tylko odwrócił, to wszyscy mówili a, ten kurdupel. On to wszystko oczywiście słyszał, co robił, odpowiadał jeszcze większą złością. Więc tamci na tą jeszcze większą złość odpowiadali jeszcze gorzej. Znamy to wszyscy. To są mechanizmy, które działają wszędzie. W naszych rodzinach, w pracy, gdziekolwiek. Chciałbym, żebyście zobaczyli, że to jest strasznie zapętlony, prawdopodobnie niezwykle wkręcony we własne kompleksy, we własne zło człowiek. Zobaczcie teraz z drugiej strony. Napisane, że Pan Jezus przechodził przez Jerycho. Jerycho w tamtym czasie to jest miasto handlu. To było jedno z najważniejszych miejsc przeładunkowych. Tam można było kupić rzeczy, których nie było normalnie w sklepach. Tam się pojawiały rzeczy, które przychodziły ze świata. Więc tam był niezwykły tygiel. Tam były wszystkie narodowości. Tam był jeden wielki targ. To miasto było jednym wielkim targiem. I nagle idzie plota, że przechodzi przez to miasto ktoś niezwykły. Jakbyście do Ewangelii zajrzeli rozdział wcześniej, to Pan Jezus tuż przed tym wydarzeniem pod Jerychem, u bram Jerycha, uzdrowił niewidomego Bartymeusza. Prawdopodobnie poszła już wielka wieść w mieście, że idzie po prostu jakiś czarownik. Idzie ktoś niezwykły. Idzie facet, który po prostu uzdrawia, wskrzesza i dzieją się cuda. I teraz sobie wyobraźcie jakiś taki największy plac na tym mieście, gdzie jest oczywiście handel, są ludzie, no wielka galeria handlowa. I nagle się pojawia ta wiadomość, że On idzie. Wyobraźcie sobie taki szpaler, że jest tylko przejście przez środek, to nie wiem, tak jak na pielgrzymkach papieskich. Wszyscy się cisną, każdy chce zobaczyć, każdy chce widzieć, kto to idzie. Nie wiem... Brad Pitt przyjechał i trzeba go zobaczyć. Czemu o tym mówię? Bo zobaczcie, jak niezwykłe jest to, że Pan Jezus tego Zecheusza tam zobaczył. To nie jest tak, że było pięć osób i jakiś koleś siedział na drzewie, nie? Nie. Mamy prawdopodobnie kilka tysięcy ludzi. Wszyscy się cisną, wszyscy wiszą prawdopodobnie na tych drzewach. To nie jest tak, że On był jedynym, który siedział na drzewie. Przy tej drodze tam pewnie było mnóstwo tyksykomor. Tak te drogi tam wyglądają. I Pan Jezus, zobaczcie, w całym tym tłumie podchodzi do jednego drzewa, widzi jednego faceta i co do niego mówi? Słuchaj, dzisiaj u ciebie w domu kolacja. To jest w ogóle niezwykłe. Pan Jezus tak jakby do tego miasta przyszedł dla tego jednego człowieka, nie to, że chciał mu coś powiedzieć, tylko On chce do niego do domu. On chce do niego do domu za stół i robimy kolację. Zróbcie sobie to wyobrazić w ten sposób. Pomyślcie sobie o takim człowieku w waszym środowisku. Nie wiem, może wasz szef pracy, czasem tak bywa. Którego macie za skończonego łajdaka. Na pewno macie kogoś takiego. Kogo nie cierpicie. Kto się dorobił, kto ma mnóstwo kasy, kto jest nieprzyjemny, kto jest chamski, kto was wykorzystuje, dzięki któremu macie życie popsute. Nie cierpicie go. Wasze uśmiechy są bardzo wymowne. Już kogoś takiego macie. Znaczy, gdyby Pan Jezus dzisiaj przyszedł i bylibyśmy w wielkim tłumie, to podszedłby do Niego i powiedział dzisiaj u Ciebie w domu kolacja. Co powiedzieli wszyscy ludzie? No jak to tak? Do Niego? Do grzesznika? Do kogoś takiego? Znaczy, wiecie co ocaliło tego Zacheusza? Właśnie to. On wreszcie spotkał kogoś, kto go nie potępił, nie osądził, nie wyśmiał jego niskiego wzrostu, nie powiedział, że jest łajdakiem, nie powiedział, że jest skończonym kryminalistą, nie powiedział, że jest zły, tylko spojrzał na niego i mówił chcę dzisiaj do Ciebie do domu. Co się potem stało? Znaczy, jak się okazało, ten człowiek miał niezwykłe serce. Czy ktoś z was kiedyś oddał połowę swojego majątku ubogim? Pomyślcie o wszystkim, co macie. Połowa na ubogich. Czy ktoś z was kiedyś, jak kogoś skrzywdziliście, przypuszczam, że kogoś w życiu skrzywdziliście, oddaliście poczwórnie? Nam jest trudno zazwyczaj oddać, że tak powiem, pojedynczo, nie? Żeby chociaż zrównać do zera. Ten facet, jak komuś zabrał tysiąc złotych, oddał mu cztery. Znaczy, co Pan Jezus z nim zobaczył? No, Jezus oczywiście widział całe to bagno, w którym On był. To jest jasne. Ale On zobaczył za tym wszystkim jakieś wielkie, stłamszone serce, które potrzebuje tylko jednego, żeby ktoś Go wreszcie zobaczył. Żeby ktoś wreszcie chciał z Nim usiąść do stołu. On musiał być straszliwie samotny. Wszyscy ci, których znał, to pewnie się z Niego śmiali, albo się Go bali. Nie słychać, żeby miał jakąkolwiek fantastyczną rodzinę tutaj. Przepraszam, że musiał być przeraźliwie samotny. Ale Jezus tam zobaczył wielkie, ogromne serce, które jak się tylko poruszy, to to serce się natychmiast uruchomi. Znaczy, tak wygląda to, co Pan Bóg próbuje z nami zrobić. On, jak patrzy na świat, to szuka ziarenek i kropli wody. I to są często kiepskie ziarenka. I absolutnie beznadziejne krople wody. I On się doszukuje w tym ziarenku czegoś niezwykłego, wielkiego serca. Chciałbym was dzisiaj zachęcić do tego, żebyście spojrzeli na tych, których macie wokół siebie i których może traktujecie tak, jak traktowano Zacheusza. I bardzo możliwe, że słusznie, w sensie oni tacy rzeczywiście są. Zacheusz rzeczywiście był prawdopodobnie nędznym człowiekiem. Ale Jezus zobaczył w nim coś niezwykłego i to Go ocaliło. I to czemu tak często ludzie, którzy są obok nas, nie mogą się ocalić? Bo nigdzie nie mogą znaleźć ani jednego oka, który spróbuje dostrzec w nich minimalne dobro. I nam to się oczywiście od razu uruchamia, no ale jak? Przecież On mnie tak krzywdzi, przecież zrobił mi to, przecież to jest zły człowiek. Czy to wszystko było nieprawdą o Zacheuszu? Było prawdą. Ale znalazł się jeden, który zobaczył Go i powiedział chcę do Ciebie do domu, do stołu. Chcę z Tobą usiąść tak, jak się siedzi z przyjacielem. I to natychmiast uruchomiło Jego serce. Znaczy ja wiem, że to jest strasznie trudne, bo to są po prostu szczyty miłości. Ale my jesteśmy stworzeni na obraz Pana Boga. My potrafimy tak kochać. Czemu się rozpadają związki małżeńskie? Ludzie, którzy się kochają, w pewnym momencie się rozchodzą. No właśnie dlatego. Bo albo z jednej, albo z drugiej, a zazwyczaj z obydwu stron kończy się cierpliwość, żeby tak patrzeć. Żeby się doszukiwać, chociażby nie wiem co, najmniejszej kropli dobra. To jest strasznie trudne, zdaję sobie z tego sprawę. Ale myślę, że dzisiaj, kiedy doczytamy w Kościele historię o Zacheuszu, to Pan Bóg nas strasznie prosi, aż próbujcie. Znaczy nagle z tego przestępcy zrobił się człowiek, który kochał jak mało kto. Ja naprawdę chciałbym mieć takie serce jak on. Chciałbym mieć taką zdolność, żeby po prostu wolną ręką połowę wszystkiego, co mam oddać. Żeby każdego, kogo skrzywdzę, wynagrodzić mu po czwórnię. To jest niezwykłe serce u tego Zacheusza. Przypuszczam, że on tam dawno siedzi w Panteonie Świętych. Tylko dlatego, że spojrzał jednego, który go dostrzegł, nie potępił, nie osądził, nie nazwał śmieciem, tylko mówił, ja dzisiaj chcę u ciebie w domu kolacja. Pomyślcie, czy jest ktoś taki obok was, kto może czeka na takie spojrzenie? Jest skończonym draniem, ale może czeka na jedno takie spojrzenie. I ostatnia rzecz. Ojcowie Kościoła często piszą o tym tekście, już pomijając Zacheusza i tą jego historię, że to jest taka opowieść o tym, co Pan Bóg też próbuje zrobić z każdym człowiekiem na Eucharystii. Zobaczcie, że Pan Jezus podchodzi do człowieka, który wisi na drzewie i mówi Złaź z tego drzewa. Ojcowie Kościoła często piszą, że On to powiedział dlatego, że to jest moje miejsce. Ja tam mam wisieć na tym drzewie. Ja za trzy lata mnie wezmą, ukrzyżują mnie i mnie tam powieszą. Większość z nas żyje w taki sposób, jakbyśmy wisieli na krzyżu. To znaczy, coś nas strasznie boli. To, co próbuje zrobić Pan Jezus, to podchodzi do każdego i mówi Złaź stamtąd. To znaczy, nie ty tam będziesz wisiał, ja tam będę wisiał. Ja wiem, że ciebie to zabija, ale ja tam chcę wisieć. Na tej Eucharystii, na której jesteśmy, to się dokonuje. Tutaj wspominamy Jego mękę śmierci z martwych stanie, czyli Jego wiszenie na krzyżu. Jeżeli gdzieś wisisz na krzyżu, to się już nie możesz po prostu. Coś cię zabija, coś cię uśmierca, coś cię strasznie boli. No spróbuj dzisiaj zobaczyć na tej Eucharystii, że On do ciebie podejdzie, szczególnie wtedy, kiedy podejdziesz do komunii i powie Złaź. To znaczy, ja tam chcę, nie ty. Tutaj rzeczywiście zbawienie przyszło do domu Zacheusza. W takim sensie konkretnym, bo nawrócił człowieka, bo uruchomił mu serce, ale też w takim sensie schodź z drzewa. Ja będę na tym drzewie wisiał. Moi drodzy, moi mili, moi kochani, bardzo wam dziękuję za to kolejne spotkanie CNN-owe. Moi drodzy, takich starych kazań mam jeszcze trochę, więc myślę, że co jakiś czas, nie często, ale co jakiś czas będziemy sobie do nich czasem wracać, bo to są, myślę, też dobre komentarze, które kiedyś głosiłem, a jakoś chyba warto, żeby one nie zginęły gdzieś tam w otchłaniach mojej szuflady, tylko żeby czasem tutaj wam właśnie takie z ofu trochę puszczać. Co jakiś czas pewnie takie będą. Kochani, dziękuję wam, ściskam was bardzo, piękne niedzieli wam życzę i miejcie się proszę najlepiej na świecie. Z Bogiem, wszystkiego dobrego, pa pa.