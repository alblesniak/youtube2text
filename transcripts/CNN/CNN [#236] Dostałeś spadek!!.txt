 Dzień dobry, szczęść Boże, dobry wieczór. Moi drodzy, bardzo serdecznie was witam w dzisiejszą niedzielę w końcówce maja w uroczystość Najświętszej Trójcy. Przepiękny mamy dzisiaj dzień. Posłuchajcie proszę dzisiaj drugiego czytania, bo dzisiaj na nim się skoncentrujemy, bo jest tam niesamowita rzecz, jak to w każdym czytaniu. Posłuchajcie, fragment z listu do Rzymian od św. Pawła. Mówi tak Bracia, wszyscy ci, których prowadzi Duch Boży, są synami Bożymi. Nie otrzymaliśmy przecież ducha niewoli, by się znowu pogrążyć w bojaźni, ale otrzymaliście ducha przybrania za synów, którym możemy wołać Abba, Ojcze. Sam Duch wspiera swym świadectwem naszego Ducha, że jesteśmy dziećmi Bożymi. Jeżeli zaś jesteśmy dziećmi, to i dziedzicami, dziedzicami Boga, a współdziedzicami Chrystusa, skoro wspólnie z Nim cierpimy, to po to, by wspólnie mieć udział w chwale. Moi drodzy, taki krótki fragment rodzicie mnie zainspirował i też mnie zainspirowało coś, co się wydarzyło, kiedy sobie przygotowywałem to kazanie. Kochani, od kilkunastu już tygodni mam taką metodę przygotowywania tych kazań, że chodzę na spacery, biorę sobie te fragmenty, w sensie te trzy czytania, pierwsze, drugie, Ewangelię i idę na taki półgodzinny spacer, gdzie sobie po prostu, że tak powiem, trwam w tym słowie i czekam na inspirację, czekam, co mi Pan Bóg odpowiada. I kochani, kiedy szedłem przygotowując sobie to kazanie, miałem ze trzy pomysły, jedno z Ewangelią związane, jedno z pierwszym czytaniem, ale we wszystkich czułem tak jakoś nie, nie, nie, nie... to jest coś nie, to jest jakoś nie tak, to takie nie to, nie tędy. I tak idę, potem już przestałem trochę myślić, zacząłem się koncentrować na tym, co się dzieje dookoła mnie, pomyślałem, a może do jakichś komentarzy jeszcze poszukam, bo ciągle czułem, że to, co chcę powiedzieć, to mi nie odpowiada. W sensie mi... no w sensie, że to jest za mało. I nagle się potem coś wydarzyło i to mnie posunęło do czegoś, co właśnie będę wam za momencik gadał. Mianowicie, szedłem tam między blokami, a akurat byłem na Żoliborzu w Warszawie i szła rodzina, w sensie tato, mama, mama szła dosyć z przodu, a tato szedł z synkiem. Znaczy, trudno powiedzieć szedł, bo synek jechał. Mianowicie, synek miał taki samochód, ale kochani, no ja widziałem takie różne zabawkowe samochody, że tak powiem, dzieciaków, ale ten to był po prostu jakiś super mega wypas. No dawno czegoś tak... Znaczy nie, chyba nigdy czegoś tak nie widziałem. Kochani, samochód był rozmiarów, no ja wiem, miał na pewno z metr, może z półtora metra, no był prawie, że tak powiem, względem wielkości tego dzieciaka. Dzieciak miał może, ja wiem, za cztery lata, może trzy, jakoś tak. Ja się do końca nie znam o tych wiekach, tych dzieci. Nigdy nie potrafię rozpoznać. Dla mnie między dwa a dziesięć, to wiecie, że to jest jedno i to samo. Więc miał prawdopodobnie około trzech, czterech lat. Więc, że tak powiem, ten samochód, względem tego dziecka, był prawie naturalnych rozmiarów, nie? W sensie do tego dziecka. Że on w nim siedział, bo to było takie, że nie kierowane, tylko siedział w nim w środku. To był taki jakiś BMW, tylko takie stare BMW, takie klasyczne. No w ogóle super hiper, nie to, że jakiś tam plastik, guma i coś tam, i tam po prostu dwie naklejki, nie? Tylko nie, bo słuchajcie, wykończenia, klameczki chromowane, cała kierownica, w ogóle no... jestem przekonany, że to musiało kosztować po prostu kilka tysięcy złotych. Naprawdę. Jakaś bogata rodzina pewnie. Mały nie jechał tym samochodem, tylko tata miał oczywiście jakiś taki, no ten... jak się nazywa? No taki kontroler i tata kierował tym samochodem. No i jechali chodnikiem, tam zjeżdżali i tak dalej. Mały się cieszył po prostu po pachy, nie? I znaczy, jak na to patrzyłem, to jakby kilka rzeczy mi oczywiście przyszło do głowy. Pierwsza taka, że nasz tata z nieba nie też ma taki kontroler w naszym życiu, tylko my bardzo często mu kierownicę w drugą stronę skręcamy i dlatego nie jedziemy tam, gdzie powinniśmy. Ale to nie jest o tym. Nie chodzi o to, że Pan Bóg kontroluje nasze życie, nie? Bardziej mi chodziło o to, że jak zobaczyłem wypas tego samochodu, nie? to pomyślałem sobie, że ten mały prawdopodobnie, on za mały jeszcze był, żeby to wiedzieć, nie miał świadomości, w jakim wypasie jedzie. Że gdyby miał podobny samochód, nie? Nie wiem... po prostu czerwony, z plastiku i byłyby tam żółte błyskawice, nie? To pewnie by się tak samo cieszył, a może i bardziej. Bo byłoby bardziej kolorowo, byłoby tak bardziej, nie wiem... tak spektakularnie. A tak to przypuszczam, że kiedy widział te różne tam szczególiki, na które ja zobaczyłem, nie? Tam właśnie był taki super zrobiony symbol, w sensie logo tego samochodu, nie? Ono było takie naprawdę, no kunsztownie zrobione. Te klameczki, skrzynia biegów, rura wydechowa z tyłu, po prostu no... no kupa kasy to musiała po prostu na to być i też świetne wykonanie, w sensie nie jakieś tanie materiały. I pomyślałem sobie, że ten mały pewnie nie ma bladego pojęcia, w czym jedzie, nie? Kiedy będzie pewnie dużym chłopcem, no to będzie marzył o takich rzeczach. Wtedy będzie miał pojęcie, nie? Jakby... czego pragnie, nie wiem, czy będzie miał, ale chociaż jak ma taką rodzinę, to może. Ale wtedy nie wiedział tego. Przepraszam, że się po prostu cieszył, bo jedzie, cieszył się, bo kieruje niby, bo właśnie inne dzieciaki, oczywiście wszystkie dzieci, patrzyły na to z ogromną zazdrością. Nie wiem, czy to był dobry moment wychowawczy, ale no właśnie... on pewnie nie wiedział. I kochani, jak to zobaczyłem, to mi się natychmiast drugie czytanie, że tak powiem, pokazało. Zobaczcie, mówi św. Paweł, że skoro jesteśmy dziećmi, to jesteśmy też dziedzicami. Skoro Chrystus jest naszym bratem, to my jesteśmy Jego braćmi, Jego siostrami, czyli dziećmi tego samego Ojca, czyli należy nam się takie samo, jak Jemu dziedzictwo. Kochani, co to jest dziedzictwo Boga? No to jest największa kasa w historii świata. I kochani, nie chodzi oczywiście o kasę, nie? Tylko pomyślcie, no dziedzictwo to jest to, co do kogoś należy, nie? Kiedy jest jakiś bogaty człowiek i on umiera, no to jest bardzo ważne, komu przekazuje swoje dziedzictwo, nie? Otwieranie testamentu i potem patrzenie, kto został spadkobiercą, kto dostał udziały w firmie, kto dostał, nie wiem... majątek, pieniądze, no to są wielkie fortuny, nie? Dostanie dziedzictwa kogoś, kto miał dużo, to jest wielkie błogosławieństwo, nie? No kochamy, myślę, takie wszystkie te historie i filmy, albo książki, gdzie ktoś tam, nie wiem... jakiś Benkart, jak to mówią brzydko, nie cierpię tego słowa, ale ktoś właśnie, kto nie miał niby praw do dziedziczenia, nagle potem się okazuje, że jest właściwym dziedzicem i dostaje wielką fortunę. Kochani, pomyślcie, że my jesteśmy dziedzicami kogoś, kto ma największą fortunę, jaka istnieje. Uwaga, bo ma wszystko. Wszystko do niego należy. Wszystkie fortuny, wszystkie dziedzictwa, wszystkich ludzi, cały świat, każdy atom na tym świecie należy do niego. Uwaga, to jest nasze, dlatego że dziedzic już umarł, bo Pan Jezus umarł, zmarł, tak? Stał oczywiście, ale w związku z tym przekazał nam dziedzictwo. Czyli wszystko jest w ogóle do wzięcia. Wszystko jest nasze. Kochani, dlaczego to mówię? Jeżeli pamiętacie, w zeszłym tygodniu mówiłem wam o Duchu Świętym, mówiłem wam o tej cząstce duchowej w nas, o tym, że jest w nas coś dużo więcej, niż tylko to, co stworzone. Kochani, my jesteśmy jak takie małe dziecko w tym samochodzie, że jesteśmy w tym świecie, jesteśmy w tym wszystkim, co Bóg stworzył, jesteśmy w Jego darach, ale w większości nawet nie mamy pojęcia, jak wiele dostaliśmy, bo nie jesteśmy w stanie tego jeszcze zrozumieć. To jest dla mnie takie dopełnienie tego, co wam mówiłem tydzień temu, że jest w tobie coś tak nieskończenie więcej, tak nieskończenie dużo, że dopóki prawdopodobnie też żyjemy na tym świecie, nie odkryjemy tego nawet, bo to nas przerasta po prostu tysiąckrotnie. Ale mało tego, chciałbym to, kochani, sprowadzić do czegoś takiego bardzo konkretnego, bo ostatnio mówiłem o takich wielkich rzeczach i mam takie trochę wrażenie, że gadałem nie wiadomo trochę o czym. Przepraszam, jeżeli tak było. Ale dzisiaj chciałbym to do czegoś bardzo konkretnego sprowadzić, takiego wychowawczego. Kochani, strasznie mnie bolą tacy rodzice, albo tacy księża, tacy nauczyciele, tacy wychowawcy, którzy sprowadzają swoich wychowanków, swoje dzieci, swoich uczniów i tak dalej, tych, którzy są im powierzeni, do takich na najniższą miarę skrojonych różnych pragnień i marzeń, a często skrojonych po prostu według siebie. Że kiedy słyszę na przykład mamę, która wychowuje swoją córkę, i ona mówi jej, że najważniejsze, żebyś po prostu jakiegoś tego dobrego męża znalazła i żebyś była w jakimś po prostu dobrym małżeństwie, i żebyś miała normalną rodzinę i stawia swojej córce to, jako największe pragnienie do osiągnięcia, jest mi tak strasznie przykro. Kochani, ja wiem, że to nie jest robione specjalnie, że nikt tego nie robi po to, żeby komuś coś odebrać, tylko ludzie właśnie patrzą tą swoją miarą. Bardzo często taka mama sama na przykład nie miała szczęśliwego małżeństwa, nie ma jakiegoś wielkiego szczęścia w rodzinie, i ona po prostu życzy sobie, znaczy życzy córce tego, czego sama by sobie życzyła, nie? Czy tam to zmuszanie dzieci do tego, żeby nie wiem... takie albo inne brali przedmioty w szkole, żeby takie albo inne zawody się uczyli, bo rodzic tego bardzo chce. To jest tak strasznie małe, to jest tak strasznie niskie. Uwaga, księża to robią, Kościół to często robi, nie? Kiedy się mówi najważniejsze, żebyś po prostu chodził w niedzielę do kościoła i żebyś pamiętał, jak się spowiadał raz w miesiącu, nie? Kochani, ja wiem, jak to zaraz będzie odebrane. Aha, czyli ten znowu, że nie trzeba chodzić do kościoła i że nie trzeba się spowiadać. Ja nigdy czegoś takiego nie powiedziałem, kochani. Ja nie o tym mówię. Tylko sprowadzanie chrześcijańskiego życia do wykonywania pewnych praktyk religijnych jest po prostu największą krzywdą, jaką można zrobić chrześcijaństwu. Jesteśmy dziedzicami królestwa. Jesteśmy dziedzicami Boga. Jesteśmy synami i córkami Boga, a my myślimy o tym, czy mi, nie wiem... po prostu uda się w rodzinie. Kochani, i znowu, chcę być dobrze zrozumiany. Ja wiem, że kiedy jest dramat w rodzinie, to potem trudno cokolwiek innego w życiu robić, nie? I kiedy człowiek się zmaga po prostu z podstawowymi problemami, żeby jakoś po prostu funkcjonować w ogóle w życiu, w rodzinie, w pracy, gdziekolwiek, to jak ma myśleć o wielkich rzeczach? I nie chodzi mi oczywiście o to, że mamy na to nie patrzeć, że są nieważne rodziny, że jest nieważne nasze codzienne życie. Pewnie, że jest ważne, tylko to jest cały czas... to jest tylko plan minimum, to jest tylko takie coś, co po prostu trzeba o to walczyć, ale zobaczyć też w tym dużo więcej. Że nie chodzi o to, żebyś się dogadała z mężem. Chodzi o to, żebyś swojego męża doprowadziła, a mąż żeby ciebie doprowadził do najbardziej niezwykłych rzeczy na świecie. Bo po to sobie jesteście dani, po to Pan Bóg ludzi łączy w małżeństwa, żeby się małżonkowie prowadzili po prostu do realizacji pełni tego, kim są. I ja wiem, część z was tego słucha i mówi Boże człowieku, ja po prostu chcę, żeby mąż, nie wiem... do domu częściej wracał. A ty mi tu mówisz o takich rzeczach. Ale kochani, bardzo często jest tak właśnie dlatego, że nie mamy tych większych pragnień, nie mamy tych wielkich rzeczy i nas po prostu wtedy przytłacza ta codzienność, bo my tylko o nią się troszczymy. Jesteśmy dziedzicami Boga. Ja mam ochotę na największe rzeczy na świecie i nie chodzi mi o żadne rzeczy światowe, tylko ja chciałbym być dobry, naprawdę chciałbym być dobry. Nie taki dobry, że Adaś, no dobra, jakoś dasz radę. Ale chciałbym być dobry, tak naprawdę dobry. Chciałbym kochać, chciałbym przebaczać, chciałbym umieć rezygnować z siebie. Nie tylko tyle, że no dobra, no to zrezygnujesz. Nie, tylko naprawdę nauczyć się swoje życie ludziom ofiarowywać. Ja mam wielkie pragnienia, bo jestem dziedzicem Boga. Jestem bratem Jezusa. Jestem taki, jak On. Jestem po prostu... o matko, no... Mam nadzieję, że to, kochani, łapie cię dzisiaj, bo to jest wielka perspektywa. Jesteście córkami i synami Boga, którym przekazano całe dziedzictwo, wszystkie dobra duchowe, wszystkie dary, wszystkie Boże błogosławieństwa, cała Boża moc, cała Boża miłość, całe Boże piękno. Jest nam dane. To może zacznijmy wreszcie do tego dążyć, a nie do tego, że byle do piątku i byle się w piątek po prostu upić i wywalić przed telewizorem i odpocząć. Przepraszam za brutalność tego, co mówię, ale my często, życie, kochani, sprowadzamy właśnie do tego. Byle po prostu usiąść i odpocząć na balkonie, bo życie jest tak strasznie ciężkie. Uwaga... a często jest tak strasznie ciężkie właśnie dlatego, że nic więcej nie próbujemy dostać, nie próbujemy sięgnąć. Tylko sięgamy po te małe cele i to nas tak po prostu potem rozwala. Mam nadzieję, że ktoś z was to usłyszy i Duch Święty wam to podpowie, bo jesteśmy dziedzicami Boga. Moi drodzy, moi kochani, to by było na tyle dzisiaj w tym naszym spotkaniu, za które wam bardzo dziękuję. Tak się trochę podpaliłem dzisiaj, ale mam nadzieję, że jakoś słusznie i że do was to dotrze, co tu gadam. Byłoby fajnie. Bardzo was ściskam, bardzo was pozdrawiam, bardzo was błogosławię i widzimy się oczywiście za tydzień w kolejnym CNN-ie. Z Bogiem, papa...