 Dzień dobry, szczęść Boże, dobry wieczór. Moi drodzy, witajcie bardzo serdecznie w kolejną niedzielę, w kolejnym naszym spotkaniu ze Słowem Bożym, czyli w kazanku do okienka, inaczej mówiąc CNN. Jak zawsze zapraszam najpierw do wysłuchania Ewangelii, którą dzisiaj czytamy w Kościele. Proszę, posłuchajcie. Z Ewangelii św. Mateusza Jezus opowiedział tłumom tę przypowieść Królestwo niebieskie podobne jest do człowieka, który posiał dobre nasienie na swojej roli. Lecz gdy ludzie spali, przyszedł jego nieprzyjaciel, nasiał chwastu między pszenicę i odszedł. A gdy zboże wyrosło i wypuściło kłosy, wtedy pojawił się i chwast. Słudzy gospodarza przyszli i zapytali go Panie, czy nie posiałeś dobrego nasienia na swej roli? Skąd więc wziął się na niej chwast? Odpowiedział im Nieprzyjazny człowiek to sprawił. Rzekli mu słudzy Chcesz więc, żebyśmy poszli i zebrali go? A on im odrzekł Nie, byście zbierając chwast, nie wyrwali razem z nimi pszenicy. Pozwólcie obojgu róść aż do żniwa, a w czasie żniwa powiem żeńcom Zbierzcie najpierw chwast i powiążcie go w snopki na spalenie. Pszenicę zaś zwieście do mego spichlerza. Moi drodzy, mamy dzisiaj w Kościele znowu dwie wersje Ewangelii, dłuższą i krótszą. Wyjątkowo przeczytałem wam tę krótszą z jednego prostego powodu. W tej dłuższej wersji są jeszcze inne przypowieści, natomiast chciałbym, żebyśmy się dzisiaj skoncentrowali właśnie na tej jednej, dlatego że ona sama jest tak niezwykła i tak bogata, że te inne sobie zostawimy. One się jeszcze pojawiają w innym czasie, w roku liturgicznym, więc na pewno będzie jeszcze okazja o nich powiedzieć. A ta przypowieść o chwaście i o pszenicy... Właśnie, w sumie to nie o chwaście i o pszenicy, o fantastycznym rolniku. To jest przypowieść, którą chciałbym, żebyśmy się dzisiaj zajęli. Moi drodzy, chciałbym, żeby to nasze dzisiejsze spotkanie było bardzo konkretne i tak, jak już pewnie zauważyliście w tytule, chciałbym dzisiaj o czterech zasadach wynikających z tej przypowieści, czterech zasadach duchowego wzrostu, czyli cztery wskazówki, cztery szkoły Pana Jezusa, cztery spojrzenia Pana Jezusa, sposoby patrzenia Pana Jezusa na to, jak duchowo się sobą zajmować. To jest wskazanie, w sensie te cztery wskazania będą dla każdego z nas tak osobiście, kiedy patrzymy na nasze życie wewnętrzne, na nasze życie duchowe, na to, jak w nim wzrastać, jak wzrastać w wierze. Też te wskazania można potraktować, ja je tak traktuję, jako pewnego rodzaju szkołę na przykład dla biskupów, dla księży, dla tych, którzy też innym pomagają wzrastać duchowo. Kochani, konkrety. Chciałbym, żebyście te cztery rzeczy sobie przemyśleli i zobaczyli, czy tak patrzycie na swój duchowy wzrost. Pierwsza sprawa. Wydaje się, że najważniejsza zasada, a przynajmniej chyba taka zasada z tych czterech, przez które trzeba patrzeć na pozostałe. Otóż, moi drodzy, mamy taką sytuację, którą znamy doskonale ze świata i z naszego życia, z naszego własnego serca, czyli oprócz rzeczy dobrych, mamy również rzeczy złe. Oprócz cnót i błogosławieństw są w nas, są też w świecie, w ludziach, w narodach, w państwach, w kościołach, w parafiach, w sercach poszczególnych ludzi rzeczy dobre, w tym wypadku, w tej przypowieści oczywiście chodzi o pszenicę, to dobre ziarno, no i rzeczy złe, czyli chwast. I co się dzieje? Kiedy takie spostrzeżenie następuje? W sensie, ci, którzy uprawiają to pole razem z gospodarzem, bo jak słyszycie, gospodarz miał sługi, które zajmowały się tym polem, zauważają... kurczę... oprócz dobra, mamy też tutaj zło. Przychodzą do Pana i mówią Panie Boże... w sensie, w przypowieści oczywiście chodzi o gospodarza, ale od razu sobie to przekładamy na nasze patrzenie duchowe. Panie Boże, jak to jest możliwe, że dopuszczasz zło? Dlaczego dzieją się złe rzeczy? Dlaczego są również grzechy, bezeceństwa ludzkie, upadki, chamstwo, złośliwość, brutalność, agresja, no... wszystkie straszne rzeczy. Panie Boże, czy nie zasiałeś tylko dobra? Czy nie stworzyłeś człowieka tylko w dobry sposób? Zauważcie, Pan Bóg mówi Tak, stworzyłem go w dobry sposób, ale nie jestem sam i jest jeszcze ktoś, kto po prostu bruździ w tej robocie. Mówi, jest nieprzyjazny człowiek, jak potem Pan Jezus sam tłumaczy tę przypowieść, chodzi oczywiście o szatana, który przychodzi i sieje mi niedobre rzeczy. I co wtedy mówią słudzy? Panie Boże, czy w takim razie powinniśmy się najpierw zająć wyrywaniem tych wszystkich chwastów? I kochani, odpowiedź Pana Jezusa z tej przypowieści jest po prostu przecudowna, niesamowita i też, jestem przekonany, jest dla nas wiążąca. Co mówi Pan Jezus? Nie... to nie jest wasze pierwsze zadanie. Uwaga... żebym był dobrze zrozumiany, czy Pan Jezus mówi, nie ma zła szatana? Nie mówi tego. Nazywa go wręcz po imieniu i mówi, że to jest jego nieprzyjaciel, który mu bruździ w robocie. Czy mówi, że nie ma chwastów i że nie trzeba będzie ich w ogóle w końcu zlikwidować, powyrywać i on to wszystko w ogóle wrzuci w ogień piekielny? Tak, Pan Jezus to mówi, ale mówi, waszym pierwszym zadaniem nie jest wyrywanie chwastów. To nie znaczy, że tych chwastów w ogóle mamy nie wyrywać. To nie znaczy, że mamy się nimi w ogóle nie zajmować. To nie znaczy, że walka ze złem nie jest czymś ważnym. Jest oczywiście i błagam, nie interpretujcie tego, nie słyszcie tego w inny sposób. Tego nie mówię. Tylko pierwsza zasada, pierwsza reguła duchowego życia, według Pana Jezusa, mówi tak. Najpierw trzeba się zająć wzrostem i pielęgnowaniem dobra, czyli pszenicy, a nie od razu startować i jako główny cel sobie postawić zajmowanie się chwastem. Kochani, to jest bardzo ważne. Spróbuj popatrzeć na swoje życie duchowe i spróbuj się przyjrzeć temu, co ma większość w twoim zajmowaniu się sobą. Jeżeli twoje pracowanie nad sobą ma tylko i wyłącznie za zadanie likwidowanie zła, likwidowanie grzechów, co w ogóle jest strasznie dobrą i strasznie potrzebną rzeczą, w ogóle nieodzowną, ale jeśli to jest twoje pierwsze zadanie, to nie idziesz według wskazań tej Ewangelii, tej przypowieści. Ta przypowieść mówi, najważniejsza jest pszenica. Najważniejsze jest to, że posiałem dobre ziarno i ono musi być pielęgnowane, wzrastane, nim się musimy zająć jakby w pierwszej kolejności. To nie znaczy, że tym drugim, wyrywaniem chwastów, mamy się nie zajmować. Błagam, usłyszcie to. Ale bardzo ważne jest ustawienie sobie priorytetów. Dlaczego, kochani? Dlatego, że ja sam osobiście z własnego życia, ale też z życia bardzo wielu ludzi, które przychodzą do mnie do spowiedzi, różne rozmowy, znam następujący schemat. Ludzie zajmują się tylko i wyłącznie wyrywaniem chwastów. W ogóle słusznie w takim sensie zajmują się wyrywaniem chwastów, bo te chwasty są straszne, te chwasty są niepotrzebne, te chwasty im niszczą życie. Oczywiście, że trzeba je wyrywać, ale można się tak skoncentrować na wyrywaniu chwastów, że człowiek, nawet jeżeli mu się w końcu uda wyrwać te chwasty, to jest w ogóle niemożliwe, nie zajmując się dobrem, ale powiedzmy, że komuś się uda wyrwać te chwasty, to co się okazuje? Nagle człowiek zostaje na jałowej ziemi, gdzie co prawda nie ma już chwastów, uwaga, ale nie ma też nic dobrego. Nie ma żadnej pszenicy. Nie ma czym się nakarmić. I człowiek jest co prawda szczęśliwy, kurczę... zawalczyłem z całym złem, jakie miałem, tylko że nie ma nic innego. I umiera z głodu. Umiera z głodu. Dlatego, że nie zatroszczył się o pszenicę. I kochani, to jest, myślę, bardzo ważna wskazówka Pana Jezusa. Tak jak mówię, ona nie oznacza, broń Boże, tego, że mamy się nie zajmować wyrywaniem chwastów z naszego życia. Nie oznacza. Ona tylko oznacza priorytety, ona oznacza pierwszeństwo rzeczy. I mówi Pan Jezus, nie poświęcajcie całej waszej uwagi, bo z tym, zobaczcie, przyszli słudzy. Z tym przyszli słudzy mówią czy tym mamy się zająć na twoim polu? Czy mamy się zająć wyrywaniem chwastów? Kochani, ilu to jest takich katolików, takich chrześcijan, takich księży, takich biskupów, takich wspólnot chrześcijańskich, takiego myślenia w naszym własnym sercu, gdzie my się zajmujemy przede wszystkim wyrywaniem chwastów? Pan Jezus mówi, kochani, to nie jest wasza pierwsza robota. Ona jest ważna. Mało tego, ja sam ją w ogóle wykonam na końcu razem z moimi żeńcami i to wykonam tak, że mówię, wyrwę wszystkie chwasty z całego świata. Ale to nie jest wasze pierwsze zadanie. To jest, kochani, pierwsza, bardzo ważna zasada duchowego wzrostu. Miało być krótko i konkretnie, oczywiście skończyłem pierwszą rzecz z czterech i już jest bardzo dużo czasu minęło. Ale to już chodzi, myślę sobie. Kochani, druga zasada, myślę, że też bardzo, bardzo istotna. Jak działa zły? Druga zasada. W jaki sposób nam chwaści? Zauważcie, że w Powieści jest napisane, że zły przyszedł wtedy, kiedy ludzie spali. Co to znaczy? Ulubionym sposobem działania złego jest działanie pokryjomu, działanie w nieświadomości ludzkiej, w sensie tak, żeby się człowiek nie zorientował, że to się wydarza. Jest takie działanie, żeby go nie przyłapano na tym działaniu. Co to znaczy? Kochani, jest bardzo łatwo zajmować się tylko i wyłącznie ewidentnie złymi rzeczami w naszym życiu. Dlatego, że jeżeli mamy jakieś grzechy, takie bardzo konkretne, albo widzimy bardzo konkretne działanie złego, nie wiem, w naszych rodzinach, na przykład, że jesteśmy skłóceni, albo że, nie wiem, są jakieś nałogi w rodzinie, albo są jakieś inne trudności, nie wiem, no z grzechami i widzimy je tak bardzo prosto, to, kochani, my często popełniamy taki błąd, że na tym się zatrzymujemy. Czyli jakby mówimy sobie to jest główne zło, które trzeba porozwalać, to są rzeczy, które, jeżeli je pokonam, to będzie ok, jeżeli to załatwię, będzie dobrze. A co mówi Pan Jezus w przypowieści? Mówi... zły działa, uwielbia działać, wtedy, kiedy nie jesteś czujny, wtedy, kiedy nie widzisz tego, że On działa. Co to znaczy? Może by tak warto trochę szerzej spojrzeć na swoje pola wyrywania chwastów. Czyli tak, jak Wam mówiłem, nie chodzi oczywiście o to, że chwastów nie wyrywamy, tylko kiedy je wyrywamy, to zadajmy sobie pytanie, czy na pewno wyrywamy te chwasty tak, jak trzeba, tam, gdzie trzeba i do końca tak, jak trzeba. Już tłumaczę, o co mi chodzi. Kochani, na przykład, żeby nie być tak zupełnie gołosłownym, masz na przykład ogromny problem z tym, że się strasznie wkurzasz, masz taką wadę, taki grzech, że ciągle na ludzi krzyczysz, gniewasz, jesteś cały czas zdenerwowany, jedziesz autobusem, wszyscy cię wkurzają, widzisz ludzi w telewizji, wszyscy cię wkurzają, widzisz polityków partii, której nie lubisz, strasznie cię wkurzają. I oczywiście część z tych rzeczy może być spowodowana realnymi, jakimiś tam trudnymi cechami innych ludzi, ale łapiesz się na tym, że ty po prostu ciągle jesteś wkurzony. I teraz tak, na czym polega niezbyt właściwe pracowanie duchowe nad sobą? Otóż polega na tym, że pracujesz tylko nad tym, co widziałeś, nad tym, co widzialne, czyli mówisz sobie tak Wkurzam się, muszę się przestać wkurzać. I próbujesz ograniczyć swoje wkurzanie, próbujesz pracować nad swoim gniewem, próbujesz się opanowywać, żeby się nie gniewać. Uwaga! Co mówi Pan Jezus w tej przypowieści? A może za tym gniewem jest inne, utajone działanie, czyli takie, którego nie widzisz, bo śpisz tam i gdzieś indziej jest źródło tego zła? Otóż, kochani, najprawdopodobniej, jeżeli cię wszyscy wkurzają, wszyscy, ale tak wszyscy, że po prostu nieustannie chodzisz zdenerwowany na rzeczywistość, co to znaczy? Masz ogromny prawdopodobnie problem z samoakceptacją, z kochaniem siebie i z przyjęciem swojej wartości. I nie powinieneś pracować przede wszystkim nad gniewem, tylko nad tą drugą rzeczywistością. Jaka jest ta druga? Ona jest uśpiona, ona jest niewidoczna, ona jest działaniem złego tam, gdzie nie widzisz. Kochani, mam nadzieję, że rozumiecie, o jakim mechanizmie mówię. Co mówi Pan Jezus? Zły lubi działać tam, gdzie nie widać. Tak jak mówi, przychodzi wtedy, kiedy ludzie śpią. Czyli zazwyczaj działa za drzwiami, gdzieś za rogiem, gdzieś jeszcze w czymś innym. Masz jakieś nałogi? Nie walcz po prostu z nałogami, tylko zadaj sobie pytanie, a co za nimi stoi? Dlaczego ja w nie wchodzę? Masz takie albo inne grzechy? Kochani, mówiłem wam o tym oczywiście już w tysiącu różnych konferencjach. Masz takie albo inne grzechy? Zawsze zadaj sobie pytanie, a co za nimi stoi? Jakie pragnienie? Jaka twoja sytuacja? Jakie twoje niespełnienie? I tak dalej, i tak dalej. Mam nadzieję, że rozumiecie. Na czym polega druga zasada? Druga reguła duchowego wzrostu polega na tym, żeby nie patrzeć tylko na to, co widać w dzień gołym okiem, tylko żeby patrzeć również, albo raczej doszukiwać się działania, tam, gdzie tego nie widać za bardzo. W takim sensie nie chodzi mi o to, że to jest ukryte w jakichś tam rzeczywistościach tego świata, bo mamy też taką tendencję, tak? Żeby szukać złego gdzieś tam za rogiem, w sensie nie w nas, to nie o to chodzi, tylko szukaj go w sobie trochę dalej, trochę głębiej. Nie tylko na powierzchni. On działa dużo głębiej. I tam u początku są te korzenia tego zła. Jeżeli masz z Panem Jezusem wyrywać to zło z siebie, wyrywać te chwasty, to jest druga zasada. Pierwsza, pamiętacie, była... Najpierw zajmujemy się dobrem, ale jeżeli już idziemy do wyrywania chwastów, to nie szukajmy ich tylko i wyłącznie na powierzchni, tylko tam, gdzie je widać, tylko idźmy w coś też dużo głębiej. Trzecia, moi drodzy, zasada. Zauważcie, jest taki szczególik w tej smuwieści, że napisane jest, że chwasty pojawiły się wtedy, kiedy ziarno już dojrzało, kiedy, że tak powiem, kłosy się pojawiły, kiedy pszenica już była wyrośnięta. Co to znaczy? Że zło, moi drodzy, aktywizuje się również, szczególnie wtedy, kiedy pojawi się w tobie dużo dobra. Kochani, taka pułapka, na którą się często łapiemy, która mówi nam tak... Przecież już wykonałem kawał dobrej roboty, udało mi się odrzucić takie albo takie zło, umiem się już trochę modlić, jestem dobry dla ludzi, udaje mi się okiełznywać takie albo inne moje różne popędy. Rzeczywiście, jakby wykonałem pewną robotę duchową. Czemu tak się na mnie rzuca zło? Czemu mi się przydarzają ciągle trudne sytuacje? Czemu są nieszczęścia w moim życiu? Kochani, zauważcie, co mówi ta przypowieść. Mówi, że zło się aktywizuje i chwasty się pojawiają właśnie wtedy, albo szczególnie wtedy, kiedy ziarno dojrzewa, kiedy ziarno już jest większe, kiedy widać kłosy, kiedy wydawałoby się, że owocu dobrego jest już bardzo dużo. I kochani, to jest po prostu taka rzecz, której trzeba się nauczyć nawet nie tyle jako jakiejś praktycznej takiej sztuki, ile pewnego sposobu myślenia, w takim sensie, żebyśmy się nie dali oszukać, jakby takiej zasadce, która nam często mówi no to może w takim razie cała ta moja wiara i to wszystko to jest po prostu jedna wielka ściema. No bo skoro ja się nawracam i jest dobrze, a jest źle, no bo zło mi się coraz bardziej ujawnia, no to może coś jest nie tak. Nie dajcie się temu. Jezus w tej przypowieści pokazuje bardzo prostą regułę. Tam, gdzie się mnoży dobro, zły się po prostu wścieka. Tam, gdzie widzi, że owoc się robi coraz pęczniejszy, że coraz więcej jest dobrych ziaren, że kłosy są po prostu grube i obfite, pojawia się coraz więcej chwastów, dlatego że te chwasty po prostu próbują zagłuszyć to cudowne ziarno. I kochani, to jest coś, czego trzeba się nauczyć. Ja wiem, że to może się wydawać troszeczkę straszne, w takim sensie... aha... czyli im będę bliżej Pana Jezusa, im będę dalej na drodze do Niego, im będę bardziej walczył z chwastami, to tym ich się też więcej pojawi. Tak to prawda, w sensie będą ci się narzucać. Będzie to zło próbowało ci pokazać, jakie jest silne, będzie ci próbowało narzucić to, że ci zagłuszy dobry owoc. Nie wierz w to. Czemu? Bo jest czwarta zasada i ona jest takim podsumowaniem tego wszystkiego. Nad całym tym procesem siania, wzrastania, pojawiania się też chwastów i tego, jak sobie z nimi radzić, wyrywania chwastów i wrzucania ich do ognia piekielnego, uwaga, nad całym tym procesem czuwa Pan Bóg i wie, co robi. Nie wiem, czy zauważyliście w tej przypowieści taki totalny spokój tego gospodarza. Ci przychodzą zaaferowani, nie? Ci słudzy... Panie, pojawiły się chwasty, co robić? Wyrywać! A On mówi... Panowie, spokojnie, spokojnie, ja to wszystko wiem. Uwaga, co znaczy? On mówi... ja wiem, że tam są chwasty. Nic nie uchodzi mojej uwadze. Mało tego, ja sobie z nimi poradzę. Wszystko to mam, że tak powiem, w projekcie. Wszystko to mam w planie. Mam żeńców, mam koniec świata, wiem, kiedy się będziemy nimi zajmować, wiem, kiedy wyrywać chwasty, kiedy nie wyrywać, wiem, kiedy najpierw zajmować się dobrem, żeby nie zniszczyć jakiegoś dobra i żeby nie zająć się za bardzo chwastem. Wszystko to mam. Zauważcie... Gospodarz jest całkowicie pewny swoich metod, swojego planu i tak dalej. Kochani, ta czwarta zasada, nie ma, że wam mówiłem, że pierwsza jest tak naprawdę najważniejsza, dlatego, że pierwsza wyznacza pewien kierunek. Czwarta jest o tyle najważniejsza, że daje nam totalny pokój. Pan Bóg wie, co robi. Kochani, zauważcie... Wielu z nas patrzy na świat i mówi Boże, przecież to wszystko idzie w jakąś straszną stronę. I w ogóle to prawda, nie? Dzieje się tak strasznie dużo złych rzeczy. Ktoś patrzy na nasz kraj, na to, co się w nim w tej chwili dzieje i mówimy sobie Boże, to się wszystko skończy jakąś jedną wielką katastrofą. Trzeba by te wszystkie chwasty powyrywać. Trzeba by tych ludzi po prostu polikwidować. I w wielu z nas się, kochani, rodzi taki gniew, który wręcz morderczą chęcią czasem się wręcz wyraża względem tych, którzy tak strasznie niszczą to, co się dzieje w naszym kraju i tak dalej, i tak dalej. Kochani, nie macie tak? Co się dzieje w tych wypowieści? Pan Bóg mówi Spokojnie, spokojnie, moi słudzy. Ja to wszystko wiem. Ja nad tym wszystkim czuwam. Ja wiem, że chcielibyście już wyrywać chwasty, że chcielibyście już wszystko uporządkować, że chcecie natychmiast spokojnie, bo mi inaczej zbyt dużo dobra poniszczycie. Wiem, jak to wszystko poprowadzić. Kochani, jakie to jest dla mnie kojące. Jakie to jest dla mnie takie, że ja się czuję bezpiecznie, że chociaż ja tego nie ogarniam, chociaż widzę cały ten świat i oczywiście nie chodzi mi o tę politykę, nie? Tylko wiecie, że chodzi mi głównie o moje serce, na przykład. Kiedy patrzę na mój własny wzrost, a raczej na brak mojego wzrostu, na to, że chciałbym być już dużo dalej, nie wiem, w rozwoju duchowym, chciałbym być dużo lepszy, dużo świętszy, dużo bardziej pozbawiony różnych moich głupot, grzechów itd. No ciągle nie jestem. Ciągle się zmagam z czymś tam. Ciągle próbuję jakiegoś chwasta wyrywać, a za mało się zajmuję też dobrem. I jakoś tego wszystkiego nie ogarniam. Jak czytam tę przypowieść i widzę tego spokojnego gospodarza, który sobie po prostu ma takie wrażenie... Przepraszam za ten obraz, ale tak sobie siedzi po prostu z nogami na werandzie i tak patrzy na to pole. I nie chodzi o to, że go to nie obchodzi, tylko on mówi tak, wiem. Wszystkie te chwasty widzę. Wszystkie te, mówi, pszenice moją dobrą widzę. Chłopaki, mówi moje tamżeńcy, już gotowi. Mówi spokojnie. Ja nad tym wszystkim panuję, ja to wszystko doprowadzę do końca. Wszystko, co złe, będzie zniszczone. Wszystko, co dobre, będzie jaśniało chwałą w królestwie mojego Ojca. Będzie zebrane do moich spichrzy. Jak ja już tam się dobrze czuję, leżąc sobie w tym spichrzu u Pana Boga. Już mnie tam zebrali, już tam sobie leżą. Mówi spokojnie. Ja do tego wszystkiego doprowadzę. Kochani, to jest po prostu ogromnie cudowna nadzieja. To jest taka czwarta reguła, która mówi zaufaj Mu. Ona nie mówi nic nie rób. Nie, zauważcie, wcześniej były zasady, które mówiły zajmij się przede wszystkim rozwijaniem dobra. Wyrywaj oczywiście chwasty, ale mądrze. Czyli szukaj działania złego. Patrz też, jak to w ogóle całe pole ogarniać, jak to robić. Wszystkie tamte jakby szczegóły naszej roboty są pokazane i mamy robić, ale jednocześnie ta przypowiedź mówi spokojnie. Pan Bóg panuje nad sytuacją. Wszystko będzie dobrze. Kochani, usłyszcie dzisiaj i zobaczcie tego spokojnego gospodarza, który mówi wzrastamy, w swoim czasie wyrwiemy, dobro sprawimy, że zakwitnie i będę miał pełne spichlerze dobra. Spokojnie, mówi. Moje dzieci, moi słudzy, spokojnie. Znam się na rolnictwie. Miało być krótko i konkretnie, wyszło jak zawsze. W sensie mam nadzieję, że chociaż było w miarę konkretnie, bo krótko chyba nie było. Moi drodzy, przemyślcie te cztery zasady. One dla mnie są bardzo pomocne. W sensie bardzo mi ustawiają kierunki mojej roboty, bardzo mi ustawiają priorytety, a nad wszystkim dają mi ogromny pokój. Mam nadzieję, że wam też ta Ewangelia da taki pokój, no bo nie ma się czego bać. Mamy naprawdę genialnego rolnika, który się nami zajmuje. To tyle. Kochani, najlepszej niedzieli wam życzę, do zobaczenia oczywiście wieczorem w nocnym vlogu dzisiaj. Niech to będzie błogosławiony dzień dla was. Pełen dobrego rozpoznawania rzeczywistości Bożej pracy w was. Ściskam, błogosławię, do usłyszenia, do zobaczenia, z Bogiem, paaa...