 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w naszym kolejnym spotkaniu CNN, czyli Słowo na Niedzielę. Krótkie kazanie, komentarz do dzisiejszych czytań. Proszę posłuchajcie, jaką Ewangelię dzisiaj czytamy, bo na niej się dzisiaj skoncentrujemy. Z Ewangelii św. Mateusza Jezus powiedział do swoich uczniów Słyszeliście, że powiedziano oko za oko i ząb za ząb. A ja wam powiadam, nie stawiajcie oporu złemu, lecz jeśli cię ktoś uderzy w prawy policzek, nadstaw mój drugi. Temu, kto chce prawować się z tobą i wziąć twoją szatę, odstąp i płaszcz. Zmusza cię ktoś, żeby iść z nim tysiąc kroków, idź dwa tysiące. Daj temu, kto cię prosi i nie odwracaj się od tego, kto chce od ciebie pożyczyć. Słyszeliście, że powiedziano będziesz miłował swego bliźniego, a nieprzyjaciela swego będziesz nienawidził. A ja wam powiadam miłujcie waszych nieprzyjaciół i módlcie się za tych, którzy was prześladują, abyście się stali synami ojca waszego, który jest w niebie. Ponieważ On sprawia, że słońce Jego wschodzi nad złymi i nad dobrymi. I On zsyła deszcz na sprawiedliwych i niesprawiedliwych. Jeśli bowiem miłujecie tych, którzy was miłują, cóż za nagrodę mieć będziecie? Czyż i celnicy tego nie czynią? Jeśli pozdrawiacie tylko swoich braci, to cóż szczególnego czynicie? Czyż i poganie tego nie czynią? Bądźcie więc wy doskonali, jak doskonały jest ojciec wasz niebieski. Chciałbym dzisiaj waszą uwagę zwrócić na jakby jeden aspekt tego czytania, chociaż to jest też taki aspekt, który się przewija przez dzisiaj wszystkie czytania. Zacznijmy może od pierwszego, o którym wam nie wstałem, mam nadzieję, że do niego sięgnęliście. Mamy dzisiaj takie bardzo mocne wezwania w Ewangelii i tak samo było w pierwszym czytaniu. Bądźcie święci tak, jak święty jest Bóg. Bądźcie doskonali tak, jak doskonały jest Bóg. Kochani, możliwe, że to już słyszeliście, bo i ja to mówiłem w wielu konferencjach i też myślę, że można to czasami słyszeć w różnych komentarzach, ale to jest ważna rzecz, że słowo świętość, którego używa Biblia, kiedy mówi szczególnie o świętości Boga, ale też oczywiście o świętości naszej, to nie jest dokładnie to samo, czym my się posługujemy, kiedy mówimy świętość. Zauważcie, mam takie wrażenie, że większość z nas, ludzi Kościoła, ludzi wierzących, chrześcijan, kiedy mówi świętość, to ma na myśli tak zwaną moralną doskonałość. Czyli ma na myśli człowieka, święty człowiek to jest taki człowiek, który po pierwsze nie wyrządza żadnego zła, czyli takiego człowieka, który unika grzechu, z drugiej strony takiego człowieka, który robi wszelkiego rodzaju dobro, a szczególnie robi to dobro jakby ponad miarę. I to oczywiście, kochani, żeby było jasne, to jest w ogóle bardzo dobra definicja. Świętość to jest rzeczywiście odrzucenie wszelkiego zła, to jest rzeczywiście robienie dobra, często takiego, które wręcz się w głowie nie mieści. Ale samo źródło słowa święty, z którego się wzięła potem właśnie taka interpretacja, brzmi inny, oddzielony, różny od całej reszty. Czyli święty to jest taki, który się odróżnia od całej reszty rzeczywistości. Można to powiedzieć w taki sposób może trochę przewrotny, że mamy całą rzeczywistość, która jest dosyć powszednia, która jest dosyć zwyczajna i ktoś wystaje ponad tę rzeczywistość, odróżnia się od niej jakby czymś innym. Jest jakby bardzo łatwo zauważalny jako ktoś inny. I kochani, jeżeli chodzi o Pana Boga, oto Pana Boga nazwać świętym nie jest trudno, bo Pan Bóg rzeczywiście jest święty w takim sensie, że jest zupełnie inny od wszystkiego, co my znamy. Jest zupełnie inny od każdego człowieka, od tego świata, od wszystkiego, co stworzone, jest całkowicie inną rzeczywistością. I to jest jasne. I kiedy mówimy, że Pan Bóg jest święty, to mówimy, że jest totalnie różny od wszystkiego, co znamy. Ale uwaga... Jeżeli my mamy być świętymi tak, jak On jest święty, to my też powinniśmy w pewnym znaczeniu być zupełnie różni od tego świata. Kochani, zobaczcie, chciałbym, żebyśmy to sprowadzili do takich bardzo prozaicznych rzeczy. Zobaczcie, ile w naszym życiu jest takiego postępowania, gdzie ktoś nam uczynił coś złego i my mamy w sobie taką naturalną wręcz chęć, taką naturalną zdolność, chociaż nie wiem, co to jest zdolność, bo zdolność mi się kojarzy z czymś pozytywnym, ale mamy taki naturalny odruch, że chcemy mu odpłacić tym samym. Mówimy, że skoro oni mi tak robią, to dlaczego ja mam na to pozwalać? Dlaczego ja mam być inny? Dlaczego miałbym robić inaczej? No właśnie, dlaczego miałbym robić inaczej? A no, miałbyś robić inaczej, bo bycie innym to znaczy bycie świętym. Zobaczcie, Pan Jezus podaje takie przykłady, które są jakby dokładnym takim pójściem w poprzek tego, jakie mamy naturalne odruchy, nie? Kiedy ktoś nas zmusza, żeby iść z Nim tysiąc kroków, to co to jest za obraz? To jest obraz tego, że musisz robić rzeczy, których nie chcesz robić, że musisz wykonywać jakąś pracę albo jakieś czynności, albo jakoś się zachowywać, tak że nie masz na to ochoty, nie? Twoje naturalne taki odruch jest taki a mnie się nie chce, nie? Ja mam teraz inne potrzeby, ja mam teraz inne te, a ty mnie tu zmuszasz do czegoś, żebym ja to z tobą robił. Uwaga, i Pan Jezus mówi czym się różnicie, jeżeli będziecie tak postępować od wszystkich innych? Mówi tak robią wszyscy na świecie. A Ty, mówi, kiedy ktoś ci każe iść tysiąc kroków, to idź z Nim dwa tysiące. Czyli bądź zupełnie inny od tej rzeczywistości, jakby zupełnie inaczej reaguj na rzeczywistość, na to, czego ktoś od ciebie chce. Że jak ktoś ci zabiera szatę, oddaj mój płaszcz. Kochani, mamy takie coś, że jak, nie wiem, przychodzi złodziej, nie? No może... ja wiem, że zawsze jest to absurdalnie, to są oczywiście tylko przykłady, ale przychodzi złodziej, nie? i chce ci ukraść, nie wiem, no... telewizor, tak? To mówisz mu poczekaj, mam jeszcze w pokoju laptopa, nie? O co chodzi? Chodzi o to, że chrześcijanie w tym świecie powinni wyrastać ponad ten świat miłością, gotowością do poniesienia jakiejś ofiary, nie do bycia naiwnymi, głupimi i do tego, żeby się dawać wykorzystywać. To nie o to chodzi. Tylko chrześcijanin ma być inny niż ten świat, ma być inny niż bardzo często popsute mechanizmy w tym świecie. Kochani, ja to szczególnie widzę w małżeństwach, nie? Że kiedy jeden małżonek robi coś złego, to drugi małżonek mówi a ja mu odpłacę tym samym. I tak jak mówię, kochani, to nie chodzi o naiwność. To nie chodzi o to, że ja mam nie widzieć, że ktoś robi coś złego i mam na to nie reagować, nie? Nie, nie... to nie o to chodzi. Tylko to nasze takie coś, ja to widziałem wiele razy, że mąż zaplątał się tam w jakiś na przykład, nie wiem, no... związek, romans z jakąś kobietą, nie? Już nie wnikam na jakim poziomie, ale coś się stało. To często słyszę, potem, kiedy przychodzi do mnie żona i mówi, że ona też miała romans, jak się pytamy dlaczego, to ona mówi a to dlatego, że chciałam odpłacić mojemu mężowi. I kochani, to nie chodzi o to, żeby nie zauważać i udawać, że mąż nie zrobił czegoś złego. Ale będziemy inni i będziemy święci wtedy, kiedy nie będziemy mu odpłacać, jak to mówimy, pięknym za nadobne, nie? Chociaż to z pięknym i nadobnością nie ma nic wspólnego. Kochani, cała ta Ewangelia jest o tym, że chrześcijanie powinni się wyróżniać w tym świecie. Zobaczcie, nawet w takiej głupiej przestrzeni jak polityka, nie? Jeżeli ktoś się mieni chrześcijańskim politykiem, tak? To, kochani, zobaczcie, że ci, którzy zazwyczaj się mienią chrześcijańskimi politykami, wcale się nie różnią od wszystkich innych polityków, którzy nie są chrześcijanami. No, kochani, coś jest nie tak. Zobaczcie, jak to wygląda w pracy, nie? Bo to nie chodzi tylko o jakiś tam rejon polityki. Że my, chrześcijanie, w pracy zachowujemy się często dokładnie tak samo, jak wszyscy inni, którzy nie są wierzący i jakby mówimy, że nie możemy być gorsi od nich. Oni to robią, to my też nie damy się wykorzystywać, nie? I kochani, takich przykładów można by mnożyć mnóstwo. W miłości, w związkach, w pracy, w myśleniu o sobie. Na przykład ten przykład z tym uderzeniem w twarz, nie? Tak naprawdę to oznacza, że ktoś ci odebrał godność. Takie uderzenie w twarz otwartą dłonią było takim okazaniem totalnego braku szacunku. I Pan Jezus mówi Macie taki normalny odruch, że mówicie Będziemy teraz walczyć o swoje dobre imię. A Jezus mówi A chrześcijanin powinien mieć wartość swojego imienia sam w sobie i nie potrzebuje, żeby ktoś mu tego udowadniał. Nie musi chodzić po świecie i udowadniać swojej wartości. Mówi bądź inny niż cały ten świat. Mówi, bo jak jesteście tacy, jak cały ten świat, że pozdrawiacie tylko tych, którzy was pozdrawiają, lubicie tylko tych, którzy was lubią, kochacie tylko tych, którzy was kochają, to mówi, czym się różnicie od tego świata? Kochani, świętość to jest inność, to jest wyróżnik. To jest coś takiego, że my się zachowujemy inaczej niż ten świat, nie w poczuciu oczywiście wyższości, bo tacy chrześcijanie też są, nie? którzy właśnie... o, my nie jesteśmy tak zepsuci i tak źli, jak cała reszta drugiego świata, my jesteśmy na wyższym poziomie. Kochani, to nie ma nic wspólnego z wyróżnianiem. To jest pycha zwykła. Nie. Tylko chodzi o to, że my umiemy powściągnąć takie nasze pogrzechu pierworodne, naturalne w nas, chęci odwetu, odpłaty, braku przebaczenia, obrażenia się, zamknięcia się w sobie. My to przekraczamy, jesteśmy inni niż ten świat, kochani. Bo w tym świecie naturalnym jest właśnie coś odwrotnego. Że się odpłaca, że się oddaje tym, co się dostało, że się nie pozostawia rzeczy nienaprawionymi i tak dalej, i tak dalej, nie? Kochani, to jest trudne. Ja wiem, że to jest trudne i oczywiście trzeba w tym wszystkim mieć też mądrość, nie? Bo tak jak mówię, nie chodzi o żadną naiwność, nie chodzi o to, żeby się dawać wykorzystywać, nie chodzi o to, żeby być takim po prostu głupim cielątkiem, którym wszyscy mogą pamiętać, bo ja tu jestem chrześcijanin, nie? Tylko, kochani, czy my się naprawdę wyróżniamy jako chrześcijanie spośród innych ludzi? Mówię, nie w poczuciu, broń Boże, wyższości, ale właśnie w poczuciu tego, że potrafimy przegrywać. Dla mnie chrześcijanin, który właśnie coś stracił, nie? Został jakoś skrzywdzony i puścił tę krzywdę, przebaczył ją. To jest coś, co się wyróżnia. To jest jego wyróżnik, to jest jego bycie kimś innym niż cały ten świat. Mam nadzieję, że łapiecie, o co chodzi, nie? Kochani, bądźcie świętymi, tak jak Bóg jest święty. Czyli można by inaczej to tłumaczyć bądźcie inni, tak jak On jest inny od całej rzeczywistości. Byłoby pięknie, niechbyśmy jako chrześcijanie wyróżniali się właśnie taką innością w tym świecie. Trudne to, ale myślę, że warto o tym pomyśleć. Moi drodzy, moi kochani, to by było na tyle w tym dzisiejszym odcinku. Kochani, nie mam dla tego pojęcia, czy będzie dzisiaj nocny vlog, bo nie mam pojęcia, czy ja go zdołam gdzieś nagrać i potem złożyć. Takim jestem akurat ciągu. Więc gdyby go nie było dzisiaj, to proszę się nie martwić, ani się nie obrażać. Nadrobię to w najbliższe dni, ale nie wiem, czy tak będzie. Zobaczymy... jak będzie, to będzie, to się ucieszycie, jak nie będzie, no to też się mam nadzieję ucieszycie, bo jesteście inni niż cała reszta tego świata. O właśnie... to jest jakiś pomysł w sumie. Moi drodzy, ściskam was, pozdrawiam, błogosławię i do zobaczenia już niedługo. Z Bogiem, pa!