 Dzień dobry, szczęść Boże, dobry wieczór Moi drodzy, bardzo was serdecznie witam w kolejną niedzielę, w kolejnym naszym spotkaniu z cyklu CNN, czyli niedzielne kazanko do okienka. Jak zawsze zaczynamy od Słowa Bożego. Dzisiaj przeczytamy sobie pierwsze czytanie, bardzo was zachęcam oczywiście do drugiego czytania, do Ewangelii również, znajdziecie je w opisie pod filmem, a posłuchajcie proszę dzisiejszego tekstu z księgi Nehemiasza. Niesamowity tekst i o nim wam dzisiaj opowiem. Brzmi on następująco Kapłan Ezdrasz przyniósł prawo przed zgromadzenie, w którym uczestniczyli przede wszystkim mężczyźni, lecz także kobiety oraz wszyscy inni, którzy byli zdolni słuchać. I czytał z tej księgi, zwrócony do placu znajdującego się przed bramą wodną, od rana aż do południa, przed mężczyznami, kobietami i tymi, którzy mogli rozumieć. A uszy całego ludu były zwrócone ku księdze prawa. Pisarz Ezdrasz stanął na drewnianym podwyższeniu, które zrobiono w tym celu. Ezdrasz otworzył księgę na oczach całego ludu. Znajdował się bowiem wyżej niż cały lud. A gdy ją otworzył, cały lud powstał. I Ezdrasz błogosławił Pana Wielkiego Boga, a cały lud podniósłszy ręce odpowiedział Amen, Amen. Potem oddali pokłon i padli przed Panem na kolana, twarzą ku ziemi. Czytano więc z tej księgi, Księgi Prawa Bożego, dobitnie, z dodaniem objaśnienia, tak, że lud rozumiał czytanie. Wtedy Nechemiasz, to jest namiestnik, oraz kapłan pisarz Ezdrasz, jak i lewici, którzy pouczali lud, rzekli do całego ludu. Ten dzień jest poświęcony Panu Bogu Waszemu. Nie bądźcie smutni i nie płaczcie. Cały lud bowiem płakał, gdy usłyszał te słowa Prawa. I rzek im Nechemiasz, Idźcie, spożywajcie potrawy świąteczne i pijcie słodkie napoje. Poślijcie też porcję temu, który nic gotowego nie ma. Albowiem poświęcony jest ten dzień Bogu Naszemu. A nie bądźcie przygnębieni, gdyż radość w Panu jest waszą ostoją. Moi drodzy, mamy dzisiaj tekst, który oczywiście odnosi się do bardzo konkretnej sytuacji historycznej. Nie będę się w to może jakoś bardzo zagłębiał, dlatego że po pierwsze, chyba już o tym kiedyś mówiłem, po drugie chciałbym dzisiaj zrobić coś innego. Sytuacja jest taka, że naród wybrany po czasie niewoli babilońskiej wraca do Ziemi Świętej, wraca do Jerozolimy, odnajdują Księgę Pisma i po raz pierwszy, od bardzo długiego czasu słuchają wreszcie słów Pana Boga, słuchają Tory. Jak widzicie, jest to bardzo uroczyste święto, kiedy się całemu ludowi czyta Prawo Boże, kiedy się czyta historię stworzenia świata, historię narodu wybranego. Ludzie się niezwykle cieszą. Tak cieszą, że zaczynają płakać z radości i ogłaszają wielkie święto ku czci Pana. Niesamowicie w ogóle piękna historia, bardzo wam polecam całą w ogóle tę Księgę Nechemiasza. Ale chciałbym dzisiaj zrobić taką przewrotkę. Czyli chciałbym, żebyśmy na podstawie tego tekstu o czymś innym sobie jeszcze opowiedzieli. To oczywiście nie neguje pierwotnego znaczenia tego tekstu, ale czytając to... no właśnie... miałem dzisiaj takie przemożne jakieś przekonanie. Opowiedz o tym. Dlaczego? Chciałbym waszą uwagę zwrócić na środkowy akapit tego dzisiejszego czytania z Księgi Nechemiasza, gdzie jest opisana tak krok po kroku, jakby... jak wyglądała celebracja tego słowa. Tam, gdzie pisarz Ezdrasz wchodzi na takie podwyższenie drewniane i zaczyna czytać. Są tam jakby cztery etapy, cztery takie cechy pewnego podejścia do słowa, które jest czytane. Kiedy to czytałem, najpierw sobie pomyślałem oczywiście o tym, że to jest pewnego rodzaju instrukcja czytania Słowa Bożego, czyli jak Go traktować w sposób szczególny, ze czcią, z takim ogromnym... no właśnie... z miłością, z wywyższeniem tego Słowa Bożego. To jest absolutnie, myślę, pierwotne znaczenie tego tekstu. Ale potem sobie pomyślałem takie coś. Jest takie zdanie w Nowym Testamencie u św. Jana, że nie można kochać Boga, którego się nie widzi, jeżeli nie kochasz człowieka, którego widzisz. Czyli jest też takie przełożenie bardzo proste, że jeżeli nie umiesz kochać człowieka, jeżeli nie umiesz kochać tego, kto jest obok ciebie, kto jest dla ciebie widzialny, kogo masz w takim dostępie, to nie ma możliwości również, żebyś pokochał Boga. Tak mówi św. Jan. I czytając sobie dzisiaj ten tekst, tak sobie pomyślałem, że jeżeli to jest opis pewnej miłości do Boga, bo to jest opis miłości do Jego Słowa, to również jednym jakby z takich... z taką dróg do tego, jak Pana Boga kochać, jest kochanie człowieka. Jeżeli będę umiał w taki sposób kochać człowieka, to, mówi św. Jan, w taki sposób będę umiał kochać Boga. Mam nadzieję, że jażycie tą logikę. I chciałbym, żebyśmy dzisiaj sobie popatrzyli na ten tekst, jako na opis nie miłości do Słowa Bożego, ja tego absolutnie nie neguję, żeby to było jasne, ale jako również na opis miłości do drugiego człowieka. Czyli coś, czego musimy się nieustannie uczyć, a ucząc się tego, tak naprawdę nauczymy się kochać Pana Boga. Chciałbym, żebyście zobaczyli cztery rzeczy, czyli cztery pewne takie podejścia do człowieka, cztery podejścia do tego, kto stoi obok ciebie, które się, myślę, bardzo jednoznacznie przekładają na to, jak również kochamy Boga. Zobaczcie, po pierwsze, całe to czytanie jest zbudowane tak. Ezdrasz wchodzi na jakieś takie podwyższenie drewniane, które zostaje, jak mówi ten tekst, specjalnie przygotowane do tego czytania. Kiedy to robi, otwiera tą księgę, to cały lud jakby znajduje się niżej, a Ezdrasz czytający jest wyżej, no bo jest na tym podwyższeniu. Potem zaczynają błogosławić Boga za to jego Słowo, a potem z uniżeniem w ogóle padają na kolana, na twarz i oddają cześć temu Słowu. I kochani, te cztery rzeczy, do zespołu uważam również cztery jakby... no właśnie, cztery sytuacje, cztery podejścia, cztery postawy względem drugiego człowieka. Ja bym je w ogóle nazwał czterema zasadami miłości, czyli cztery sposoby na to, jak się kogoś kocha. Zauważcie, pierwsza rzecz. Zbudowano specjalne drewniane podwyższenie. Co to jest? To jest przedmiot, to jest coś, co służyło tylko do tego, żeby tę księgę przeczytać. Nie tak, że wzięto coś innego, co już było i do tego to wykorzystamy. Nie tak, że coś zbudowaliśmy i potem to nam się przyda do czegoś jeszcze innego, a wykorzystamy to akurat do czytania tej księgi. Nie. Specjalnie na czytanie tej księgi zbudowano to podwyższenie. Co to znaczy? Miłość polega na tym, że względem drugiego człowieka taki jesteś, tak postępujesz, tak działasz, takie robisz rzeczy, takie sprawy mówisz, które sprawiają, że to jest tylko dla tego człowieka. Czyli ten człowiek, który jest przedmiotem twojej miłości, który ma się stać jakimś obiektem twojej miłości, jest traktowany nie jako środek do czegoś, nie jako coś, co tobie coś ma dać, nie jako pewnego rodzaju etap do czegoś, co chcesz zrobić gdzieś indziej, tylko on sam jest celem i wszystko, co robisz wokół niego, dla niego, jest właśnie tylko dla niego przeznaczone. Kochani, to jest taki oczywiście obrazowy sposób, ale opisany, myślę, jakby w ogóle sedno tego, co to znaczy kochać kogoś. Że ten ktoś staje się celem miłości, że ten ktoś nie jest środkiem do czegoś innego. Zauważcie, często w naszych miłościach, w naszym byciu z drugim człowiekiem my oczywiście nie robimy tego jakoś tam specjalnie, ale jednak drugą osobę wykorzystujemy tak naprawdę jako środek do czegoś. Na przykład tego, że sami chcemy być kochani. I kocham kogoś dlatego, żeby dostać od niego również miłość. I uwaga, to jest oczywiście dobre, żeby dostać miłość, ale jeżeli to jest twoim celem, że kochasz go dlatego, że chcesz dostać miłość, tak naprawdę go nie kochasz, tylko kochasz samego siebie, a on ci służy jako narzędzie do kochania samego siebie. Potrzebujesz go, żeby dostać to, czego ty chcesz. Ten fragment mówi, że względem Słowa Bożego, akurat w wypadku tej księgi, zrobiono coś tylko dla niej, tylko i wyłącznie jemu, jej poświęcone. Uwaga, tak samo jest z człowiekiem. Jeżeli tego się nie nauczymy z człowiekiem, to nie będziemy potrafili tak kochać Boga. Tak mówi św. Jan. To jest pierwsza rzecz. Druga rzecz. Kiedy prorok Esdrasz tam wszedł, w sensie pisarz Esdrasz tam wszedł, zaczął czytać tę księgę, no to był wyżej od ludu. I jak mówi ta księga, znajdował się wyżej niż cały lud i wtedy cały lud jakby miał go przed oczami do góry. Co to znaczy? Miłość traktuje tego kogoś obok nas zawsze jako wyżej stojącego od siebie. I uwaga, tu nie chodzi oczywiście o żadne poniżanie siebie. Tu nie chodzi o to, że ja jestem kimś, nie wiem... gorszym, że jestem mniej wartym. Nie. Tylko stawiam zawsze na pierwszym miejscu tego kogoś. Czyli za nim ja, to on. To jest tak naprawdę konsekwencja tego pierwszego. Zauważcie, bo to na tym to polega. Esdrasz dlatego był wyżej, bo zbudowano to specjalne podwyższenie, więc w związku z tym stał się kimś wyższym od reszty. Jeżeli ty skoncentrujesz całą swoją miłość na drugim człowieku, że chodzi ci o niego, to on się staje pierwszy. Czyli nigdy nie myślisz najpierw o sobie, nie myśl o tym, co jest dla ciebie, tylko on się staje wyżej od ciebie. I mówię, to nie chodzi o żadne poniżanie siebie, to nie chodzi o żadne odbieranie sobie wartości, tylko stawiasz drugiego człowieka, jego potrzeby, jego różne rzeczy jako pierwsze względem twoich. Trzecia rzecz. Kiedy usłyszeli to słowo, kiedy zaczął czytać, to zaczęli błogosławić Pana za to, że dał im to słowo, podnieśli ręce, wołali Amen, czyli jakby uwielbiali Pana Boga i błogosławili. Tylko mnie się bardzo podoba tutaj to słowo, że błogosławili. Dlaczego? Bo błogosławić, to jest jakby sprowadzać wszelkie dobro na tego kogoś. Na tym polega błogosławieństwo. Kiedy się kogoś błogosławi, kiedy was ksiądz błogosławi, kiedy rodzice błogosławią swoje dzieci, kiedy człowiek człowieka błogosławi, to de facto chce sprowadzić na niego całe dobro. Czyli zobaczcie, miłość polega na tym, że chcemy dla tego kogoś całego dobra. To niekoniecznie zawsze musi być z nami związane. To niekoniecznie zawsze musi być tak, że to dobro musi pochodzić od nas, że to dobro może być też z innych miejsc, a my chcemy, żeby on doświadczał tego dobra również z innych miejsc. Zobaczcie, to jest znowu taka konsekwencja, że nie chodzi tu o mnie, że nie chodzi tu o to, że to ja muszę to wszelkie dobro dać, że to musi przyjść przeze mnie, tylko chcę, żeby temu człowiekowi działo się wszelkie dobro. Na tym polega miłość względem tego kogoś. Żeby go spotkało wszelkie dobro i mówimy Amen wszelkiemu dobru, które go spotyka. Zobaczcie, często w naszych miłościach, nie wiem, że pewnie często to... o przepraszam... że to odnosicie do miłości małżeńskiej itd. ale no właśnie, często jest tak, że ktoś ma jakieś dobro również gdzieś indziej, tylko mówię dobro, to nie chodzi o to aha... ok, bo mój mąż ma kochankę, to tam jest dla niego dobro. Nie, to nie jest dla niego dobro. To jest zdrada małżeńska. Ale kiedy jest gdzieś inne dobro, które on zyskuje, to razem taka nasza zazdrość, takie nasze poczucie wartości mówi nie, nie, tam nie może. To musi być ode mnie. Nie, tutaj jest takie Amen na każde dobro. Amen na każde dobro, które tego człowieka może spotkać. To jest bardzo piękna postawa takiej wolności, że chodzi mi o dobro dla niego, skądkolwiek ono będzie. I wreszcie czwarta rzecz. Strasznie trudna i ona w ogóle zabrzmi już tak trochę niezbyt fajnie. Że przed tym człowiekiem to na kolana, z twarzą ku ziemi i oddać pokłon. I uwaga, kochani, nie to nie chodzi oczywiście o bałwuchwalcze podejście do drugiego człowieka. Nie, to jest bardzo chora postawa. To nie chodzi o to, że mamy drugiego człowieka traktować jak Boga, broń Boże. Ale przed tajemnicą drugiego człowieka, przed jego świętością, której może nie widać, przed tym, jak go Pan Bóg kształtował, jak go Pan Bóg prowadzi, jaka jest jego ścieżka życiowa, jaka jest jego droga na kolana i oddać pokłon. W sensie... to nas przerasta. To nie jest coś, co możemy tak łatwo, nie wiem... zobaczyć, ocenić, nazwać, poznać. To jest taka ogromna pokora, jakby... klękam przed tym. Klękam przed twoją historią. Klękam przed twoimi ranami. Klękam przed twoimi krzywdami, które się wydarzyły w twoim życiu, które może teraz sprawiają, że coś bardzo złego się dzieje w tobie, ale to jest skutek tych ran i ja chcę się pokłonić przed nimi. Jakby przed twoim cierpieniem. To jest, mówię, bardzo trudna postawa. Ona nie ma nic wspólnego, mówię, z żadnym takim ubóstwianiem drugiego człowieka, tylko takim poczuciem tajemnicy drugiego człowieka, że on jest kimś dla mnie, kto przekracza moje możliwości poznawcze miłości, moje możliwości dobra i tak dalej. Jakby muszę upaść na kolana przed tą tajemnicą. Kochani, zobaczcie, to są takie cztery cechy, które, wydaje mi się, są naprawdę najwyższą formą miłości. Ktoś jest zawsze celem, ktoś jest zawsze pierwszy, zawsze chce, żeby działo mu się dobro i z pokorą klękam przed jego wielkością i tajemnicą. Kochani, moje przekonanie jest takie, że jeżeli tak się będziemy uczyć kochać drugiego człowieka, to, jak mówi św. Jan, jeżeli tak kochasz drugiego człowieka, nauczysz się kochać Boga. Nie da się kochać Boga, którego nie widzisz, jeżeli nie kochasz człowieka, którego widzisz. Nie pokochasz Boga w taki sposób, jeżeli najpierw tak się nie nauczysz kochać człowieka. To jest kolejna zachęta do tego, jak być nawzajem między sobą, jak się traktować, jak do siebie podchodzić. Kochani, gdybyśmy tak umieli, zauważcie, to by się chyba wszystkie trudności skończyły na świecie, nie? Że to jest w ogóle gdzieś tam daleko, daleko przed nami, no ale uczmy się tego. Myślę, że można również tak ten dzisiejszy tekst z Księgi Nehemiasza przeczytać. Trochę może przewrotnie, ale myślę, że tego nas też uczy jakby Pismo Święte. Nie możesz kochać Boga, którego nie widzisz, jeżeli tak nie kochasz człowieka, którego widzisz. Moi drodzy, to tyle na dzisiaj, bardzo wam dziękuję za kolejne spotkanie, dziękuję za kolejne kazanie, za kolejną niedzielę. Widzimy się oczywiście pewnie za tydzień w kolejnym CNN-ie. Bardzo mnie jakoś to ujmuje dzisiejsze doczytanie. No wiem, pewnie tak zawsze mówię, no tak to jest ze Słowem Bożym. Ono takie jest. Dobra, ściskam, pozdrawiam, błogosławię i do zobaczenia za tydzień. Z Bogiem, paaa...