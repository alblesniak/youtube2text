 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN i zapraszam na kazanko do okienka. Posłuchajcie proszę najpierw Ewangelii, którą dzisiaj czytamy w liturgii. Z Ewangelii św. Łukasza Jezus wszedł do Jerycha i przechodził przez miasto, a pewien człowiek imieniem Zacheusz, który był zwierzchnikiem celników i był bardzo bogaty, chciał koniecznie zobaczyć Jezusa, któż to jest, ale sam nie mógł z powodu tłumu, gdyż był niskiego wzrostu. Pobiegł więc naprzód i wspiął się na sykomorę, aby móc Go ujrzeć, tamtędy bowiem miał przechodzić. Gdy Jezus przyszedł na to miejsce, spojrzał w górę i rzekł do Niego Zacheuszu zejdź prędko, albowiem dziś muszę zatrzymać się w Twoim domu. Zszedł więc z pośpiechem i przyjął Go rozradowany, a wszyscy widząc to, szemrali, do grzesznika poszedł w gościnę. Lecz Zacheusz stanął i rzekł do Pana Panie, oto połowę mego majątku daję ubogim, a jeśli kogoś w czymś skrzywdziłem, zwracam poczwórnie. Na to Jezus rzekł do Niego. Dziś zbawienie stało się udziałem tego domu, gdyż i On jest Synem Abrahama. Albowiem Syn Człowieczy przyszedł odszukać i zbawić to, co zginęło. Moi drodzy, moi kochani, mamy dzisiaj Ewangelię z opowieścią, którą doskonale znamy. Też mówiłem już bardzo wiele kazań na temat tego Zacheusza. Kolejna rzecz mi się jakoś odkleja, chociaż o... jakby pewien wątek już chyba kiedyś wam opowiadałem. Ale do rzeczy. Moi drodzy, najpierw taka konstatacja dotycząca prawdopodobnie bardzo wielu z nas, nie wiem czy wszystkich, ale bardzo wielu z nas. Zobaczcie, że przez to, co robimy w życiu, przez to, w jaki sposób nasze życie wygląda, też bardzo często przez to, co nam się w życiu przydarzyło, niekoniecznie z naszej własnej woli, tylko przez różne wydarzenia, krzywdy, sytuacje życiowe, stajemy się dla innych ludzi, a czasem też dla samych siebie, jakby kimś zupełnie nowym, kim nie jesteśmy. I chodzi mi szczególnie o taką negatywną opinię. Zobaczcie, że bardzo często, kiedy ludzie na przykład, nie wiem, doświadczyli od nas różnego rodzaju zła, już nie wnikam czy zrobionego bardzo świadomie, czy po prostu ze słabości, że nie potrafimy, nie wiem, kochać, być dobrze i tak dalej, nabierają o nas pewnej opinii, nie? Znają nas jakby... uważaj, ten człowiek to jest taki i taki, albo jego chcę unikać, nie? Mam tak na przykład, że w moim życiu jest kilka takich sytuacji, gdzie kogoś na przykład skrzywdziłem i ten ktoś do dzisiaj nosi mój obraz w sobie, no właśnie taki, stamtąd wzięty. Nawet gdyby mi się udało zmienić, to myślę, że ten człowiek już trochę nie bardzo chce w to wierzyć, nie? Mało tego, jestem przekonany, że sami na swój własny temat mamy bardzo często takie opinie, że jakby zrobiliśmy różne rzeczy w życiu, dopuściliśmy się różnego rodzaju zła, grzechów, jakiegoś myślenia i już sami jakby mamy pewną kalkę, przez którą na siebie patrzymy, pewien filtr, który już sobie nakładamy, kiedy myślimy sami o sobie. Kochani, zobaczcie, jak jest nazywany Zacheusz w tym mieście. Ewangelista go opisuje tak A pewien człowiek, który był zwierzchnikiem celników i był bardzo bogaty. Co to znaczy? Prawdopodobnie takim imieniem, taką nazwą posługiwali się ludzie, a chociaż wiedzieli pewnie, że ma na imię Zacheusz, to zawsze, zobaczcie, on był przełożonym celników i bardzo bogaty. Co to znaczy? Zacheusz, moi drodzy, był złodziejem. To działało w ten sposób, że celnicy... Jerycho to było w ogóle dosyć bogate miasto, kiedy jacyś ludzie przejeżdżali przez Jerycho albo musieli handlować w Jerychu, musieli podatek zapłacić. Ten podatek celnicy oddawali Rzymianom. Ich wynagrodzenie polegało na tym, że po prostu brali większy podatek, niż mieli oddać i ta różnica między tym, co wzięli, a tym, co mieli oddać Rzymianom, to była ich zapłata. Więc de facto system ich też korumpował oczywiście, dlatego że celnik mógł ustawić podatek, jaki tylko chciał. Jakby z tego miał określoną sumę, którą musiał zapłacić Rzymianom, ale ile wziął więcej, to jego sprawa. Jeżeli wziął piętnaście razy więcej, mógł wziąć piętnaście razy więcej. Jeżeli wziął dwa razy więcej, wziął tylko dwa razy więcej. Jeżeli wziął pięć procent więcej, to tylko tyle. To zależało od niego. Zacheusz, jak się okazuje, był bardzo bogaty. Co to znaczy? Najprawdopodobniej doskonale wykorzystywał to, co mógł wykorzystywać. Czyli pomnażał te podatki wielokrotnie i na tym się po prostu dorobił strasznej kasy. Zobaczcie, tak jest nazywane. Przełożony celników, czyli przełożony złodziei, który się na tym dorobił ogromnego bogactwa. Potem też, jak będą o nim mówić, nie? W sensie, jak Pan Jezus tam pójdzie do niego do domu, to powiedzą do grzesznika poszedł w gościnę. Zobaczcie, znowu nie do Zacheusza, tylko do grzesznika. Zacheusz ma wyrobioną, bardzo jasną opinię. Zacheusz w oczach ludzi ma bardzo skonkretyzowaną do czegoś tu w tym wypadku bardzo niedobrego skonkretyzowaną twarz. To jest twarz grzesznika, złodzieja, który zarabia na nieszczęściu innych. I w ogóle, w jakimś sensie, to pewnie prawda, nie? To, że oczywiście skorumpował go system, że tak rzymianie postępowali, zamiast dawać jakieś wynagrodzenie, to pozwalali kraść, no jasne, że do tego doprowadzili, ale człowiek jednak sam podejmuje wybory. Natomiast, co jest najciekawsze? Zobaczcie, kiedy ten Zacheusz dowiedział się o Jezusie, pewnie niewiele o Nim wiedział. Słyszał pewnie tylko tyle, że jest jakiś człowiek, który łazi gdzieś tam po Galilei i który jakieś cuda robi. Wokół niego się dzieją niezwykłe rzeczy. Bardzo chciał Go zobaczyć, nie? Bardzo, bardzo chciał Go zobaczyć. Wszedł na drzewo, bo był niskiego wzrostu, no i myślał, że się ukryje, nie? W sensie... wśród tłumu się nie mógł ukryć, bo był za niski, więc wiedział, że nie zobaczy, więc ukrył się w drzewie. Nie miał ochoty prawdopodobnie na żadne spotkanie z Panem Jezusem. Chciał Go po prostu tylko zobaczyć. No... przyszła ciekawostka do miasta. Przyszło jakieś dziwo, będą się działy cuda, więc trzeba to zobaczyć po prostu. To nie jest tak, że on się chciał nawrócić, nie. Chciał zobaczyć, bo się będzie działo. Może nawet myślał, ewentualnie, jak będzie okazja, żeby coś dla mnie zrobił, no to mu sypnę kasą, to może mi zrobi jakiś cud taki tylko dla mnie, nie? I zobaczcie, jak on się musiał strasznie zdziwić, kiedy Pan Jezus przechodząc stanął i zawołał Go po imieniu. Skąd Pan Jezus znał Jego imię? Kochani, musiało być przeogromne zdziwienie Zacheusza, że Jezus, zauważcie, woła Go Jego własnym imieniem. Wszyscy ludzie, którzy Go znali, nie nazywali Go Jego imieniem. Nazywali Go przełożony celników, bardzo bogaty grzesznik. Takie ma imiona Zacheusz. Może już nawet sam nie pamiętał, że ma tak na imię. Nie wiem, czy wiecie, co to znaczy Zacheusz. Zacheusz z hebrajskiego tłumaczy się jako czysty. Kochani, w Zacheuszu prawdopodobnie w tamtym momencie życia nic czystego już nie było. Absolutnie nic. Zacheusz nie miał w sobie żadnej czystości. Był brudnym, skorumpowanym urzędasem, który okradał ludzi i dorobił się na tym ogromnego bogactwa. I to jest po prostu jego wybór, jego wina, jego grzechy, jego zejście na złą ścieżkę. Zauważcie, Jezus staje przed nim i nie mówi do niego celniku, nie mówi do niego grzeszniku, nie mówi do niego przełożony celników, nie mówi do niego ty bardzo bogaty. Nie. Jezus go nazywa jego prawdziwym imieniem. Jezus mu przypomina, kim on tak naprawdę jest. Że on jest czysty. Mało tego, potem Pan Jezus zrobi coś jeszcze bardziej radykalnego. Kiedy będzie już u niego w domu, kiedy Zacheusz też w wyniku tego spotkania z Jezusem, czyli z kimś, kto zobaczył w nim czystość, coś, co było w nim ukryte bardzo głęboko, może gdzieś tam ciągle pracowało, zakrył to tym bogactwem, tą kasą, tym złodziejstwem, tym przepychem, zakrył to, ale gdzieś tam może w nim było cały czas, nie? Ta czystość, ta czystość serca. Kiedy Jezus mu to pomógł wydobyć tym imieniem, to nagle się okazało, że on jest synem Abrahama. Zobaczcie, Pan Jezus mówi On jest synem Abrahama. Wy mówicie grzesznik, wy mówicie złodziej, wy mówicie celnik, a ja mówię, że On jest synem Abrahama. Kochani, w języku Pana Jezusa, w języku tamtego czasu, to oznacza syn Boga po prostu. Że On jest dzieckiem Boga. Syn Abrahama to jest ten, który się wziął z wiary. To jest ten, który wziął się z tej wiary, z którą miał Abraham względem Boga, jako pierwszy wierzący, jakby protoprasta Izraela. Więc to jest syn Boga, to jest dziecko Boże. Zobaczcie, Jezus nie tylko odkrywa w nim czystość, tylko w ogóle wydobywa z Niego całą godność tego, kim On jest. I to się dzieje u Zacheusza w domu. Pan Jezus tam Go spotkał, tam, gdzie On miał to całe swoje bogactwo, ten swój przepych, to na czym się dorobił, okradając innych. Kochani, jest coś bardzo pięknego w tej Ewangelii, że Jezus widzi człowieka zupełnie inaczej, niż ludzie widzą człowieka, zupełnie inaczej, niż człowiek sam siebie widzi. Że Jezus nie patrzy przez grzechy, Jezus nie patrzy przez zło, Jezus nie patrzy przez zbrodnie, przez to wszystko, co zrobiliśmy. Uwaga, nie udaje, że jest inaczej. Jezus nigdy nie udaje oczywiście, że nie ma prawdy o nas, ale zauważcie, Jezus przez to nie patrzy. My mamy taką lubość, nie? w tym, że trzeba prawdę nazywać po imieniu. Trzeba grzeszników i trzeba im mówić wyraźnie zło, które robią. Przepraszam, że tak macham. Jezus podchodzi do niego i mówi tylko dwie rzeczy. Mówi do niego jego pierwotnym imieniem, czyli mówi jego pierwotnym powołaniem. To jest tak, jakby dzisiaj podejść do jakiegoś człowieka, który robi jakieś zło i powiedzieć mu dziecko Boże. Nie powiedzieć mu grzeszniku, przestań to robić. Nie, Jezus do niego podszedł i powiedział Zacheuszu, wiem, że masz czyste serce. Wiem, że w głębi pod tym wszystkim jesteś nadal czysty. Mało tego, wiem, że jesteś synem Abrahama, że jesteś dzieckiem Boga. Zacheuszu, mam tylko jedno pragnienie. Dzisiaj muszę zamieszkać u ciebie w domu. Chcę dzisiaj być u ciebie w gościnie, właśnie u ciebie, bo znam cię pod tym, co widać na zewnątrz. Kochani, ta Ewangelia nie potrzebuje więcej komentarza. Ta Ewangelia to jest po prostu petarda tego, kim jest Pan Jezus, tego, jak my mamy patrzeć na innych ludzi, jak mamy widzieć ich grzechy, bo nie chodzi o to, żeby ich nie widzieć. Tylko zadać sobie pytanie, czy to właśnie przez nie mamy widać tego drugiego człowieka? Jezus pod grzesznikiem zobaczył czystość. Pod człowiekiem odtrąconym przez wszystkich, bardzo słusznie, bo był rzeczywiście, prawdopodobnie, okropnym człowiekiem wtedy. Jezus zobaczył w nim dziecko Boga. I to Go, jak się okazuje, nawróciło. Kochani, to powinno w nas pójść dzisiaj w dwóch kierunkach w sensie myślenia. Po pierwsze, my i inni ludzie, czyli jak patrzymy na innych ludzi, a też po drugie, na siebie samych. Jezus, kiedy patrzy na ciebie, to nie patrzy na ciebie przez twoje grzechy. Nie patrzy na ciebie przez twoje ułomności, przez twoje złości, przez twoje inne, po prostu jakieś straszne rzeczy. Jezus patrzy głęboko, tam, gdzie jest twoje prawdziwe serce. A tam pod wszystkim, nawet jeżeli się wydarzyły straszne rzeczy w twoim życiu, nadal jesteś czysty. Jesteś czysty i nadal jesteś dzieckiem, nadal jesteś Synem i Córką Boga. I Jezus to widzi. Moi drodzy, to tyle na dzisiaj. Bardzo wam dziękuję za to kolejne spotkanie. Bardzo się cieszę, że mogliśmy znowu usiąść nad Słowem. Bardzo mnie te CNN nasze cieszą, że my są zawsze w niedzielę. Zobaczcie, prawie każdy CNN, to jest 100 tysięcy wyświetleń. Nie chodzi mi o liczby, tylko bardzo mnie cieszy, że słuchacie właśnie komentarzy do Ewangelii. Innych rzeczy moich możecie mnie słuchać, ale komentarze do Ewangelii słuchajcie, bo tu chodzi o Ewangelię. A to jest coś niezwykłego. Kochani, nie wiem, czy dzisiaj będzie wieczorem różaniec, bo nie mam pojęcia, gdzie będę w świecie, bo jestem tam wyjechany gdzieś w Azję, więc jeżeli znajdę jakąś możliwość, jakieś internety, to będzie. Więc wieczorem może u mnie będzie inny czas. Chociaż właśnie nie, bo to nie może być tak. To nie będzie wieczorem, dlatego że ja będę kilka godzin do przodu. Czyli jeżeli będzie dzisiaj różaniec, to może będzie jakoś w ciągu dnia. Nie wiem. Nie mam pojęcia, jak to wyjdzie. Więc ewentualnie po prostu lukajcie na Instagrama. Ja tam wcześniej, o ile by było, że będzie różaniec, dam wcześniej znać, o której godzinie on będzie. Więc jakby co, tak jak zawsze, to bądźcie tam czujni. Kochani, ściskam, pozdrawiam, błogosławię i mam nadzieję, widzimy się już za tydzień. Z Bogiem, paaa...