 Dzień dobry, szczęść Boże, dobry wieczór. Moi drodzy, bardzo was serdecznie witam w kolejną niedzielę, w bardzo niezwykłą niedzielę, bo w niedzielę zmartwychwstania pańskiego, w kolejnym CNN, ale w CNN o trochę innym charakterze. Moi drodzy, jak pewnie w większości już wiecie, ja za dosłownie chwilę wychodzę z pielgrzymką do Jerozolimy. Jeszcze wam o tym w osobnych filmach na Languście powiem, ale w związku z tym zmienia się również trochę moja obecność na YouTubie. To wam wszystko wytłumaczę. Dzisiaj tylko nowa forma CNN. Kochani, przez najbliższe tygodnie, do sierpnia, nie będzie nowych CNN, no bo mnie nie będzie. Natomiast CNN co niedzielę będzie. Są moje różne stare kazania, które były dostępne do tej pory w formie audio i będę wam przez najbliższe tygodnie od dzisiaj począwszy puszczał w CNN kazania jakby sprzed kilku lat. Jestem przekonany, że część z was ich nigdy nie słyszała, niektórzy może coś z tego słyszeli, ale tak czy siak mam nadzieję, że będzie dla was to owocne. Więc, moi drodzy, od dzisiaj przez najbliższe trzy miesiące będziemy się w CNN-ie spotykać trochę w innym charakterze, czyli będzie audio, bez foni. No chyba, że na któryś tydzień nie mam nagranego żadnego z poprzednich lat kazania, to wtedy nagram coś nowego. Ale co tydzień zapraszam was na CNN, tylko mniej oglądane, a bardziej słuchane, a to chyba w ogóle chodzi tylko o słowo, nie? Więc mam nadzieję, że to wam nie będzie przeszkadzać. Zapraszam dzisiaj na pierwsze audio kazanie CNN-owe z Wigilii Paschalnej, które wygłośniłem chyba 4-5 lat temu. No może całkiem nieźłe i może wam się na coś przyda. To tyle takiego mojego wstępu. Zapraszam na kazanie. Po upływie szabatu, o świcie pierwszego dnia tygodnia, przyszła Maria Magdalena i Druga Maria obejrzeć grób. A oto powstało wielkie trzęsienie ziemi. Albowiem anioł pański zstąpił z nieba, podszedł, odsunął kamień i usiadł na nim. Postać jego była jak błyskawica, a szaty jego białe jak śnieg. Ze strachu przed nim zadrżeli strażnicy i podrętwieli jak martwi. Anioł zaś przemówił do niewiast. Wy się nie bójcie, bo wiem, że szukacie Jezusa Ukrzyżowanego. Nie ma Go tu. Z martwych wstał, tak jak powiedział. Chodźcie, zobaczcie miejsce, gdzie leżał. A idźcie szybko i powiedzcie Jego uczniom, powstał z martwych i udaje się przed wami do Galilei. Tam gojżycie. Oto, co wam powiedziałem. Pospiesznie więc oddaliły się od grobu, z bojaźnią i wielką radością, i biegły oznajmić to Jego uczniom. A oto Jezus stanął przed nimi i rzekł, Witajcie! One zbliżyły się do Niego, objęły Go za nogi i oddały Mu pokłon. A Jezus rzekł do nich, Nie bójcie się. Idźcie i oznajmijcie moim braciom. Niech idą do Galilei, tam mnie zobaczą. To było prawdopodobnie jakieś pół godziny później. Może godzinę później. Siedział w rogu pewnie gdzieś, szkulony i prawdopodobnie jeszcze płakał. Napisano w Ewangeliach, że kiedy Go zdradził, to płakał bardzo gorzko. I przypuszczam, że na Wielkim Piątku się nie skończyło. Mowa oczywiście o św. Piotrze. Przypuszczam, że jakieś pół godziny po tym, co właśnie czytaliśmy, jeszcze ciągle gorzko płakał. One, te kobiety, w pewnym momencie wpadły do wieczernika i zaczęły pewnie jedna przez drugą, zupełnie niezrozumiale i w jakimś totalnym szale, mówić, że On żyje, że zmartwychwstał, że Go widziały, że dotykały, że kazał do Galilei iść. Jak napisał św. Łukasz, wszyscy apostołowie, jak to mężczyźni, uznali to za czczą gadaninę. I tyle. Ale w Piotrze coś musiało się stać, bo pewnie, tak jak inni apostołowie, też mówił nie gadajcie głupot, co wy tam wiecie. Ale napisał św. Łukasz, że Piotr chwilę potem, pewnie właśnie jakieś pół godziny potem, gdzieś cichcem się zerwał. Inny ewangelista napisze, że razem z Janem, ale Łukasz napisał, że to tylko Piotr. I gdzieś pewnie po cichu z tego wieczernika wypadł i napisane, że pobiegł do grobu. Pewnie gdzieś tam na dnie tego jego płaczu pojawiła się taka myśl, a może da się to wszystko odkręcić. A może rzeczywiście, jeżeli on żyje, to może ja go spotkam i może mu powiem przepraszam. I może on mi wybaczy. Bo miało być tak, że on umarł, więc już nigdy szansy miało nie być, ale one mówią, że on podobno żyje. I przypuszczam, że jakaś taka nadzieja na dnie serca mu się zrodziła, że jest jakaś szansa i poleciał. Napisane tak pisze Łukasz, że kiedy wszedł do grobu, to się pochylił i zobaczył tylko rozrzucone szaty. I wtedy Łukasz napisał, wrócił do siebie i strasznie się temu dziwił. Tam gdzieś jest napisane, że Piotr się pochylił. Jest takie greckie słowo, które oznacza nie tyle postawę ciała, tylko oznacza takie zamyślenie, taką próbę bardzo mocną, bardzo wysiłkową, zrozumienia, co się dzieje. I tak mi się wydaje, że to, co dzisiaj Kościół z nami robi, to próbuje nas poprosić, żebyśmy się z Piotrem pochylili. Że może tu siedzimy trochę tak, jak on. Może mamy takie grzechy, że sobie już myślimy, eee... to się chyba już nie da. Może ktoś tutaj gorzko, gdzieś tam wewnętrznie płacze. Może ci ludzie mówią dookoła, no, że będzie dobrze i że Chrystus jest, a w nas takie... eee... to taka czyta gadanina. Mam wrażenie, że Kościół nas dzisiaj zaprosił na tą noc, żebyśmy tu siedzieli długo w noc i żebyśmy tak, jak Piotr, się wpatrywali w pusty grób. Żebyśmy coś tam w tym pustym grobie zobaczyli. Tak, jak on zobaczył. Co zobaczył? Ta Ewangelia Mateusza, którą właśnie czytaliśmy, ona, myślę, doskonale opowiada, co my mamy zobaczyć w tym pustym grobie. Pierwszą osobą, którą trzeba tu zobaczyć, jest anioł. Zobaczcie, zaczęło się dosyć tak spektakularnie. Anioł gruchnął z nieba. Napisane, że wyglądał jak błyskawica. Ziemia się zatrzęsła, ludzie się wystraszyli, żołnierze stanęli, jak umarli. Kobiety pewnie poszły w pisk i wrzask. Anioł podszedł do tego kamienia, odsunął, przewalił go i se usiadł. Przyznam, że strasznie mi się podoba ten obraz. Takiego anioła, który sobie siedzi. Kiedyś, jak byłem jeszcze duszpasterzem w Beczce, to studenci na Wielki Czwartek, bodajże, namalowali mi taki obraz, który będę do końca życia pamiętał. Obraz polegał na tym, że każdy z nich tam jakąś taką cząstkę namalował. Taka była mieszanina różnych badziewik, które były na tym obrazie. I jedna część tego obrazu była absolutnie ujmująca. Właśnie był tam kamień, na którym siedział anioł i ćmił papierosa. Jestem przekonany, że to jest dokładnie ten obraz. I nie chodzi mi o to, że anioł z nieba tam ćmił papierosa. I to nie jest żadna zachęta do palenia. Ale słuchajcie sobie to wyobrazić. Wszyscy są przerażeni, wszyscy są zmartwiali. A ten tam siedzi, na tym kamieniu, za nim jest jakaś wielka taka czarna otchłań, bo tam jest ta dziura grobowa. I on mówi, czego wy się boicie? Mówi, weźcie tam, zajrzyjcie ze mną. Tam nic nie ma. To jest takie miejsce, gdzie my się wszyscy strasznie boimy zajrzeć. Taka ciemna dziura, do której nas kiedyś włożą, jak pomrzemy. A anioł tam siedzi, taki, za przeproszeniem, trochę wyluzowany i mówi, czego wy się boicie? Słuchajcie, jestem przekonany, że pierwszą rzecz, którą musimy zobaczyć dzisiaj, kiedy patrzymy w ten grób, tak jak Piotr, to bardzo bym chciał, żebyście tak jak ten anioł usiedli. Żebyśmy wreszcie puścili trochę tej pary. Żebyśmy spojrzeli w tę czarną dziurę, którą tam każdy ma w życiu i żebyśmy usłyszeli, a weź się nie bój, bo nie ma się tam czego bać. Dlatego, że On przez to przeszedł i On tam wszystko pokonał. Anioł mówi, że Chrystus, ten, którego one tam szukały, to poszedł. W sensie, był tu, ale poszedł. Czyli zrobił paschę. Pascha dosłownie, my świętujemy święta paschy. To znaczy przejście. I nawet nie chodzi o to przejście, którego dokonali Izraelici z Egiptu do Ziemi Obiecanej. Tylko chodzi o inne przejście. Jeśli pamiętacie, w tej pastrze żydowskiej był taki moment, kiedy Żydzi mieli pomazać krwią o drzwia swoich drzwi i w nocy miał przechodzić jakiś anioł śmierci. I te drzwi, które były pomazane krwią, to tam się nikomu nic nie stało. Pierworodne dziecko w środku, pierworodne dziecko nie zginęło. W egipskich domach, tam gdzie nie było krwi na drzwiach, zginęły pierworodne dzieci. Słowo Pesach Hebrajskie, ono oznacza nie tyle przejście, ile ominięcie. Tam Bóg zapowiadał, ja będę omijał drzwi, które są naznaczone krwią. Nikt tam w tych drzwiach nie zginie. Wczoraj rano w Juczni czytaliśmy taki fragment z Cyryla, gdzie on pisał, że te drzwi kiedyś pomazane krwią, to są w tej chwili usta chrześcijan. Wy wszyscy w czwartek, jak przystępowaliście do komunii, to sobie pomazaliście usta krwią. Przejęliście komunię pod dwiema postaciami i wino, czyli krew pańska, pomazała wasze oddrzwia. Wyglądacie tak, jak dom izraelski w Egipcie. Macie pomazane usta krwią. To znaczy, że kiedy anioł zagłady przechodzi i patrzy, co by tu zabić, jak spotka kogoś z krwią pańską na ustach, mówi, idę dalej, tutaj nie mam nic do roboty. Tamto dziecko, które jest w środku, nie będzie zabite. Każdy z nas, jak tu siedzimy, to w środku ma takiego dzieciaka, który się strasznie boi. Boi się nieszczęść, boi się cierpienia, boi się śmierci, boi się odrzucenia non stop. Czegoś tam się boimy. Kościół nam dzisiaj mówi, że zostaliśmy ocaleni. Może to w ogóle był ten sam anioł, co był tam w tym Egipcie. Może dlatego on był taki wyluzowany. Bo on to już widział. Mówi, jak spotkam kogoś pomazanego krwią, to jemu nic nie grozi. My, chrześcijanie, jesteśmy ludźmi, którzy mamy usta pomazane krwią. Nic nam nie grozi. Ten dzieciak w nas, który tam jest, który tak się panicznie, ciągle, strasznie boi, to on się nie ma czego bać. Wielki Czwartek ojciec Piotr mówił taką bardzo piękną rzecz. Mówił, że te słowa Pana Jezusa oto moje ciało, bierzcie je, jedzcie je, to, że one się cudownie wyrażają w takim dzieciaku w brzuchu mamy, kiedy on dosłownie bierze i je ciało swojej mamy. To jest dokładnie ta sama opowieść. W nas jest ten dzieciak, którego Bóg cały czas karmi. I te święta są o tym, że On nas nakarmił swoim życiem. Że jak tam się boisz, co to z ciebie będzie, czy ty się w ogóle kiedyś wyprostujesz, czy ty się staniesz dorosły, czy ty się ukształtujesz, to zobacz to tak, jak takie dziecko, które jest komóreczką, on nawet o tym nie wie, ale jak je to ciało swojej mamy, to się staje coraz większe, coraz potężniejsze, aż się staje tak wielkie, jak ja. Bo ono po prostu je i je i je. Dzisiaj nam Kościół mówi, że On nas nakarmił sobą, że On nas nakarmił swoim ciałem, swoją krwią, swoim życiem i to tak karmił, że aż umarł od tego. Wszystko oddał. Całe życie Mu zabraliśmy. Czego my się jeszcze boimy? Dlaczego my jeszcze cały czas nie wierzymy w to, co się dokonało? Druga rzecz, którą trzeba w tej Ewangelii zobaczyć, to są tu jeszcze oprócz anioła te dwie grupy. Są ci zmartwiali jak wręcz trupy prawie strażnicy i są kobiety, do których anioł mówi nie bójcie się, wy się nie musicie bać. Jaka jest różnica między tymi żołnierzami, którzy wyglądają trochę jak takie żywe trupy, bo napisane, że byli jakby umarli, tak zdrętwiali od tego, co się wydarzyło. Czym się różnią od tych kobiet, które słyszą nie bójcie się? Zobaczcie, anioł do nich mówi nie bójcie się, bo wiem, że szukacie ukrzyżowanego. Tak jakby mówił to, co sprawia, że nie jesteście jak ci żołnierze, że nie jesteście jak po prostu żywe trupy, to to, że szukacie ukrzyżowanego. Mówi wy się nie bójcie, bo wiem, że szukacie ukrzyżowanego. W końcu tylko jeżeli anioł znajdzie kogoś, kto szuka ukrzyżowanego, to ten się nie ma czego bać. Co to znaczy szukać ukrzyżowanego? Po pierwsze, to znaczy to, że my mamy wszystkiego od Niego oczekiwać, że nasze zbawienie, nasze życie, wszystko, co tam tylko chcemy, to jest w ukrzyżowanym. Nie w nas, nie w ludziach, nie w kimś tam. Nie w tym, co ciągle robimy, czyli sami sobie mówimy będę sobie wzbudzał życie, będę lepszy, będę świętszy, będę cudowny. On mówi nie, wy macie dobrze, bo my mamy życie tego w ukrzyżowanym, a nie w sobie. Ale druga rzecz, co to znaczy szukać ukrzyżowanego? Ukrzyżowany Chrystus to jest znak jednej, myślę, najprostszej rzeczy. To jest miłość posunięta do końca. I ta druga rzecz, która musi się z nami stać w tej dzisiejszej nocy, to my musimy się stać tacy, jak On. Oczywiście On tylko może w nas to zrobić, ale to jest dla nas perspektywa. Zauważcie, że tuż po tej nocy zacznie się straszne bieganie w Ewangelii. To już słychać w tej Ewangelii, gdzie kobiety od tego grobu napisane pospiesznie się oddaliły i poleciały do tego wieczernika. Za chwileczkę wszyscy będą biegać. Piotr z Janem do tego grobu i z powrotem. Tamci do Emos. Będzie po prostu jedno wielkie bieganie. Oni wszyscy nagle się uruchomią z tego siedzenia w tym wieczerniku do jakiegoś ogromnego biegu. Co to za bieg jest? To jest tylko jeden bieg. Tak, jak On to nazywa, ten anioł. Tu chodzi o miłość. Tylko nie chodzi oczywiście o miłość, która ma polegać na tym, że nam jakieś tam uczucie wybije i będziemy czuli, że kochamy. Tylko miłość to jest jedna bardzo prosta sprawa. To jest służba. O. Paweł Krupa kiedyś w Wielkanoc mówił, że jak patrzy na te zostawione tam szaty Pana Jezusa w grobie, to jemu się to kojarzy od razu z ostatnią wieczerzą. Bo Pan Jezus takie coś też zrobił wcześniej, zanim umarł. Jak pamiętacie, to czytaliśmy też w czwartek. On w pewnym momencie wstał od wieczerzy, zdjął szaty i je zostawił. Ten taki znak zostawienia szat, kiedy się przepasał prześcieradłem, to jest znak tego, że poszedł kochać, poszedł służyć, poszedł myć nogi. Ojciec Paweł mówił, że Chrystus, kiedy wstaje z grobu, to nie wstaje po to, żeby pójść na emeryturę, żeby tam siedzieć u boga Ojca i zapraszać, słuchajcie, tu jest fajnie, przyjedźcie wszyscy, jest słońce, jest odpoczynek, jest fajnie. Nie. On mówi, że te szaty tam zostawione to jest taki znak, że Chrystus właśnie poleciał służyć. Że jego zmartwychwstanie go uruchomiło do służby. I to dosłownie to znaczy, bo on poleciał do piekła, do Szeolu, tam gdzie siedział Adam i Ewa, żeby ich stamtąd wyciągać. Moi drodzy, my mamy jutro się obudzić i mamy ruszyć do biegu. Dzisiaj rzeczywiście jest taka noc, kiedy trzeba usiąść, zapalić metaforycznego papierosa i na tym kamieniu tak popatrzeć w tę dziurę i powiedzieć, nie ma się co bać. I dzisiaj naprawdę nic nie trzeba robić. W tę noc. Trzeba tylko na Niego patrzeć i trzeba podziwiać to, co On zrobił. Ale jutro, kiedy się obudzimy, to powinniśmy wszyscy w te pędy ruszyć. Do tej jednej rzeczy. Do tego, żeby kochać i służyć. Bo inaczej psu na budę to zmartwychwstanie. Tak sobie myślę na koniec, że kiedy św. Piotr się już pożegnał z Panem Jezusem, bo to trwało tylko 40 dni, potem poszedł do nieba. Mało go w ogóle widzieli. Jak się policzy wszystkie spotkania Pana Jezusa z uczniami, z innymi ludźmi po zmartwychwstaniu, jest ich bodajże 12 chyba. Bardzo mało. I wszystkie są strasznie kameralne. Nie wiem, czy to zauważyliście. Albo właśnie w wieczerniku z uczniami, albo z kobietą w ogrodzie, albo z tymi dwoma po drodze. Zauważcie, Chrystus nie pokazał się nigdzie w wielkim tłumie. Nie poszedł do Piłata, nie poszedł do Annasza, nie poszedł do Kajfasza, nie poszedł do Sanhedrynu. Nie pokazał się w świecie. Pokazał się tylko w kilku kameralnych miejscach. I potem wrócił do nieba. I tak sobie myślę, że Piotr, jak już Pan Jezus tam wstąpił, to mógł sobie tak pomyśleć, no i co się zmieniło? Rzym, jak okupował Izrael, tak okupował. Zresztą kilkadziesiąt lat później zrównają z ziemią Jerozolimę. Nic się nie zmieni. Jak apostołów prześladowali, tak ich będą jeszcze bardziej prześladowali. Listy gończe będą za nimi wysyłali. Po więzieniach będą ich targać. Nic się nie zmieni. Piotr, jakim grzesznikiem był, no nie oszukujmy się, takim zostanie. Przez pół życia będzie potem uciekał cały czas przed Panem Jezusem. Można by sobie pomyśleć, no i co się zmieniło? Jak się jutro obudzimy, nic się nie zmieni. Ta nasza fantastyczna, popisowa klasa polityczna będzie taka, jaka jest. Szef pracy będzie takim samym chamem pewnie, jakim był. Chyba, że ktoś ma świetnego szefa. Dzieci będą tak samo trudne, jakie były. Rodzice będą nie do zniesienia, jak byli. I można by sobie jutro powiedzieć rano, no i co się zmieniło? Dlatego, że nie ma się zmienić coś na zewnątrz, bo Pan Jezus tego nie zrobił. Tylko zrobił, że jak Piotr wyszczelił z Wieczernika, to pół świata obiegł, żeby Ewangelię głosić, żeby służyć i żeby kochać. I nie przejmował się tym, że Rzym dalej jest, że jego grzechy dalej są, że prześladują. I nam się nie ma jutro zmienić cała konstelacja świata. Nie zmieni się. Jest tylko pytanie, czy my wystrzelimy, czy pobiegniemy. I to może być trochę błazeński bieg. To nie będzie pewnie bieg atletów zawsze. Słowo Pesach, to już tak zupełnie na koniec, można też przetłumaczyć jako iść kulejąc. Jako iść utykając. Bardzo możliwe, że ten bieg większości z nas, to będzie właśnie taki bieg. Trochę jak taki kuśtyk, że biegnę, ale trochę nie umiem, trochę nie mogę. Nie szkodzi. To są święta paschy, czyli święta przejścia. On już poszedł. To może byśmy tak za nim pobiegli. Napisy stworzone przez społeczność Amara.org