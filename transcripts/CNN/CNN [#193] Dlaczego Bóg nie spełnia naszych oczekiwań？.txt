 Dzień dobry, szczęść Boże, dobry wieczór Moi kochani, witam was bardzo serdecznie w kolejnym naszym niedzielnym spotkaniu z cyklu CNN, czyli kazanko do okienka, komentarze do czytań z niedzieli. Posłuchajcie proszę, kochani, Ewangelii, którą mamy na dzisiaj przeznaczoną. Jest to fragment św. Mateusza, brzmi następująco Gdy tłum został nasycony, zaraz Jezus przynaglił uczniów, żeby wsiedli do łodzi i wyprzedzili go na drugi brzeg, zanim odprawi tłumy. Gdy to uczynił, wyszedł sam jeden na górę, aby się modlić. Wieczór zapadł, a on sam tam przebywał. Łódź zaś była już o wiele stadiów oddalona od brzegu, miotana falami, bo wiatr był przeciwny. Lecz o czwartej straży nocnej przyszedł do nich, krocząc po jeziorze. Uczniowie, zobaczywszy go kroczącego po jeziorze, zlękli się, myśląc, że to zjawa i ze strachu krzyknęli. Jezus zaraz przemówił do nich. Odwagi, to ja jestem, nie bójcie się. Na to odezwał się Piotr. Panie, jeśli to jesteś ty, każ mi przyjść do siebie po wodzie. A on rzekł, przyjdź. Piotr wyszedł z łodzi i krocząc po wodzie, podszedł do Jezusa. Lecz na widok silnego wiatru ulągł się i gdy zaczął tonąć, krzyknął Panie, ratuj mnie. Jezus natychmiast wyciągnął rękę i chwycił go, mówiąc Czemu zwątpiłeś, człowiecze małej wiary? Gdy wsiedli do łodzi, wiatr się uciszył. Ci zaś, którzy byli w łodzi, upadli przed Nim, mówiąc Prawdziwie jesteś Synem Bożym. Moi drodzy, bardzo oczywiście dzisiaj znana Ewangelia, też taka Ewangelia, która, mam wrażenie, w moim kaznodziejstwie już się wielokrotnie na po prostu różne warianty przewalała, bo to jest taki tekst, który mnie bardzo karmi. Myśląc sobie o tej niedzieli, o tym kazaniu dzisiejszym, poszukałem jeszcze jakiegoś nowego wątku, jeszcze czegoś, co by mi odkrywało tę Ewangelię na nowo i znalazłem. Chciałem wam trochę o tym opowiedzieć. To nie jest jakaś taka jedna myśl, w sensie jedno wydarzenie, tylko taka myśl, która się przewija przez kilka wątków w tym opowiadaniu. Zaraz wam pokażę, o co chodzi. One na początku się wydają ze sobą trochę niezwiązane, ale mnie się układają w pewną całość. Jaką? Pierwszy fakt. Zobaczcie, że tak powiem, pierwsze rozczarowanie, które się wydarzyło w tym... tego wieczoru, w tej Ewangelii. Mianowicie, mamy taką scenę, gdzie Pan Jezus, to, żeśmy czytali w niedzielę tydzień temu, rozmnożył chleb. I tam, po tym rozmnożeniu chleba, no, dzieją się fantastyczne rzeczy, że tak powiem, w takiej chwale Pana Jezusa. Wiecie, że tam tłumy wywiatują na Jego cześć, tłumy chcą Go obwołać królem, apostołowie są świadkami wielkiego cudu, w ogóle biorą udział w tym cudzie. Pamiętacie, że Pan Jezus rozmnożył chleb? Oni ten chleb rozdawali. Ja lubię sobie zawsze wyobrażać, mówiłem to już w wielu konferencjach, jakby w jakim stanie byli uczniowie tego dnia, tego wieczoru, po tym wszystkim, nie? Jest tam, kochani, kilkanaście tysięcy ludzi. Jezus uzdrawia bardzo wielu, jest ogromny entuzjazm, dokonuje się ten wielki cud rozmnożenia chleba, apostołowie są tymi, którzy ten chleb roznoszą do ludzi, więc oni się na pewno czują, no, prawie, że jak ci, którzy rozmnażają. Słyszą potem wieczorem te wołania Król, prawdopodobnie mają już w głowie całą wizję tego, co będzie się działo dalej. Jezus wreszcie staje się tak znany, tak popularny, tak ceniony, tak jakby doceniany za to, co robi. Kochani, oni Go kochali na pewno z całego serca, więc dla nich to musiał być przepiękny dzień. Też dla nich osobiście, bo sobie pewnie wyobrażali, jak oni wezmą udział w całej tej chwale Jezusa. I zobaczcie, że właśnie w tym momencie takiej totalnej euforii, takiego momentu, kiedy są już na szczycie po prostu jakiegoś zadowolenia i takiej satysfakcji życiowej, że to wreszcie się wszystko dobrze układa, nagle słyszą to dosyć szorstkie zdanie Panowie, płyniemy na drugi brzeg, w sensie wypłyniecie na drugi brzeg, tam się spotkamy. Przypuszczam, że w nich się musiało pojawić takie rozczarowanie Ale Panie Jezu, to jeszcze trochę tu zostańmy z tymi ludźmi, posłuchajmy tych krzyków, tu jest tak dobrze, czemu musimy już płynąć? Czemu nam kończysz to, co się dzieje? Ja w ogóle mam wrażenie, to tak trochę na marginesie, bo to nie jest nasz dzisiejszy temat, ale że Jezus ich w ogóle ratuje przed jakąś pychą, kochani. Jezus widzi, że oni są już w takim stanie takiego jakiegoś może nawet samo uwielbienia, nie tylko Jego uwielbienia, ale samo uwielbienia, że widzi... nie, trzeba ich stąd wyciągnąć, trzeba ich po prostu z tego momentu euforii wyciągnąć, jakby popsuć im szyki. I tak się dzieje, zobaczcie. Mimo niesprzyjającej pogody, mimo bardzo przeciwnego wiatru, mimo tego, że jest noc i płyną w nocy, mimo tego, że On zostaje, a oni są sami, to Jezus jakby psuje im szyki. Jezus jakby idzie w poprzek temu, co oni sobie wyobrażali, że do wieczoru się wydarzy. To jest pierwsze, że tak powiem, pójście w poprzek. Drugie... to mówię, to jest jakby niezwiązane z tym zupełnie, ale mnie się to, kochani, układa w pewną całość. Zobaczcie. Mamy tu obraz Pana Jezusa modlącego się, nie? Jezus idzie na górę, tam całą noc się modli. Bardzo mnie uderzyło, kiedy to czytałem, to, że Ewangelista tak z uporem maniaka powtarza tam Jego samotność, ale w takim sensie, że On tam jest sam, bez nikogo, bez niczego. Jest napisane Jezus poszedł na górę sam, osobno się modlić i potem jeszcze powtarza, kiedy sam tam przebywał. Mam takie wrażenie, że Ewangelista jakby próbuje pokazać, że Jezus jest tam jakby nieobarczony niczym. Że Jezus tam nie stoi do tej modlitwy, nie wiem... z tymi ludźmi, z apostołami nawet, nie wiem... ze śmiercią Jana Chrzciciela, która się dokonała w ogóle tego poranka też, tylko Jezus tam jakby stoi On sam, On sam, bez żadnego związku z kimkolwiek innym, bez żadnej misji, po prostu On sam, sam, jeden, osobno staje przed Bogiem. Kochani, pomyślcie. Czy to nie idzie w poprzek takiemu naszemu wyobrażeniu o modlitwie? My zazwyczaj, kiedy się modlimy, nie mówię, że zawsze, ale zazwyczaj, kiedy się modlimy, no to jesteśmy tam z tysiącem spraw, modlimy się za ludzi, Pana Boga o coś prosimy albo za coś przepraszamy, potrzebujemy pomocy w związku z naszymi bliźnimi, obmyślamy różne rzeczy. Kochani, ile ja spędziłem godzin na modlitwie na obmyślaniu różnych planów, nie? To było piękne, bo robiłem to z Panem Bogiem oczywiście, ale tam nie chodziło o moje bycie z Nim sam na sam, to, co wam bardzo często mówię, że potrafisz być z Bogiem tylko po to, żeby być z Bogiem, a nie po to, żeby coś osiągnąć. Zobaczcie, Jezus tu idzie zupełnie w poprzek znowu naszemu normalnemu wyobrażeniu o modlitwie, nie? Nie, Jezus tam jest sam, osobno, tylko On sam z Bogiem. Jego tam nie interesuje nic innego poza Jego sercem i sercem Pana Boga. To jest drugie w poprzek. Trzecie w poprzek. Zobaczcie, przychodzi do nich o czwartej straży nocnej, kiedy oni już są po siedmiu godzinach, tak o tym napisze inna Ewangelia, że płynęli siedem godzin, po siedmiu godzinach przerażającego doświadczenia na wałnicy burzy, przeciwnego wiatru, tego, że jest im trudno, że są opuszczeni. Zobaczcie, napisane, że oni krzyczeli z przerażenia. Jezus przychodzi dopiero o czwartej straży nocnej. Kochani, czwarta straż nocna to jest taki podział nocy, nie? na tak zwane obchody straży murów miasta. Czwarta straż nocna, czyli ostatni obchód murów miasta, to jest nasza mniej więcej, kochani, taka godzina tuż przed świtem. To prawdopodobnie była jakaś piąta, nie wiem, może szósta rano, w zależności od tego po prostu, jaka to była pora roku, nie? Ale to już po prostu prawie że świtało. Czyli zobaczcie, Jezus ich tam jakby wytrzymał na tym jeziorze przez całą noc. Czemu nie przyszedł o pierwszej straży nocnej? Czemu nie przyszedł o drugiej straży nocnej? Czemu nie przyszedł o trzeciej straży nocnej? Ale dopiero o czwartej, kiedy byli już tak przerażeni, że... no właśnie, że już nie wiedzieli, co robić prawdopodobnie, nie? Kochani, zobaczcie, jak często my też tak mamy, że spodziewamy się, że Pan Bóg zainterweniuje, spodziewamy się, że Pan Bóg przyjdzie, że Pan Bóg zadziała, a On tego nie robi. On jakby czeka. To idzie znowu w poprzek naszym wyobrażaniom, że On nie przychodzi wtedy, kiedy Go wzywamy, tylko przychodzi o czwartej straży nocnej, a nie o pierwszej. Czwarta rzecz. Zobaczcie, że napisane, że On do nich przyszedł z tyłu, no bo oni płynęli w tamtą stronę, a On został z tyłu, więc przyszedł z tyłu, trochę tak z nienacka, mało tego, wydawał, kiedy Go zobaczyli, wydawało im się, że to jest zjawa. Tak się przerazili tego, co zobaczyli, że jak napisane w Ewangelii, zaczęli krzyczeć z przerażenia. Czyli to ich jakby... to przyjście Pana Jezusa nie było czymś słodkim, nie było czymś miłym, nie było czymś takim pocieszającym na początku, tylko byli przerażeni w ogóle. Wydawało im się, że to jest jakaś zjawa, jakieś straszydło. Kochani, znowu, to idzie w poprzek naszemu wyobrażeniu o tym, jaki Pan Bóg powinien być, jak Pan Bóg powinien nas pocieszyć, utulić, ukochać, a tu się zjawia straszydło. W poprzek naszemu wyobrażeniu. Kochani, mam nadzieję, że się zorientowaliście po tym, co wam opowiadam. Znalazłem kolejną ścieżkę w tej Ewangelii. W tej Ewangelii znalazłem już bardzo wiele ścieżek. To jest dla mnie kolejna ścieżka przez tę Ewangelię. Nazwałbym to ścieżka w poprzek. Czyli ścieżka, która pokazuje, jak bardzo się różnimy w naszych spodziewaniach, w naszych oczekiwaniach, w naszym wyobrażeniu tego, jak Pan Bóg powinien działać, wyglądać, robić, być z nami, interweniować, prowadzić i tak dalej, a jak jest nam... no naprawdę. Burzy nam euforię i entuzjazm jakimś takim dziwnym wezwaniem, żebyśmy popłynęli w noc. Burzy nam nasze bycie modlitewne, mówiąc, że mamy tam się ogołocić. Burzy nam to, że nie przychodzi wtedy, kiedy go wzywamy, tylko w jakimś zupełnie innym czasie, kiedy już jest nam się wydaje za późno. I burzy nam swój sposób przyjścia, kiedy to powinno być pocieszające, optymistyczne, łagodne, cudowne, miłe, kochające, a jest czasami straszne, przerażające. Burzy nam to. Dlaczego? Kochani, dla mnie kluczem jest wytłumaczenie to, co się stało na końcu z tym Piotrem, który idzie do Pana Jezusa. Zobaczcie, kochani, że to wszystko doprowadziło do tego, że Piotr chciał podejść blisko do Jezusa. Kochani, ja wiem, że to jest oczywiście dosyć mocno metaforyczne to, co wam dzisiaj mówię, ale mam takie wrażenie, że wszystko, co Jezus robi w poprzek, wszystko, co Jezus robi, co nie idzie według naszych wyobrażeń, jest po to, żebyśmy spotkali naprawdę Jego, a nie jakieś nasze właśnie wyobrażenia, nie nasze marzenia, nie nasze spodziewania, tylko On chce, żebyśmy naprawdę Jego samego spotkali. Zobaczcie, kiedy Piotr chce się upewnić, że to jest Jezus, to jakby... nie wiem, jak to nazwać, nie wiem, jak to dobrze powiedzieć, kochani, żebyście to... mam nadzieję, że to łapiecie, że On już nie prosi, zobaczcie, Jezusa o to, żeby Jezus spełnił jakieś Jego oczekiwanie, chociaż On mówi pozwól mi przyjść do siebie i wiadomo, że to będzie pójście po wodzie, tak? chociaż On chyba o tym nawet nie wiedział, że tak będzie, chociaż może i wiedział. Ale Jemu chodzi tylko o to, że chce być z tobą. Zobaczcie, On już nie mówi o tym, że chce czuć pocieszenie, bo przychodzisz nie jak straszne dło, tylko jak kochający mnie Pan Bóg. Nie mówi chce, żebyś przychodził od razu, kiedy wołam. Nie mówi chce się czuć tak euforycznie, jak się czułem tam na tym brzegu, kiedy oni wywatowali. Nie mówi chce mieć taką błogość na modlitwie, gdzie mogę ci wszystko ofiarować i wszystko jest tak super, bo wszystko to ogarniamy. Nie, On ma już po tym wszystkim tylko jedno pragnienie. Pozwól mi podejść do ciebie. Chcę być blisko ciebie. Udało się Jezusowi przez te wszystkie zaprzeczenia, przez te wszystkie wywrócenia, jakby idące w poprzek, doprowadzić Go do jednego prostego pragnienia, że On chce tylko Jezusa. Kochani, o to chodzi. Kochani, dlaczego wam to wszystko dzisiaj mówię? Pomyślcie o tych wszystkich miejscach w waszym życiu, które idą w poprzek, gdzie Pan Bóg nie spełnia waszych oczekiwań, gdzie Pan Bóg nie robi tego, co chcecie, gdzie Pan Bóg was nie wysłuchuje, gdzie Pan Bóg nie przychodzi o tej godzinie, o której powinien przyjść, że Pan Bóg nie jest pocieszający, ale przerażający, gdzie Pan Bóg cię wytrąca z modlitwy i mówi, że ona jest beznadziejna, gdzie Pan Bóg cię bierze z euforii i cię z euforii wprowadza w smutek, tak ci się przynajmniej wydaje. Otóż, kochani, to są wszystko miejsca, w których nie trzeba się obrażać, nie trzeba się żachnąć, czemu mi to, Boże, robisz, tylko one mają twoje serce odwrócić do tylko jednego pragnienia, do pragnienia Jezusa samego, a nie czegoś od Niego. Tylko ktoś, kto się zgodzi na to, że się zauważy to, że tak to jest, że to nie jest działanie Pana Boga, który próbuje ci zrobić krzywdę, który nie chce ci pomóc, wysłuchać itd., tylko On cię próbuje przyciągnąć do siebie, wytrącić cię z tych twoich wyobrażeń, marzeń, fikcji, łód itd., to tylko ktoś, kto się zdecyduje na to, nagle się okaże, że chodzi po wodzie. Pamiętacie, że wam to mówiłem wielokrotnie, nie? Dla Piotra chodzenie po wodzie, to było stąpanie po głowach demonów. Oni wierzyli, że tam w tych wodach mieszkają demony, że w każdej wodzie, w głębinach mieszkają szatany. On, kiedy idzie po tej wodzie, to wie, że stąpa po głowach szatanów, ma władzę nad nimi. Kiedy się uda Jezusowi serce człowieka skierować tylko na siebie, to ten człowiek wygrywa absolutnie wtedy wszystko w życiu. Przejrzyj się dzisiaj przeciwnościom w twoim życiu, tym, co idzie w poprzek temu, jak sobie wyobraziłeś, tym wszystkim miejscom, sytuacjom, gdzie Pan Bóg nie wychodzi naprzeciw twoim oczekiwaniom. I nie wjeżdżaj, nie mów to jest bez sensu i Bóg mnie nie kocha, Bóg mnie nie pomaga. Tylko zobacz, że On chce cię przyciągnąć tylko do siebie, żebyś Jego, naprawdę Jego spotkał i spotkała. Moi drodzy, moi kochani, bardzo wam dziękuję za kolejne nasze spotkanie niedzielne, z którego się oczywiście, jak zawsze, bardzo cieszę, bo strasznie lubię z wami razem czytać Słowo, wam je komentować i mam nadzieję, że Ono was karmi i Ono was prowadzi. Tyle na dzisiaj. Słyszymy się oczywiście, widzimy się oczywiście w CNN za tydzień. Miejcie, proszę, najlepszą możliwą niedzielę świata. A oczywiście pewnie dzisiaj będą też mocno stronniczy w niedzielę kolejnej i wieczorem pewnie będą jakieś historie potuczone. Tak mi się przynajmniej wydaje, że tak powinno być. Ściskam, pozdrawiam, błogosławię i do zobaczenia już za tydzień. Z Bogiem, pa!