 Dzień dobry, szczęść Boże, dobry wieczór. Moi kochani, witam was bardzo serdecznie w kolejną niedzielę, w kolejnym komentarzu do niedzielnych czytań, czyli CNN, czyli inaczej, kazanko do okienka. Tak jak zawsze, zacznijmy najpierw od Ewangelii, którą dzisiaj w Kościele, w tę niedzielę, czytamy. Z Ewangelii św. Łukasza. Jezus wszedł do Jerycha i przechodził przez miasto. A był tam pewien człowiek imieniem Zacheusz, z wierzchnich celników, bardzo bogaty. Chciał on koniecznie zobaczyć Jezusa, kto to jest, ale nie mógł z powodu tłumu, gdyż był niskiego wzrostu. Pobiegł więc naprzód i wspiął się na sykomorę, aby móc Go ujrzeć, tamtędy bowiem miał przechodzić. Gdy Jezus przyszedł na to miejsce, spojrzał w górę i rzekł do Niego, Zacheuszu, zejdź prędko, albowiem dziś muszę się zatrzymać w Twoim domu. Zeszedł więc z pośpiechem i przyjął Go rozradowany, a wszyscy widząc to szemrali, do grzesznika poszedł w gościnę. Lecz Zacheusz stanął i rzekł do Pana, Panie, oto połowę mojego majątku daję ubogim, a jeśli kogo w czym skrzywdziłem, zwracam poczwórnie. Na to Jezus rzekł do Niego. Dziś zbawienie stało się udziałem tego domu, gdyż i On jest Synem Abrahama, albowiem Syn Człowieczy przyszedł szukać i zbawić to, co zginęło. Moi drodzy, w swoim życiu wygłosiłem już prawdopodobnie kilkanaście kazań na temat tej Ewangelii i już na kilkanaście różnych sposobów przyglądałem się temu Zacheuszowi, bo to niezwykła postać, niezwykle barwna i taka, w której można szukać bardzo wielu odniesień do tego, kim my jesteśmy. Myślę, że każdy kąt, każdy sposób patrzenia na tego człowieka pokazuje pewną prawdę o tym, jak można przed Bogiem stanąć. I dzisiaj, kiedy myślałem o tym kazaniu, który mam wam dzisiaj powiedzieć, też sobie myślałem, że poszukam jakiegoś kolejnego sposobu widzenia tego Zacheusza, spróbuję w nim zobaczyć nowe postawy, coś, co może nas nauczyć, jak przed Bogiem stawać. Ale kiedy czytałem tę Ewangelię, to po raz pierwszy zobaczyłem pewien dysonans, którego nigdy wcześniej nie widziałem. Już mówię, w czym rzecz. Zacheusz jest bardzo taką postacią, że tak powiem, dobrą do kaznodziejskiego mówienia ze swadą, dlatego że się charakteryzuje czymś, co jest bardzo piękną postawą człowieka szukającego Boga. Jak zauważyliście, może tę Ewangelię czytając, czy słuchając, to jest człowiek, który bardzo chciał zobaczyć Jezusa. To jest coś, o czym mówiłem już bardzo wiele kazań. W Zacheuszu jest ogromna chęć, co jest w ogóle początkiem wszelkiego spotkania z Panem Bogiem. On bardzo pragnie Go zobaczyć, nie boi się ośmieszenia, wchodzi na drzewo, potem, kiedy Pan Jezus mu każe zejść, to on szybko stamtąd schodzi. Tam jest dużo takich słów dynamicznych, takich pokazujących w Zacheuszu ogromne pragnienie Boga. I zawsze na tym się koncentrowałem. Ale dzisiaj zobaczyłem jedno słowo, które oczywiście widziałem już milion razy, ale które dotarło do mnie dzisiaj po prostu z chukiem wodospadu, jak mówi pewna reklama. Moi drodzy, w czym rzecz? Zauważcie, że Pan Jezus, kiedy tego Zacheusza spotyka tam, na tym drzewie, to mówi do niego, Zacheuszu, muszę dzisiaj być u ciebie w domu. Kochani, to muszę to jest najsilniejsze słowo w tym fragmencie Ewangelii. Zacheusz bardzo chciał, ale nie musiał. W sensie muszę jest mocniejsze od bardzo chce. Zacheusz szybko coś zrobił, bardzo pragnął, ale nie musiał. A zobaczcie, że w Panu Jezusie jest wręcz przymus, żeby Zacheusza spotkać. Tak sobie pomyślałem, a może by tę Ewangelię przeczytać z drugiej strony, czyli nie jako Ewangelię o Zacheuszu i o tym, jacy mamy być względem Pana Boga, tylko żeby dzisiaj zobaczyć, jaki Pan Bóg jest względem nas. Otóż okazuje się z tej Ewangelii, że to nasze szukanie Boga, ja wiem, że to w ogóle oczywiste, ale to nasze szukanie Boga, to nasze pragnienie Boga jest tysiąc razy wcześniej poprzedzone tym, że to Bóg nas znacznie bardziej pragnie. I kochani, to jest w ogóle prawda oczywista, ale niewiarygodna. Bóg nas do niczego nie potrzebuje. Bóg nie musiał nas stwarzać. Bóg jest szczęściem nieskończonym, które samo sobie wystarcza, a jak się okazało, nie wystarcza. W takim sensie On mówi, muszę cię mieć, muszę się z tobą spotkać. Kochani, to jest tak, jak tę Ewangelię czytam, właśnie przez to słowo muszę Pana Jezusa, który mówi muszę dzisiaj być u ciebie. To jest tak, jakby Jezus do tego nierycha przyszedł tylko i wyłącznie po to, żeby z tym człowiekiem się spotkać. Ten człowiek myślał, że gdzieś tam może, jak będzie Jezus przychodził, to może jakoś Go tam zahaczy. A okazało się, że głównym powodem, dla którego Pan Jezus jest w tej miejscowości, jest właśnie On. Kochani, to jest pierwsza prawda, którą musimy zobaczyć o Panu Bogu w tej Ewangelii. Zanim w ogóle ktokolwiek na świecie zacznie o Bogu myśleć, zanim ktokolwiek zacznie Go szukać, to On już dawno, i to wręcz przynaglony ogromnym przemusem, już dawno tego człowieka szukał, już dawno mówił ja bez ciebie nie dam rady. Mało tego, zobaczcie, w jaki sposób Pan Jezus do Niego przychodzi, jak do Niego mówi i w ogóle... bo słuchajcie, ta Ewangelia jest niewiarygodna, jak się z tej strony na nią spojrzy. Zobaczcie, oni się nie znają. Zacheusz Go nigdy w życiu wcześniej nie spotkał, tylko o Nim słyszał, że to ktoś taki jest. A Jezus podchodzi, wyłuskuje Go tam wzrokiem w tym tłumie, zobaczył Go na tym drzewie i zobaczcie, mówi do Niego po imieniu, mówi do Niego Zacheuszu. Wiecie, jakie straszne zdziwienie musiał Zacheusz zrobić wtedy, jak musiał po prostu potwornie wytrzeszczyć oczy skąd ten facet zna moje imię, skąd on wie, kim ja jestem. No i dlaczego to jest takie strasznie ważne? Ja sobie myślę o tym, kim był ten Zacheusz. Mówiłem o tym już kilkanaście razy, więc dużo mam przemyślane, kim był ten człowiek. To jest facet, którym prawdopodobnie wszyscy, słuchajcie, gardzili. Napisane, że był zwierzchnikiem celników, bardzo bogaty. Co to znaczy? Że to był złodziej nad złodzieje. To był po prostu mistrz złodziejstwa w jerychu. Celnicy pracowali w ten sposób, że współpracowali z okupantem, to w ogóle było tragiczne, ale współpracowali w ten sposób, że mieli wyznaczone przez Rzymian, ile mają zebrać podatku od każdego człowieka. I wynagrodzenie, które Rzymianie im dawali, było strasznie marne. Więc taki celnik, żeby jako tako się tam jakoś ogarnąć, to do tego podatku, który musiał zapłacić Żyd Rzymianom, to dokładał swoją prowizję, ustalał sobie ją tak, jak chciał. Rzymian to nie obchodziło. Dlatego, że im więcej nakradli, to tym lepiej dla Rzymian, bo ludzie byli jeszcze bardziej uciemiężeni. O to chodziło w tej okupacji. Zobaczcie, Zachełusz jest kimś takim. Czyli kimś, kto dorabia się, kradnąc od ludzi ponad to, co oni powinni zapłacić podatkami, mało tego, on jest zwierzchnikiem wszystkich celników, czyli on jest złodziejem nad złodziejami. On kradnie, że tak powiem, tymi wszystkimi złodziejami, którymi zarządza. To jest facet, o którym, przypuszczam, nikt nie mówił po imieniu. Zresztą pomyślcie. Jak się myśli o kimś takim, co do kogo podejrzewacie, nie wiem, czy w tamtym czasie to wszystko było takie oficjalne, czy to było wiadomo, że oni są tak kradnący, że to się dokonywało trochę w majestacie prawa, czyli tak jak dzisiaj w różnych miejscach w świecie, w biznesie. Wszyscy wiedzą, że tam ludzie kradną. Zobaczcie, jak się myśli o jakimś biznesmenie, to nikt nie mówi o nim po imieniu, wiesz co, bo Jasiu chyba kradnie, nikt go tak nie zna, nikt się nie zwracał do niego, jeżeli do niego przychodził w jakichś sprawach. Jasiu, słuchaj, może byś nie kradł ode mnie, nie? Tylko pomyślcie, jakich słów używano, kiedy o nim mówiono. Przepraszam, że do Zacheusza, może poza jego rodziną, nikt nie mówił po imieniu w ogóle, no bo to był, no właśnie, mały kurdopel złodziej, przepraszam za to wyrażenie, złodziej, który kradł w całym mieście i był najbogatszy, obrzydliwie bogaty, wszyscy wiedzieli, że dorobił się na ich biedzie. I nagle, słuchajcie, podchodzi do tego człowieka Jezus i mówi do niego, Zacheuszu, i tu jest jeszcze coś, słuchajcie, to jest coś niewiarygodnego. Nie wiem, czy wiecie, co to znaczy imię Zacheusz po polsku. Mówią bibliści, że Zacheusz się tłumaczy tak najprościej jako czysty. Czy wy czujecie, jakie imię ma ten facet? Jezus podchodzi do niego i mówi do niego po imieniu, czyli mówi do niego czymś, czego on już dawno nie ma. Kochani, mówiłem to już w wielu konferencjach, że nasze imiona wyrażają to, kim jesteśmy. A znaczy, że Bóg, jak na nas patrzy, kiedy patrzy przez nasze imię, to wie, kim jesteśmy, bo takie imię nam nadał na chrzcie. Zacheusz ma na imię czysty, a znaczy, że Jezus widzi w nim nadal tę nieskazitelną, cudowną czystość, którą kiedyś mu dał. Nie złodziejstwo, nie zło, nie grzesznika, tylko widzi w nim czystego, pięknego człowieka. Przepraszam, że Zacheusz już sam dawno zapomniał, co to jego imię znaczy, no bo był przeżarty złem. I nagle, kiedy spotkał Jezusa, spotkał Boga samego, to Bóg, zauważcie, nie mówi o jego grzechach, nie mówi o jego słabościach, nie mówi o tym, że on kradnie, nie mówi o tym, że jest potwornym złodziejem, największym wierychu, tylko mówi Zacheuszu, a ja ciągle widzę w tobie to piękno, które masz, ciągle widzę, że ty jesteś czysty. Mało tego, potem Go nazwie, i to już jest zupełnie niewiarygodne, jak będzie potem ta rozmowa, to mnódzie oczywiście powiedzą, nie, dlaczego on poszedł do grzesznika i tak dalej, Jezus będzie mówił Dzisiaj zbawienie do tego domu przyszło, dlatego że jest on również jednym z synów Abrahama. Kochani, to ma podwójne znaczenie. Po pierwsze, co to znaczy nazwać Zacheusza synem Abrahama? Pamiętajcie, że jeżeli on był cynnikiem, czyli był kolaborantem, to pewnie wszyscy mówili, ten to już nie jest Żydem, w sensie on się zrzymianił, on współpracuje z Rzymianami, czyli to w ogóle on nie jest godny imienia Żyda. To jest tak jak u nas, nie wiem, pomyślcie, w trakcie II wojny światowej, jeśli byli jacyś ludzie, którzy współpracowali np. z okupantem, to każdy mówił, ten już nie ma prawa się nazywać Polakiem, bo zdradza swój naród. Przypuszczam, że Zacheusz zatracił zupełnie swoją godność jako Żyda. Zobaczcie, co mówi Pan Jezus o nim. On jest synem Abrahama. Nic się nie zmieniło, mało tego. I to trzeba zobaczyć w pewnym kontekście ewangelicznym. Otóż, moi drodzy, w III rozdziale Ewangelii św. Łukasza, gdzie jest genealogia Pana Jezusa, to Pan Jezus jest nazywany synem Abrahama. W sensie, gdzie jest mowa o przodkach Pana Jezusa, to tam są synowie Abrahama. Jezus sam o sobie mówi, że jest synem Abrahama w tej genealogii. Co to znaczy? Syn Abrahama w ustach Pana Jezusa, to znaczy też syn Boży. Słuchajcie, to jest coś, co Zacheusz prawdopodobnie już zgubił lata temu, że on ma w sobie jakąkolwiek godność tego, że jest synem Bożym, że jest dzieckiem Boga, a Jezus patrzy na niego i widzi w nim czystego syna Abrahama, syna Bożego. Słuchajcie, to jest coś niewiarygodnego. Tam jest taki szczególik jeszcze w tej Ewangelii. Łukasz, kiedy pisze, że Jezus spojrzał na Zacheusza, to używa takiego słowa greckiego, można by to przetłumaczyć, jakby spojrzał uważnie, czyli on mu się naprawdę przygląda, on go naprawdę widzi. Zacheusz musiał zobaczyć, że to nie jest przylotne spojrzenie, tylko on go po prostu prześwietla od stóp do głów. Przypuszczam, że jak Zacheusz zobaczył to spojrzenie, to się spodziewał, że zaraz będzie luta, w sensie, że zaraz mi powie, jakim jestem grzesznikiem. Zacheusz to wiedział, jakim jest grzesznikiem i nagle słyszy, czysty, muszę być dzisiaj u ciebie w domu, dlatego że jesteś synem Abrahama. Kochani, to jest coś niesławomitego. Ta Ewangelia, z tego drugiego punktu widzenia, tego, kim jest Jezus, opowiada o niewiarygodnym Jezusie. Jeszcze mi się szło nią jeden szczegół. Zauważcie, jeżeli Zacheusz był mały, to też jest bardzo piękne, jeśli Zacheusz był mały, to przypuszczam, że wszyscy patrzyli na niego z góry, nie? A tak się patrzy na małego, na siłą rzecz, bo tak jak małego jesteś wysoki, to patrzysz na niego z góry. Zauważyliście, że Jezus spojrzał w górę. Jasne, bo Zacheusz był na drzewie. Ale to jest zupełnie odwrócony porządek. Jezus nie patrzy z góry na tego człowieka, tylko patrzy z dołu, patrzy z tej pozycji pokory. Znaczy, to jest wszystko w tym, jak On go widzi. To jest niewiarygodne, jak Bóg widzi człowieka, jak Bóg oczywiście nie zamyka oczu na zło, ale On go w ogóle nie interesuje w tym człowieku. Jego interesuje tylko i wyłącznie to, jak On go stworzył i co tam jest wewnątrz, w samym środku tego człowieka. Kochani, to jest to, o czym chciałbym, żebyście dzisiaj pomyśleli. Czym to się wszystko kończy? Kończy się jedną bardzo piękną rzeczą. Zauważcie, że Jezus, kiedy Go spotyka, kiedy tak Go widzi, to się wprasza do Niego do domu. To jest taki obraz Boga, który chce zamieszkać dokładnie tam, gdzie jesteś, w samym środku tego twojego życia. To mi się przypomina taka rzecz, którą kiedyś opowiadał ksiądz biskup Grzegorz Ryś. On jest historykiem kościoła, on się zna o takich rzeczach. Otóż powiedział rzecz, która mnie bardzo zaciekawiła. Mówi, że w pierwszych wiekach chrześcijaństwa, to akurat wiem, Eucharysty nie odprawiano codziennie, była sprawowana tylko w niedzielę. To znacznie później się wykształcił ten taki zwyczaj bardzo piękny, że codziennie sprawujemy Eucharystię. Kiedyś była Eucharystia tylko w niedzielę. Ale mimo to, że było tylko raz w tygodniu, to chrześcijanie mieli ogromną potrzebę przyjmowania komunii świętej. Nie tylko w niedzielę, tylko znacznie częściej. I mówi biskup Grzegorz, że są takie źródła historyczne, które podają, że chrześcijanie w niedzielę po prostu zabierali Najświętszy Sakrament do domu. W sensie nie to, że księża, nie to, że jacyś diakoni albo szafarzy, tylko każdy chrześcijanie, który chciał, po prostu zabierał Najświętszy Sakrament do domu, trzymał go w domu i wtedy, kiedy chciał, w ciągu tygodnia, mógł go spożyć. Są na przykład takie świadectwa z VI wieku, jak chrześcijanie płyną statkiem i jakaś tam burza się zaczyna robić, jest niebezpiecznie. I wtedy nagle chrześcijanie wyciągają Najświętszy Sakrament po prostu z kieszeni, mają go ze sobą i spożywają, jako taki wiatyk, gdyby mieli umrzeć na koniec życia. I co najciekawsze, nie wiem, czy wiecie, gdzie chrześcijanie trzymali Najświętszy Sakrament. My byśmy pewnie, gdybyśmy mieli taką możliwość trzymania Najświętszego Sakramentu w domu, no to na jakimś takim centralnym miejscu, nie wiem, w salonie, tak, tam, czy, jak to mówią, w dużym pokoju. Czy w stołowi, jak to się mówiło dawniej w Polsce. Nie wiem, czy tak się jeszcze mówi. No takie miejsce szczególne. Otóż okazuje się, że chrześcijanie zawsze trzymali w miejscu najbardziej intymnym, a to znaczy, że w sypialni. Czy wy sobie to wyobrażacie w ogóle? Sypialnia, łóżko, mąż i żona itd. No i tabernakulum, nie? Nieustannie obecne, nieustannie obecne miejsce, gdzie jest Bóg, gdzie jest po prostu realna obecność Pana Jezusa. To jest bardzo piękny obraz, to jest dokładnie to, o czym mówi ta Ewangelia. Jezus chce zamieszkać w twoim życiu. Nie ma takich dla Niego rejonów, nie ma takich miejsc, takich pokoi, takich szaf, takich zakamarków, takich schowków w twoim domu, gdzie On by nie chciał być. On tam chce zamieszkać. Dlatego, że On w tobie widzi piękno. I nawet w tych miejscach, gdzie jest po prostu potworne bagno grzechy, tam cokolwiek innego, On i tak widzi, że jesteś czysty. Znaczy, to jest niepojęte, że Jezus właśnie to zobaczył w tym celniku. Bo to jest nadzieja dla mnie, że On we mnie też to zobaczy, mimo całego mojego syfu. Że On przyjdzie i zobaczy, że jesteś czysty, że jesteś piękny, że jesteś tak, jak ja cię chciałem, tak, jak cię stworzyłem. To ciągle to jest w tobie. On to widzi. Kochani, dzisiaj jest niedziela, skoro tę Ewangelię czytamy, żebyście zobaczyli takiego Jezusa, który tak na was patrzy. A szczególnie mówię do tych, które może trochę nie po drodze z Panem Jezusem. Tak was widzi, tak na was patrzy i mówi Muszę dzisiaj być u ciebie w domu. Muszę. No dobrze, kochani, to by było na tyle na dzisiaj. W ogóle dzisiaj w niektórych kościołach jest uroczystość poświęcenia Kościoła. To jest w ogóle bardzo ciekawe, że się też czyta tę Ewangelię w tę uroczystość. To pokazuje, że świątynia Boga jest niekoniecznie tylko w Kościele, a przede wszystkim u ciebie w domu. On mówi tam muszę zamieszkać, więc jest uroczysta poświęcenia po prostu ciebie, twojego domu, tego, gdzie ty mieszkasz. To jest w ogóle super. Dobra, dziękuję, jak zawsze, za to niedzielne spotkanie. Do zobaczenia, mam nadzieję, za tydzień. Miejcie najlepszą niedzielę. Błogosławię, pozdrawiam. I do zobaczenia, usłyszenia znowu. Paaa... Napisy stworzone przez społeczność Amara.org