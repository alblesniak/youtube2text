 Dzień dobry, szczęść Boże, dobry wieczór. Moi drodzy, witam was bardzo serdecznie w naszym kolejnym niedzielnym spotkaniu z cyklu CNN, czyli w komentarzach do niedzielnych czytań. Proszę, posłuchajcie Ewangelii, którą dzisiaj czytamy, której słuchamy. Ewangelia św. Łukasza Jezus wyznaczył jeszcze innych siedemdziesięciu dwóch uczniów i wysłał ich po dwóch przed sobą do każdego miasta i miejscowości, dokąd sam przyjść zamierzał. Powiedział też do nich Żniwo wprawdzie wielkie, ale robotników mało. Proście więc Pana Żniwa, żeby wyprawił robotników na swoje żniwo. Idźcie, oto posyłam was jak owce między wilki. Nie noście ze sobą trzosa ani torby, ani sandałów i nikogo w drodze nie pozdrawiajcie. Gdy wejdziecie do jakiegoś domu, najpierw mówcie pokój temu domowi. Jeśli tam mieszka człowiek godny pokoju, wasz pokój spocznie na nim. Jeśli nie, powróci do was. W tym samym domu zostańcie, jedząc i pijąc, co będą mieli, bo zasługuje robotnik na swoją zapłatę. Nie przechodźcie z domu do domu. Jeśli do jakiegoś miasta wejdziecie i przyjmą was, jedzcie, co wam podadzą. Uzdrawiajcie chorych, którzy tam są i mówcie im, przybliżyło się do was Królestwo Boże. I lecz jeśli do jakiegoś miasta wejdziecie, a nie przyjmą was, wyjdziecie na jego ulicę i powiedzcie, nawet proch, który z waszego miasta przylgnął nam do nóg, strząsamy wam. Wszakże to wiedzcie, że bliskie jest Królestwo Boże. Powiadam wam, Sodomie lżej będzie wów dzień, niż temu miastu. Wróciło siedemdziesięciu dwóch z radością mówiąc Panie przez wzgląd na twoje imię nawet złe duchy nam się poddają. Wtedy rzekł do nich Widziałem szatana, który spadł z nieba jak błyskawica. Oto dałem wam władzę stąpania po wężach i skorpionach i po całej potędze przeciwnika, a nic wam nie zaszkodzi. Jednakże nie z tego się cieszcie, że duchy się wam poddają, lecz cieszcie się, że wasze imiona zapisane są w niebie. Moi drodzy, mamy dzisiaj Ewangelię, która, można by powiedzieć, bardzo mocno dotyczy ewangelizacji, dotyczy powołań, dotyczy stanu osób duchownych w Kościele itd. Zauważcie, pojawiają się dzisiaj w tej Ewangelii te słynne słowa, które zawsze się pojawiają, kiedy jest mowa o powołaniach, nie? czyli Proście Pana żniwa, żeby wyprawił robotników na swoje żniwo. Kochani, ja już wam prawdopodobnie gdzieś kiedyś pewnie o tym wspominałem, pamiętam, że komentowałem ten fragment, ale chciałbym do tego wrócić, bo tu jest taki niuans, który dla mnie osobiście wydaje się bardzo ważny i on nie jest tylko jakby do kapłanów, do duchownych, tylko do każdego z nas. Kochani, to, że potrzebujemy nowych powołań kapłańskich, zakonnych itd. nie mam najmniejszych wątpliwości. Aczkolwiek, jak patrzę ostatnio na świat, to myślę, że tak samo potrzebujemy prawdziwych powołań do małżeństwa, dlatego że coraz mniej tych małżeństw wychodzi, coraz więcej małżeństw kończy się jakimś rozpadem, coraz trudniej ludziom wytrwać tym powołaniem, więc uważam, że modlitwa również o święte powołania do małżeństwa i o wytrwanie w małżeństwu jest równie jakby ważna i potrzebna. Natomiast, koncentrując się już bardziej tylko na tym takim klasycznym jakby wariancie powołania, otóż, moi drodzy, to znanie się zwykło jakby traktować w ten sposób, że mamy prosić Pana Boga, żeby On powoływał nowych ludzi, tak? do swojej misji, do kapłaństwa, do ewangelizacji, do tego, żeby poszli w świat i głosili. Zgadzam się z tym. To jest w ogóle stuprocentowa prawda. Ale oprócz tego, kochani, to zdanie ma taki niuans, który oznacza jeszcze coś innego dla mnie osobiście, muszę wam się przyznać, no nie chcę powiedzieć, że ważniejszego, tylko równie ważnego, jak tamto. Zauważcie, tam jest mowa o tym, że mamy prosić Pana Żniwa, żeby wyprawił robotników na swoje żniwa. Co to znaczy? Dla mnie to zdanie, jak ja je słyszę, oznacza, że robotnicy są, tylko nie poszli robić. Zauważcie, żeby wyprawił robotników, czyli nie mówi znajdź robotników, których w ogóle weźmiesz, znajdź ludzi, którzy zdecydują się na to, że pójdą do tej roboty, tylko mówi wypraw robotników. Tak, jakby chodziło o robotników, którzy już są, tylko którzy nie chodzą na żniwo, nie? Otóż, moi drodzy, jestem przekonany, że oczywiście jednym z problemów Kościoła jest to, że coraz mniej jest powołań, tak? coraz mniej osób decyduje się na to, żeby głosu Pana Boga posłuchać, albo żeby Go w ogóle usłyszeć. Ale uważam, że równie wielkim, naprawdę równie wielkim, a czasem chyba większym, problemem jest to, że mamy kupę robotników, którzy nie robią tego, co powinni robić. Czyli którzy nie odpowiadają na wezwanie Pana Jezusa, żeby nie być, nie wiem... urzędnikami, zarządcami, gospodarzami tylko i wyłącznie, ale żeby być właśnie Jego uczniami, którzy idą na żniwo, czyli którzy idą i próbują wydobyć owoc z ludzi, którzy się ruszą z miejsca. Otóż, kochani, dla mnie to jest taka niedziela, nie tyle niedziela powołaniowa, nie tyle niedziela modlitwy o powołania kapłańskie czy zakonne, tylko to jest niedziela o realizację powołań już będących jakby w trakcie, ale nierealizowanych. Czyli takich powołań, które nie robią tego, co powinny robić. Kochani, ja dzisiaj na przykład bardzo głęboko będę się modlił przede wszystkim za siebie, jakby... żebym ja nie stawiał Panu Bogu oporu w tym, do czego mnie Pan Bóg wzywa, żeby jakąś robotę, którą On mi stawia przede mną, żebym jej nie unikał, bo mówię sobie to jest nie dla mnie, to jest za trudne, bo mi się nie chce itd. itd. Kochani, patrząc na moje powołanie, tak, jest dużo rzeczy, które robię i to nie tak, że będę wam tu mówił nic nie robię itd. To nieprawda, robię dużo. Ale, kochani, tylko ja znam moje serce. Wy niestety go nie znacie. Znaczy niestety, może i dobrze. Wy go nie znacie, znaje Pan Bóg i ja. I, kochani, ja sam wiem, w ilu miejscach, że tak powiem, nie wyprawiam się na żniwo, gdzie Pan Jezus mnie prosi, żebym poszedł. Gdzie właśnie mówię albo mam za dużo, a przecież robię już tam, a dlaczego chcesz, żebym jeszcze robił tutaj, czy nie możesz kogoś innego posłać, ile ja mogę robić itd. itd. Kochani, to są bardzo ważne momenty. Jakby wyprawiać robotników już będącej do tego, żeby poszli robić to, czego nie robią. Ale, moi kochani, ja jestem głęboko przekonany, że to nie jest tylko Ewangelia taka, że tak powiem, do osób duchownych, tylko do mnie, chociaż ja ją bardzo traktuję osobiście jako Ewangelię do mnie. To jest też Ewangelia i pewnego rodzaju wezwanie, które bardzo chciałbym, żebyście wy usłyszeli. Moi drodzy, są też takie przestrzenie w waszym życiu, gdzie wy nie chcecie pójść, nie będąc osobami duchownymi, nie będąc zakonnikami, księżmi, zakonnicami itd., tylko będąc w małżeństwach albo nie będąc w małżeństwach, będąc w różnych relacjach, w różnych miejscach waszego życia, nie chcecie pójść i jakby robić woli Bożej. W takim sensie, może jesteś w jakimś środowisku, gdzie ty jesteś człowiekiem wierzącym albo jesteś osobą wierzącą, tak? i jakby mógłbyś tam głosić i nie w takim sensie, że masz gadać kazania, tylko mógłbyś opowiedzieć jakby i nie wstydzić się tego, że jesteś człowiekiem wierzącym, a nie robisz tego. I uwaga... to jest twoje żniwo. To jest twoja rodzina, to jest twoja praca, to są twoje miejsca, gdzie przebywasz, gdzie bardzo często ze wstydu, ze strachu, z nieumiejętności, z lenistwa, czasem po prostu z takiej niemocy jakby nie przyznajemy się do tego, że jesteśmy wierzący, nie świadczymy o Panu Jezusie. Kochani, tu naprawdę nie chodzi teraz o to, że każdy ma się zaangażować w dzieło takiej ewangelizacji w takim sensie najbardziej powszechnym, tak? Czyli tam idę gdzieś i głoszę i opowiadam o Panu Jezusie, nie? Tylko bardziej chodzi o to, że jesteś w pracy, jest jakaś rozmowa i pojawia się jakiś temat, nawet niekoniecznie kościelny, tylko temat jakiegoś, nie wiem... dobra i zła, tak? Ktoś proponuje, że tak robi, bo uważa, że to jest dobrze, a ty czujesz albo wiesz z naszej wiary nie wiem... to jest kradzież, tak nie można, to jest nieuczciwe. I czy umiemy jakby ewangelizować również w ten sposób? Nie powiedzieć słuchaj... wydaje mi się, że to nie jest dobre, co robisz. A dlaczego tak uważasz? Albo Pan Bóg tak mówi. Pan Bóg? No Pan Bóg, no ja w Niego wierzę, uważam, że to, co On proponuje, to jest dobre. Kochani, bardzo warto jakby szukać takich miejsc, gdzie możemy być wyprawieni na żniwo, bo takich miejsc, kochani, jest bardzo dużo i jestem przekonany, że wielu z nas to są robotnicy, którzy są w winnicy pańskiej, czyli którzy jesteśmy robotnikami Pana Boga, ale nie chodzimy do roboty, mówiąc krótko. Wzięliśmy wolne, wzięliśmy L4, leżymy w domu, no właśnie... no nie... Wypraw robotników na swoje żniwo, to oczywiście nie jest tylko mocą ludzką, dlatego tak ważne jest to dzisiejsze zdanie, gdzie jest prośba do Pana Boga Panie Boże, daj mojemu sercu, daj sercom tych ludzi, którzy nie chodzą do roboty, daj taką zdolność, daj taką wiarę, daj taką łaskę. Jakby popchnij ich do tego. Kochani, może pomódlcie się dzisiaj też za siebie, tylko nie zostańcie tylko na modlitwie, a modlitwa ma was wprowadzić do jakiegoś działania. Panie Boże, przypuszczam, że wiecie, gdzie są te przestrzenie, gdzie powinniście coś więcej robić, nie? I może poproście mnie, może, na pewno. Panie Boże, daj mi siłę, żebym tam zaświadczył, daj mi siłę, żebym tam pokazał, że wierzę w Ciebie, że jesteś dla mnie ważny, że Cię kocham, że... no właśnie... że jestem z Tobą. Proście Pana żniwa, żeby wyprawił robotników, których już ma. Tak, niech powołuje też nowych, jasne, ale przede wszystkim niech wyprawi tych, którzy już są, a którzy nie robią roboty. Bardzo możliwe, że Ty jesteś takim robotnikiem, który nie robi roboty, by wziął L4, mimo że wcale nie jest chory, tylko się po prostu leni. No to... do roboty! Moi drodzy, moi kochani, to by było na tyle w tym naszym dzisiejszym spotkaniu, bardzo wam za nie dziękuję. Jestem po prostu cały zgrzany i gorący, jest, kochani, dzisiaj 32 stopnie, kiedy to nagrywam, a musiałem zamknąć okno, żeby nie było słychać z ulicy jakiegoś głosu, więc po prostu ledwo już żyję. No ale właśnie... muszę wyprawiać się na roboty, nawet jeżeli jest gorąco na tej robocie. No taka prawda. Moi drodzy, przypomnę wam o chyba trzech sprawach. No wiem, ale... fugo to powtarzam, ale chyba trzeba. 6 października Tauron Arena, bardzo was zapraszam na spotkanie. W opisie pod filmem znajdziecie link do wydarzenia i biletów. Bardzo was zapraszam, kochani, do książki Jak się modlić. Jeżeli ktoś potrzebuje dobrej książki o modlitwie, to jest dostępna ciągle. I trzecia rzecz, kochani, niedzielnik. Jeżeli ktoś szuka dobrych komentarzy niedzielnych, to mam nadzieję, że w niedzielniku, czyli w moich komentarzach na każdą niedzielę, mamy już dwa tomy na rok C i B, niedługo wyjdzie A i jest jeszcze czwarty na uroczystości święta. Zapraszam, zajrzyjcie. Kochani, ściskam was bardzo, bardzo was pozdrawiam, bardzo was błogosławię i miejcie się, proszę, najlepiej na świecie. Z Bogiem, dobrej niedzieli, do zobaczenia, pa!