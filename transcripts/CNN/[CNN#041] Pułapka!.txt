 Dzień dobry, szczęść Boże, dobry wieczór. Moi drodzy, witajcie bardzo serdecznie w kolejnym odcinku CNN, czyli kolejne kazanko do okienka. Jak zawsze zaczynamy od Ewangelii, którą dzisiaj czytamy w liturgii. Proszę, posłuchajcie. Z Ewangelii św. Mateusza. Jezus zaczął wskazywać swoim uczniom na to, że musi udać się do Jerozolimy i wiele wycierpieć od starszych i arcykapłanów oraz uczonych w piśmie, że będzie zabity i trzeciego dnia zmartwychwstanie. A Piotr wziął go na bok i począł robić mu wyrzuty. Panie, niech Cię Bóg broni, nie przyjdzie to nigdy na Ciebie. Lecz on odwrócił się i rzekł do Piotra, zejdź mi z oczu, szatanie, jesteś mi zawadą, bo nie myślisz po Bożemu, lecz po ludzku. Wtedy Jezus rzekł do swoich uczniów, jeśli kto chce pójść za Mną, niech się zaprze samego siebie, niech weźmie krzyż swój i niech mnie naśladuje, bo kto chce zachować swoje życie, straci je, a kto straci swoje życie z Mego powodu, znajdzie je. Cóż bowiem za korzyść odniesie człowiek, choćby cały świat zyskał, a na swej duszy szkodę poniósł? Albo co da człowiek w zamian za swoją duszę? Albowiem Syn Człowieczy przyjdzie w chwale Ojca swego razem z aniołami swoimi i wtedy odda każdemu według Jego postępowania. Moi drodzy, mamy dzisiaj Ewangelię, która jest trochę kontynuacją tego, co czytaliśmy w zeszłym tygodniu, jeśli pamiętacie, w zeszłym tygodniu Pan Jezus mówił do Piotra bardzo piękne słowa, po tym, kiedy Piotr rozpoznał w Jezusie Mesjasza, Syna Bożego, kiedy naprawdę zobaczył, z kim ma do czynienia i tam Pan Jezus go bardzo chwalił, pokazywał Piotrowi Jego tożsamość, Jego imię i tak dalej. Tuż po tym wydarza się ta dzisiejsza scena, scena, którą, myślę, doskonale wszyscy znacie, słyszeliście o niej wiele razy, to chyba najbardziej taka ostra reprymenda, jaką św. Piotr dostał od Pana Jezusa. Ale zanim do tego dojdziemy, to chciałbym, żebyśmy, kochani, zwrócili uwagę na pewną rzecz. Ta rzecz nazywa się język, którym mówimy o Panu Bogu. Moi drodzy, chciałbym wam dzisiaj pokazać pewne słowo, które się pojawia w tej Ewangelii i słowo, które się również pojawia w pierwszym czytaniu. Bardzo was zachęcam, żebyście zajrzeli dzisiaj do pierwszego czytania z Jeremiasza, dlatego, że mamy tam pewne słowo, które pokazuje, jak bardzo zwodniczy jest nasz język i jak bardzo musimy być ostrożni w posługiwaniu się tym językiem. Już mówię, o co mi chodzi. Moi drodzy, wiecie, że mamy pewne słowa, którymi określamy Pana Boga na wzór pewnych naszych pojęć, naszych cech. Na przykład mówimy o tym, że Pan Bóg jest Ojcem albo mówimy, że Pan Bóg jest Dobry, albo mówimy, że Pan Bóg jest Sprawiedliwy itd. I kochani, bardzo często nasz problem polega na tym, że używając jakiegoś słowa, którego odnosimy do człowieka, na przykład Ojciec, w sensie ludzki Ojciec, człowiek dobry, człowiek sprawiedliwy, przenosimy te nasze słowa na rzeczywistość Pana Boga. Problem w tym, że chociaż one oczywiście coś tam opisują o Panu Bogu, to bardzo często są nieadekwatne. I w tej, kochani, dzisiejszej Ewangelii i w tym dzisiejszym pierwszym czytaniu jest takie cudowne zostawienie pewnego tego samego słowa, które znaczy zupełnie coś innego względem człowieka i tego samego słowa, które znaczy zupełnie coś innego względem Pana Boga. I chciałbym, żebyśmy dzisiaj takie dwa kierunki zobaczyli. Już mówię, o co mi chodzi. Moi drodzy, kiedy Jezus mówi do Piotra ZEJDŹ MI Z OCZU, SZATANIE, bo nie myślisz o tym, no właśnie, co jest Boże, w sensie tak jak Pan Bóg, tylko myślisz po ludzku, to używa bardzo ciekawego słowa. Mówi do Niego JESTEŚ MI ZAWADĄ. Tak to przetłumaczono na polski język. To jest oczywiście dobre tłumaczenie. Tam jest, kochani, takie greckie słowo SKANDALON. W sensie mówi Pan Jezus do Piotra JESTEŚ DLA MNIE, tak po naszemu, SKANDALEM. Tylko co to znaczy to słowo? Otóż skandalon po grecku to jest pułapka, to jest zasadzka, to jest coś, co sprawia, że ktoś się potknął, że ktoś się wywrócił, że ktoś został jakby wprowadzony w jakiś błąd i przez to coś tam stracił. Jest od tego słowa również czasownik, który oznacza kogoś zwodzić, kogoś oszukiwać, kogoś tak pokusić do czegoś, kogoś, nie wiem, zgorszyć. O! Na przykład, kiedy w Ewangelii się używa tego słowa, kiedy Pan Jezus mówi, kto by zgorszył jednego z tych małych, to właśnie używa tego słowa, również skandalon, czyli kto byłby skandalistą dla jednego z tych małych. Inaczej też niektórzy mówią, że to słowo skandalon oznacza kamień, o który się ktoś potyka. Czyli ktoś sobie szedł jakąś drogą, ale na tej drodze był kamień, którego on nie zauważył i potknął się o ten kamień i przez to się wywrócił. Kochani, na tym się skupmy przez moment, bo zobaczcie, jaka to jest w ogóle piękna taka gra słów, której używa Pan Jezus. Na początku, to było w zeszłą niedzielę, powiedział do Piotra Piotrze, ty od tego momentu będziesz się nazywał Kephas, wiecie, że to Kepha to znaczy skała i na tej skale zbuduje mój Kościół. Czyli mówi do Piotra Piotrze, jesteś kamieniem, jesteś skałą. I teraz mówi, ten kamień, którym jesteś, chociaż jest jednocześnie fundamentem Kościoła, może też się stać czymś, o co się będą ludzie, o co się Pan Bóg będzie potykał. Czyli może się stać już nie fundamentem, nie czymś niezwykłym, tylko Piotrze, wiemy, że jesteś taką skałą, która będzie jednocześnie fundamentem, ale też w związku z tym, że jesteś grzeszny, głupi, masz niewyparzątą gębę itd., to będą się ludzie o to potykali. I kochani, to jest bardzo piękne. Chciałbym, żebyśmy jakby pierwsze pytanie, które sobie dzisiaj zadamy, to jest takie pytanie gdzie jesteście tą skałą potknięcia dla Pana Boga bądź dla ludzi? Co to znaczy w ogóle być skałą potknięcia dla Pana Boga? Na przykład Pan Bóg chciał do jakiegoś człowieka przyjść, chciał mu pokazać swoje dobro, swoją łaskę, swoje piękno, chciał mu pokazać, że jest kimś niezwykłym, ale ten człowiek najpierw spotkał ciebie, zobaczył, że twoja wiara na przykład nie przekłada się zupełnie na twoje życie, tak to często mówią o katolikach, że chodzicie do kościoła, a wasze życie wygląda w ogóle tragicznie. I ludzie w ten sposób sobie mówią to do takiego Pana Boga w takim razie to ja nie idę, do takiego kościoła to nie idę, bo jak to wygląda tak jak u ciebie, to ja tak nie chcę. To wtedy się dzieje. Jesteś właśnie skałą, o którą ktoś się potknął. Zamiast być kimś, na kim się będzie mogła zbudować jego wiara, czyli na twoim świadectwie, na twoim przykładzie, na twojej wierze, na twojej dobroci, na twoim nawróceniu ktoś mógł zbudować swoją wiarę, to jednocześnie stajesz się nagle po prostu skałą, o którą ktoś się potyka. Stajesz się skandalem. Kochani, to jest bardzo, że tak powiem, dla mnie ważne, bo na przykład ja jako ksiądz jestem powołany przez Pana Jezusa do tego, żeby być dla różnych ludzi skałą. Tak jak Piotr został powołany, żeby na mojej wierze, na moim świadectwie, na moim na przykład głoszeniu do was z JNN, żebyście się umocnili, żebyście się nawracali, żebyście się budowali w wierze. Ale jeżeli ja zawiodę, jeżeli ja się okażę niewierny, jeżeli ja będę skandalistą, no to się okaże, że ta skała, którą miałem być, po prostu będzie skałą potknięcia. I kochani, to jest jedno znaczenie tego słowa właśnie zasadzka, pułapka, potknięcie, pokuszenie, zgorszenie itd. Bo to wszystko się kryje w tym słowie skandalon. I pierwsza rzecz, o której pomyślicie, to zazwyczaj zrobicie taki rachunek sumienia, takie pytanie. Gdzie jesteście dla Pana Boga, dla ludzi, dla działania Pana Boga, dla wiary innych ludzi? Gdzie jesteście taką skałą, gdzie się ludzie potykają? Gdzie jesteście skandalistą? Czyli gdzie jesteście kimś, na kim się wiara wywraca, zamiast się budować? I to, kochani, to słowo, ono oznacza jakby to, o czym mówimy, kiedy mówimy o człowieku. Ale, co bardzo ciekawe, w pierwszym czytaniu dzisiaj Jeremiasz, kiedy mówi o Panu Bogu, kiedy mówi o tym, w jaki sposób Pan Bóg do niego przychodzi, to mówi również dokładnie tym samym słowem. Kiedy Jeremiasz używa tego słowa Uwiodłeś mnie, Panie, a ja się pozwoliłem uwieść, tam jest, moi drodzy, dokładnie to samo słowo. Oczywiście wyrażone po hebrajsku, ale znaczy dokładnie to samo, znaczy zwiodłeś mnie, wprowadziłeś mnie w pułapkę, chytrością mnie wziąłeś, sprawiłeś, że się jakby potknąłem, w sensie zostałem przez ciebie pociągnięty, wbrew mojej woli, no właśnie, gdzieś na dół. Tylko nie zauważcie, to samo słowo u Jeremiasza oznacza coś zupełnie innego. Jeremiasz będzie potem to bardzo ładnie tłumaczył, bo co będzie mówił? Będzie mówił tak, że kiedy ja mam głosić twoją prawdę, kiedy mam głosić to, co mi przekazujesz, no to spotykam się z niechęcią ludzką. Nieustannie mnie oskarżają, że mówię głupoty, że nie tak powinienem mówić i tak dalej. Wszyscy ze mnie się wyśmiewają, traktują mnie niepoważnie. I ja, mówi w pewnym momencie, w związku z tym, że muszę tylko wołać te twoje trudne słowa, to Jeremiasz mówi Nie chcę już wołać, po prostu nie będę. Ale mówi coś wewnątrz, tak mnie zżera, tak mnie to słowo pociąga, że ja po prostu czuję się zwiedziony, czuję się po prostu popchnięty tym słowem. I teraz zauważcie, kochani, dokładnie to samo słowo, które kiedy mówimy tym słowem o człowieku, ono może oznaczać coś złego, bo człowiek się staje pociągającym kogoś do czegoś złego, czyli zgarszającym tego kogoś. W wypadku Pana Boga to samo słowo może oznaczać coś zupełnie innego. Może oznaczać... ja wiem, że my, kiedy używamy tych słów podstępne działanie Pana Boga, to znowu słyszymy coś niedobrego. Ale u Pana podstępne działanie to jest po prostu bardzo wewnętrzne, bardzo delikatne, ale bardzo takie natarczywe, takie mocne, takie miłosne działanie Boga, który próbuje cię wyrwać z twojego myślenia, próbuje cię wyrwać z twoich ścieżek, z twojego patrzenia na świat, bo wie, że ono jest błędne. Więc Pan Bóg, zachowując twoją wolność, ale jednak cię wprowadza w jakąś pułapkę, czyli próbuje cię postawić w takim miejscu, żebyś po prostu chciał go w końcu wybrać. I kochani, to jest jedna z najpiękniejszych cech Pana Boga. Zresztą my te słowa, kiedy o nich mówimy, nie? Uwiodłeś mnie, Boże, a ja pozwoliłem się uwieść, to większość z nas nie traktuje tego negatywnie, bo ma tutaj na myśl coś takiego, że Pan Bóg mnie do czegoś porwał, Pan Bóg mnie tak zagarnął. I kochani, takich słów jest bardzo dużo, na przykład zazdrosny człowiek i zazdrosny Pan Bóg. Zazdrosny człowiek to jest coś niedobrego, zazdrość jest bardzo często grzechem, nie mówię, że każda oczywiście, ale bardzo często może być grzechem. Bóg jest zazdrosny w absolutnie niegrzeszny sposób. I kochani, chciałbym, żebyśmy dzisiaj zobaczyli właśnie to, po pierwsze, żebyśmy uważali na słowa, którymi się posługujemy, bo czasem przypisujemy Panu Bogu jakąś cechę, którą znamy z ludzi i Jego nazywamy tą samą cechą, a On wcale taki nie jest. Pan Bóg jest, uwaga, w jednym i w drugim wypadku można by powiedzieć, że użyte zostało słowo zwodzicielem, kimś, kto doprowadza do pułapki, no bo to samo słowo. Ale w wypadku człowieka to jest coś negatywnego, w wypadku Pana Boga to jest cudowne wewnętrzne pociągnięcie do tego, żeby człowiek był tym, kim był. Kochani, taki mi się przypomni na przykład, pamiętacie, jak Pan Jezus powiedział taki człowiek o tym, że jest dobry? I Pan Jezus mówi, dlaczego nazywasz mnie dobry? Jest tylko jeden, który jest naprawdę dobry, mówi, to jest mój ojciec. Uwaga, niektórzy mówią, czyli Pan Jezus tak naprawdę mówi, że nie jest taki sam jak ojciec, bo się z nim nie zrównuje, nie. Tylko Jezus właśnie mówi, do mnie, do człowieka, kiedy używasz tego słowa dobry, ono nie jest tym samym, co znaczy, że Bóg jest dobry. Bo wasza dobroć, którą znacie, to jest tylko takie minimum tego, jaki naprawdę dobry jest Bóg. I mówi, kiedy o mnie mówicie jako o człowieku, posługując się słowem dobry, to nie wyrażacie tego, kim jestem. Dlatego, że ta wasza dobroć nie przystaje do dobroci Bożej. Kochani, mam nadzieję, że za bardzo wam tego nie zagmatwałem, ale chciałbym, żebyście dzisiaj zobaczyli dwie rzeczy. Po pierwsze, czy nie jesteście gdzieś skandalem dla ludzi? Bo ja wiem, że często, niestety, jestem skandalem dla ludzi, bo patrzą na moją małą wiarę, patrzą na moje grzechy, patrzą na moje słabości, na moje różne wady i na przykład ci, którzy mnie spotykają, sobie mówią o... no to trochę kiepsko. To ja nie wiem, czy ja chcę takim Panem Bogiem być, skoro On ma takiego sługę. I zadajcie sobie takie pytanie, czy przypadkiem wy też nie jesteście gdzieś skałą zgorszenia, czy nie jesteście skałą, o którą ktoś się potyka. A po drugie, zobaczcie to samo słowo u Pana Boga, które jest czymś cudownym. I zapytajcie się tak wewnętrznie, czy nie macie takiego miejsca gdzieś w sobie, gdzie czujecie się jakoś przymuszeni przez Pana Boga. I nie chodzi tu oczywiście o jakieś przymuszanie przez takie nasze, nie wiem, głupie wyobrażania o Panu Boga, bo sami sobie coś mawiamy, tylko poszukajcie, czy nie ma w was takiego przynaglenia, takiego duchowego ciągnięcia, które właśnie jest trochę podstępne, jest trochę zasadzką, jest pułapką, ale tak naprawdę jest pułapką, która się bierze z miłości. Gdzie Pan Bóg cię próbuje wprowadzić w puławkę, bo chce cię wziąć w swoje ręce i cię nie puścić. Kochani, bardzo ważne jest, tak jak Jeremiasz, odkrywać to w sobie. On wiedział, że Pan Bóg właśnie tak go powoła, że On się nie może oprzeć temu wołaniu. W tobie jest takie wołanie od Pana Boga. Naprawdę. Nawet, jeżeli go może bardzo w tej chwili słabo odczuwasz, to uwierz mi, że tam głęboko w tobie jest takie, używam tego słowa, zwodnicze, mimo że my je źle rozumiemy, w sensie, bo myślimy o nim tylko po ludzku, ale u Pana Boga to jest cudowne, zwodnicze działanie, gdzie Pan Bóg cię próbuje zwieść ze złej drogi na dobrą drogę. Więc On cię zwodzi. Zwodzi cię ze złej drogi na dobrą drogę. Dajcie się zwieść. Dajmy się zwieść. I zobaczmy dzisiaj, że można być złą pułapką my, ale można być świetną pułapką Pan Bóg. No dobrze, moi drodzy, to niech wystarczy na tyle. Mam nadzieję, że to nie było za bardzo wymotane i jakoś zamieszane, ale coś z tego wyciągniecie. Mnie się to bardzo podoba, bo bardzo mi to rozczytuje mnie, kim ja jestem, ale też bardzo mi pokazuje Pana Boga i to, kim jest Pan Bóg i jak we mnie działa. A ja bardzo lubię takie Jego zwodnicze działanie, gdzie On wie, że mnie nie weźmie tak normalnie, bo ja się nie daję, to mnie próbuje zwieść na dobrą drogę. Cudne to w Nim jest. Dobra... życzę wam dobrej niedzieli, miejcie najlepszy czas, bardzo wam błogosławię. Kochani, dzisiaj po południu zapraszam was na dosyć specjalny film. Będę miał dosyć ważne ogłoszenie, więc jeżeli tylko znajdziecie trochę czasu, to dzisiaj po południu bądź wieczorem obejrzyjcie proszę dzisiaj odcinek, który będzie na anguście, bo mam do was pewną prośbę. Więc zapraszam tam po południu wieczorową porą. To tyle. Serca ściskam, błogosławię i do zobaczenia w następnych odcinkach, jakichkolwiek, kiedykolwiek, gdziekolwiek. Miejcie się dobrze, z Bogiem, paaa...