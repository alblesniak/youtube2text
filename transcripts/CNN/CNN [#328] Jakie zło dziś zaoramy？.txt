 Dzień dobry, szczęść Boże, dobry wieczór. Moi kochani, witam was bardzo serdecznie w naszym kolejnym spotkaniu z cyklu CNN, czyli niedzielne komentarze do czytań. Proszę posłuchajcie dzisiejszej Ewangelii. Jest to fragment św. Mateusza, następującej treści. Jezus powiedział do swoich uczniów Słyszeliście, że powiedziano oko za oko i ząb za ząb. A ja wam powiadam. Nie stawiajcie oporu złemu. Jeśli cię ktoś uderzy w prawy policzek, nadstaw mój drugi. Temu, kto chce prawować się z tobą i wziąć twoją szatę, odstąpij płaszcz. Zmusza cię ktoś, żeby iść z nim tysiąc kroków, idź dwa tysiące. Daj temu, kto cię prosi i nie odwracaj się od tego, kto chce od ciebie pożyczyć. Słyszeliście, że powiedziano będziesz miłował swego bliźniego, a nie przyjaciela swego będziesz nienawidził. A ja wam powiadam. Miłujcie waszych nieprzyjaciół i módlcie się za tych, którzy was prześladują, abyście się stali synami Ojca waszego, który jest w niebie. Ponieważ On sprawia, że Słońce Jego wschodzi nad złymi i nad dobrymi i On zsyła deszcz na sprawiedliwych i niesprawiedliwych. Jeśli bowiem miłujecie tych, którzy was miłują, cóż za nagrodę mieć będziecie? Czyż i celnicy tego nie czynią? Jeśli pozdrawiacie tylko swych braci, to cóż szczególnego czynicie? Czyż i poganie tego nie czynią? Bądźcie więc wy doskonali, jak doskonały jest ojciec wasz, niebieski. Moi drodzy, mamy dzisiaj kolejny fragment tego słynnego kazania na górze, gdzie znowu chciałbym z wami spojrzeć na pewną taką perspektywę ogólną, w sensie nie rozstrząsając poszczególnych przykładów, poszczególnych zdań, które Pan Jezus mówi. Kochani, ja o tej Ewangelii już mówiłem wiele kazań, jeżeli ktoś chce posłuchać komentarzy do tego właśnie, gdzie należy, nie wiem... pozwalać komuś wyżądać nam jakąś krzywdę, gdzie trzeba powiedzieć stop i tak dalej, to już było wielokrotnie. Chciałbym, kochani, dzisiaj, żebyśmy zobaczyli pewną perspektywę, do której nas zaprasza Pan Jezus, bardzo trudną perspektywę, ale bardzo piękną perspektywę. Kochani, zobaczcie w chrześcijaństwie i nie tylko oczywiście, jednym z takich leitmotivów, nie? takich myśli przewodnich, jest walka ze złem. W takim sensie, ostateczne zwycięstwo powinno polegać na tym, że zło zostanie pokonane. Zło to jest to, co nam robi wszystkie najgorsze rzeczy w życiu. To zło od szatana, zło od ludzi, zło od nas samych i tak dalej. Byłoby super, żeby zło i wszystkie jego skutki zostały pokonane. Tylko, kochani, bardzo często zło, to jest bardzo konkretny człowiek, nie? Bardzo często różnego rodzaju krzywdy, których doznajemy, zło, które cierpimy, nieszczęścia, które nam się dzieją, to poza takimi, które oczywiście dzieją się czasem bez, że tak powiem, związku z konkretnym człowiekiem, to jednak bardzo często zło, to jest po prostu bardzo konkretna osoba, która stoi przed nami. I kochani, mam wrażenie, że za tą taką ogólną ideą zwycięstwa nad złem bardzo często jakby wiąże się coś takiego, jak satysfakcja z pokonania tego zła. I Pan Jezus próbuje nam dzisiaj pokazać jakby trochę inną perspektywę. Kochani, zobaczcie, czasem, kiedy mamy różne spory albo kiedy ktoś robi coś złego i uda się to ukrócić, nie? Uda się temu komuś tak podziałać, żeby on nie czynił tego zła, tak? Czyli na przykład ktoś ci chciał zabrać szatę, dokładnie tak, jak mówi Pan Jezus i udało ci się, nie wiem... obronić to, że ci tego nie zabrał. Dowiaduj swojej, nie wiem... sprawiedliwości w sądzie, jakkolwiek, mówisz sobie -"Wygrałem z tym złem, które nieprawnie chciało mi zabrać jakąś tam rzecz". I uwaga, to w ogóle prawda. Jeżeli ktoś na przykład nieprawnie, nie wiem... zabiera ci jakieś twoje mienie, dochodzenie sprawiedliwości, żeby ktoś ci tego nie zabierał, jest w ogóle słuszne. I ten moment, tamto zło zostało pokonane, w takim sensie nie udało się temu złu osiągnąć tego, co chciało, jest słuszne. Ale Pan Jezus mówi o jeszcze czymś innym. Mówi, czy wystarczy sam fakt pokonania zła. Kochani, na czym powinno de facto polegać pokonanie złego przeciwnika? Pokonanie złego przeciwnika, tak, jednym z etapów tego pokonania jest to, żeby zło się nie działo. Czyli żeby ten ktoś, kto czyni zło, nie robił tego zła. Ale kolejnym etapem, znacznie ważniejszym, który w ogóle powinien być celem, jest nie tylko tyle, żeby tamten ktoś nie robił zła, ale żeby się w ogóle nawrócił. Żeby zaczął widzieć po pierwsze to zło, które robi, po drugie, żeby z niego zrezygnował, po trzecie, żeby zaczął czynić dobro, po czwarte, żeby naprawił to zło, którego się dopuścił. Więc samo to, że nie wiem... uniemożliwiliśmy komuś robienie jakiegoś zła jest oczywiście jakimś zwycięstwem. Ale tylko takim małym zwycięstwem. Kochani, zobaczcie, jak sobie dzisiaj myślę o tych rzeczach, o których Pan Jezus mówi. One są wszystkie tak naprawdę stwarzaniem pewnej przestrzeni do tego, żeby wejść z kimś w jakiś dialog, żeby mu, że tak powiem, pomóc nie tylko nie czynić zło, ale zrobić coś więcej. Na przykład, myślę sobie najbardziej o tym ostatnim przykładzie, w którym Pan Jezus mówi pamiętacie, jak ktoś cię zmusza, żeby z tobą iść, nie wiem... tysiąc kroków, tak? To ty idź dwa tysiące. Co to znaczy? Poświęcisz temu człowiekowi dwa razy więcej czasu, nawet niż on w swoich jakichś złych zamiarach oczekiwał, bo cię do czegoś przymuszał, mając nadzieję, że jak mu ten czas poświęcisz, to może dzięki temu, może dzięki przebywaniu z nim, może dzięki rozmowie, może dzięki, nie wiem... próbie jakiejś argumentacji, może temu, że go po prostu nie utniesz i powiesz nie masz prawa mnie do niczego zmuszać, tylko wejdziesz w ten jego sposób myślenia i spróbujesz z nim tam być, może ci się uda do czegoś go przekonać. Kiedy ktoś ci próbuje zabrać suknię, kochani, nie traktujemy tego oczyściewskiego tak dosłownie, to chodzi o to, że ktoś tam jakieś mienie ci próbuje zabrać. Co Pan Jezus zdaje się sugerować? Jest wiele takich komentarzy ojców Kościoła. Im nie chodziło o to, mamy się pozwolić, nie wiem... ubiednić, tak? Niech nam wszystko zabiorą. Nie, tylko On mówi tak. Mogę pokazać temu drugiemu człowiekowi dla mnie znacznie ważniejsze niż te dobra materialne, które chcesz mi zabrać, jest to, że ja chcę z tobą być i chcę z tobą rozmawiać. Dobra, chcesz to mi wejść, dobre materialne, bez nich przeżyję, bez ciebie nie przeżyję. I ganię oczywiście, że to jest takie trochę naiwno, idealno-marzycielskie, bo powiecie mi ale bardzo wiele ludzi po prostu to wykorzysta i tyle. I to prawda. I gani, nie chodzi o to, żeby teraz naiwnie oczywiście myśleć, że jak tylko pozwolimy ludziom, nie wiem... jakieś zło czynić, ale wejdziemy z nimi w jakiś tam kontakt, to ich pozmieniamy. Ale zawsze jest jakaś szansa, że ktoś będzie otwarty na jakąś zmianę. Kiedy go po prostu utniemy, kiedy po prostu odetniemy się od tego, co on robi, tego, kim on jest, to jakby nie będziemy mieli tej szansy, żeby z nim pobyć. I gani, oczywiście, że są takie sytuacje, gdzie trzeba ciąć i gdzie ktoś się tak krzywdzi, że trzeba absolutnie po prostu się odcinać i nie pozwalać się krzywdzić, żeby to było jasne, żeby ktoś tu nie odebrał tego, co mówię, jako jakiejś takiej zachęty do tego, żeby właśnie, nie wiem... pozwolić krzywdzicielowi robić nam jakieś zło. Nie. Ale trzeba zadać sobie takie pytanie, kochani, czy na przykład w jakiejś relacji, gdzie coś złego się dzieje, gdzie ktoś cię jakoś krzywdzi, nie możemy się zgodzić na wejście w jakąś taką relację, gdzie po prostu próbujemy stworzyć okazję do tego, żeby... o właśnie... żeby komuś pomóc. Kochani, podam wam może jeszcze taki przykład. Ostatnio dowiedziałem w Internecie, to będzie trochę z innej bajki, ale jakoś tak mi bardzo to uderzyło, widziałem jakąś taką dyskusję, już nie pamiętam, gdzie to było, na jakim portalu. Jakiś ksiądz odprawiał pogrzeb i na tym pogrzebie, w sensie przed pogrzebem, zgłosił się jakiś tam pan, który chciał robić jakieś takie rzeczy, że tak powiem niezgodne z liturgią, z zasadami liturgii. Tam gdzieś chciał przemawiać w trakcie mszy świętej i tak dalej, i tak dalej. No na wymyślał sobie jakieś takie rzeczy, które nie były, że tak powiem, wpisane w liturgię katolickiego pogrzebu. No i ten ksiądz, jakby taki dbający o poprawność liturgii katolickiej, no odmówił, zresztą bardzo słusznie, że nie będzie tak, no się na to nie zgadza, że przepisy liturgiczne mówią, że nie. I tamten pan wtedy, jak się okazało, no był dosyć taki pełen siebie, jak to mówią, mówi no albo się ksiądz zgodzi, albo ja zaraz zadzwonię do tam kardynała Nycza. A ten ksiądz, taki niezrażony, mówi a proszę bardzo, proszę dzwonić. Myślał, że to jest w ogóle tylko taki, wiecie, taki żart. A się okazało, że ten człowiek rzeczywiście był kolegą, czy takim znajomym kardynała Nycza, zadzwonił do niego, przy nim, przy tym księdzu i dał tego kardynała do słuchawki, w sensie do rozmowy z tym księdzem. No i ten ksiądz wytłumaczył kardynałowi, na czym polega problem. Kardynał przyznał mu rację temu księdzu, w sensie, jak się okazało, żadne tam koneksje przyjacielskie nie pomogły, tylko powiedział tak, proszę przestrzegać przepisów liturgicznych. No i ten pan odszedł taki, wiecie, no skwaszony, bo myślał, że to swoimi koneksjami coś tam ugra, no ale nic nie ugrał, nie? I ten ksiądz potem w podsumowaniu napisał, że no niezwykłą satysfakcję ma z tego, że jakby udało mu się obronić te katolickie zasady itd. I ten pan odszedł taki skwaszony i mówi Wyszło na moje. Kochani, przeczytałem to i tak sobie pomyślałem straszny niesmak mam po przeczytaniu tego. I uwaga, nie chodzi o to, że nie miał racji. Nie chodzi o to, że nie powinien, że tak powiem, pilnować tych zasad. Tak, powinien. Super, że kardynał przyznał rację i że okazało się, że nie ma żadnego kolesiostwa, tylko rzeczywiście, że tak powiem, prawda poszła przed znajomościami. Ale uwaga... Czy ten człowiek, który odszedł, w jakikolwiek sposób został wygrany dla Królestwa Bożego? Czy cokolwiek udało się z nim zbudować? Teraz nie mówię, że odpowiedzią na to powinno być to, że ten ksiądz powinien się zgodzić na te zasady. Nie, broń Boże. Tylko czy... no właśnie... została stworzona jakaś taka przestrzeń, to może zapraszam pana na kawę? Bo żeśmy się tak dziwnie tutaj jakoś przed tym pogrzebem spotkali, spotkajmy się po pogrzebie, usiądźmy, zróbmy trochę pogadać o tym, dlaczego są takie, a nie inne zasady, nie wiem, na katolickim pogrzebie i tak dalej. Kochani, potem czytałem komentarze też pod tym wydarzeniem. Oczywiście wszyscy ludzie tam tacy, wiecie, wierni katolicki, doktrynie pisali dobrze mu tak, dojechał go dobrze, za swoje dostał i tak dalej. Co to ma wspólnego ze zwycięstwem nad złem? To jest zwykła satysfakcja z tego, że udało nam się kogoś po prostu pogrążyć. Nawet słusznie, bo nawet mieliśmy rację. Ale mamy taką satysfakcję, że ktoś został zdeptany. Drugie komentarze, oczywiście z drugiej strony były takie to jest dla mnie ostateczny dowód, że nigdy więcej nie chcę katolickiego pogrzebu, tylko zawsze chcę tylko świecki. Uwaga, co to znaczy? Nie stworzyliśmy żadnej przestrzeni, żeby tych ludzi wygrać dla katolickiego pogrzebu. I oczywiście, że mi powiecie ich i tak by nic nie przekonało. W 90% pewnie tak. Ale może jakiś jeden człowiek byłby w wyniku stworzenia takiej przestrzeni gotowy na jakąś rozmowę i może ten jeden zobaczyłby coś, zrozumiałby coś. Kochani, ja nie cierpię tych wszystkich takich katolickich nagłówków nie wiem... taki i taki tam człowiek zaorał posłankę lewicy. I uwaga, kiedy oczywiście czytam dyskusję argumenty, czy miał rację? Tak. Czy ona gadała na przykład głupoty? Tak. Ale co z tego, że ją zaorał? Co z tego, że udowodnił, że wszystko, co ona mówi, jest głupie? Uwaga, mamy oczywiście bronić prawdy, ale czy ta kobieta, ten człowiek drugi został jakkolwiek wygrany? Zwycięstwo nie polega na tym, że zło zdepczemy. Oczywiście super, żeby zło nie miało nic do powiedzenia, ale to nie jest nasz ostateczny cel. Naszym ostatecznym celem jest zdobycie tego, kto był zły dla Królestwa Niebieskiego, a nie tylko niepozwoleniem Mu czynić zła. Tak, to jest pierwszy krok. I czasem powiemy to jest jedyny krok, jaki można zrobić. I to prawda. Ja się z tym zgadzam. Tylko myślę, że my bardzo często jakby tylko na tym pierwszym kroku się zatrzymujemy. Już w ogóle o tych innych nie myślimy. Jezus nas jak zawsze uczy czegoś dużo szerszego, dużo bardziej otwartego, dużo bardziej... Może podam wam, kochani, jeszcze jeden przykład. To jest tak, jak czasem na przykład przypomina mi się teraz taka rozmowa na jednej... była jakaś kobieta u mnie. Miała bardzo trudną sytuację z tatą. Zupełnie nie ze swojej winy, w sensie tato ją porzucił, zostawił, nie było go w ogóle przez całe życie. Potem jakoś udało się tam kontakt nawiązać i ona była w ogóle gotowa do tego, że mimo że tato ją tam właśnie zostawił, tak? była gotowa jakąś relację z nim nawiązać. Ale on zupełnie nie chciał, nie? jakby nie podejmował żadnych wysiłków, żeby z tą córką nawiązywać relację. I ona mnie zapytała ojcze, czy ja mam w jakikolwiek sposób to walczyć, bo ja mam ochotę po prostu, skoro on nie chce, to zamknąć to raz na zawsze, skasować i tak dalej. Ja powiedziałem jej następującą rzecz, mówię Tak, to nie jest tak, że musisz nieustannie ty się starać o tę relację, jeżeli on tego nie chce robić, tak? Do niczego go nie zmusisz. Ale mówię raz w roku, nie wiem... na święta albo na jego urodziny wyślij mu kartkę albo zadzwoń. Raz w roku z takim komunikatem jestem otwarta, jestem tutaj, gdybyś kiedyś chciał, to jestem. Raz w roku, nie częściej. Nie chodzi o to, żeby teraz żyć w takiej postawie, wiecie... kogoś to jest skrzywdzone, a my jakby bierzemy winę na siebie i to my będziemy się raz w kółko starać. Nie, kochani, ale dawać takie pole, taką przestrzeń, żeby ktoś, kto... nagle by się w nim coś obudziło, żeby była ta przestrzeń. O tym mówi Pan Jezus. Stwórz tą przestrzeń. Tak, broń siebie, nie pozwól się krzywdzić. Oczywiście, że tak. Ale czy stwarzasz przestrzeń do tego, żeby kogoś wygrać dla Królestwa Niebieskiego, a nie tylko go zaorać? Moi drodzy, moi mili, moi kochani, dziękuję wam bardzo serdecznie za kolejne spotkanie. Wybaczcie mi trochę moją fonię i gardło, ja po prostu jestem trochę przeziębiony, więc jeżeli trochę rzężę, to przepraszam. Kochani, widzimy się niedługo, w sensie w następnym odcinku pewnie CNN-u. Jeśli mogę, przypomnę wam, że 15 kwietnia Wielbienie, Ergo, Arena, Gdańsk, Sopot są jeszcze bilety, zapraszam. Mamy jeszcze ciągle kartkownik, jeżeli ktoś chce, zajdźcie do sklepu Langusty. Ten kalendarz na 2023 rok jeszcze jest dostępny. Kochani, tyle na dzisiaj. Ściskam was bardzo, bardzo was pozdrawiam i bardzo was błogosławię i miejcie się, proszę, najlepiej na świecie. Z Bogiem, papa!