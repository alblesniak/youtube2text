 Dzień dobry, szczęść Boże, dobry wieczór Moi drodzy, bardzo was serdecznie witam w kolejną niedzielę w naszym kolejnym spotkaniu z cyklu CNN i zapraszam, jak zawsze, na krótkie niedzielne kazanie. Mamy dzisiaj Ewangelię, jedną z najsłynniejszych Ewangelii, czyli trzy przepowieści o zgubionej owcy Drachmie i o zgubionych synach marnotrawnych. Chciałbym wam przeczytać tę ostatnią przypowieść, dlatego, że na nie się skoncentrujemy, a tak naprawdę na jednej postaci. Posłuchajcie, wiem, że ten tekst dobrze znacie, ale Ewangelii zawsze warto posłuchać. To jest z Ewangelii św. Łukasza, brzmi to dzisiaj tak. Jezus powiedział też Pewien człowiek miał dwóch synów, młodszy z nich rzekł do ojca Ojcze, daj mi część własności, która na mnie przypada. Podzielił więc majątek między nich. Niedługo potem młodszy syn, zabrawszy wszystko, odjechał w dalekie strony i tam roztrwonił swoją własność, żyjąc rozrzutnie. A gdy wszystko wydał, nastał ciężki głód w owej krainie i on sam zaczął cierpieć niedostatek. Poszedł i przystał na służbę do jednego z obywateli owej krainy, a ten posłał go na swoje pola, żeby pasuł świnie. Pragnął on napełnić swój żołądek strąkami, którymi żywiły się świnie, lecz nikt mu ich nie dawał. Wtedy zastanowił się i rzekł Iluż to najemników mojego ojca ma pod dostatkiem chleba, a ja tu przymieram głodem. Zabiorę się i pójdę do mojego ojca i powiem mu Ojcze, zgrzeszyłem przeciw niebu i względem ciebie. Już nie jestem godzien nazywać się twoim synem, uczyj mnie choćby jednym z twoich najemników. Zabrał się więc i poszedł do swojego ojca, a gdy był jeszcze daleko, ujrzał go jego ojciec i wzruszył się głęboko. Wybiegł naprzeciw niego, rzucił się mu na szyję i ucałował go. A syn rzekł do niego Ojcze, zgrzeszyłem przeciw niebu i wobec ciebie. Już nie jestem godzien nazywać się twoim synem. Lecz ojciec powiedział do swoich sług Przynieście szybko najlepszą szatę i ubierzcie go. Dajcie mu też pierścień na rękę i sandały na nogi. Przyprowadźcie utuczone ciele i zabijcie. Będziemy ucztować i weselić się, ponieważ ten syn mój był umarły, a znów ożył, zaginął, a odnalazł się. I zaczął się weselić. Tymczasem starszy jego syn przebywał na polu. Gdy wracał i był blisko domu, usłyszał muzykę i tańce. Przywołał jednego ze sługi, pytał go, co to ma znaczyć. Ten mu rzekł Twój brat powrócił, a ojciec twój kazał zabić utuczone ciele, ponieważ odzyskał go zdrowego. Rozgniewał się na to i nie chciał wejść. Wtedy ojciec z niego wyszedł i tłumaczył mu. Lecz on odpowiedział ojcu Oto tyle lat ci służę i nie przekroczyłem nigdy twojego nakazu, ale mnie nigdy nie dałeś koźlęcia, żebym się zabawił z przyjaciółmi. Skoro jednak wrócił ten syn twój, który roztrwonił twój majątek z nierządnicami, kazałeś zabić dla niego utuczone ciele. Lecz on mu odpowiedział Moje dziecko, ty zawsze jesteś ze mną i wszystko, co moje, do ciebie należy. A trzeba było weselić się i cieszyć z tego, że ten brat twój był umarły, a znów ożył, zaginął, a odnalazł się. Moi kochani, wszyscy doskonale znamy tę przypowieść, i wszyscy, myślę, też jakoś odnajdujemy się bardzo mocno w tej opowieści o Bożym Miłosierdziu. Każdemu z nas zdarzyło się zgubić w życiu, niektórzy pewnie bardziej, inni mniej i bardzo oczekujemy takich ramion Ojca, o jakich mówi ta przypowieść. Ale myślę, że znacznie rzadziej myślimy o sobie w tej drugiej kategorii, czyli w kategorii drugiego brata, który został. I chciałbym, żebyśmy się dzisiaj chwileczkę przyjrzeli temu drugiemu bratu. Ten drugi brat, ten, który był zawsze w domu, który nie opuścił Ojca, który, jak samo sobie powiedział, zawsze przestrzegał wszystkich jego nakazów, czyli był nieskazitelny, to jest brat tak samo, jeśli nie bardziej, pogubiony, jak i ten pierwszy. Ten drugi brat to jest ktoś taki, kto może być w Kościele, kto może być przy Panu Bogu, a jednocześnie jest wypełniony zgorzknieniem, jadem, rozgoryczeniem, takim poczuciem niesprawiedliwości, jest ciągle obrażony na cały świat. Zawsze mu się wszystko wszędzie nie podoba, wszędzie doszukuje się jakichś złych rzeczy, mówiąc krótko, jest przeżarty czymś takim strasznie niedobrym, takim żrącym go od środka. I moi kochani, nie oszukujmy się, jest to coś, co grozi każdemu człowiekowi wierzącemu. To nie jest postawa, która się bierze dlatego, że ktoś postanawia taki być, nie. Myślę, że takich katolików znacie i też przypuszczam, że teraz, kiedy to zdanie usłyszeliście, każdy raz sobie pomyślał o... takich tu ja znam. Wiem, znam tych wszystkich oburzonych, tych wszystkich właśnie, którzy mieniamy się katolikami superowymi, a są po prostu nie do zniesienia. Uwaga! Ja nie chcę, żebyś myślał, myślała dzisiaj o kimś innym. Chcę, żebyś o sobie pomyślał. Dlatego, że są pewne postawy, które do tego prowadzą. Jest kilka postaw, które doskonale w tej Ewangelii widać, opowiem wam o kilku możliwych, że jest ich tam znacznie więcej, ale kilka wam wskażę, które sprawiają, że jeżeli żyjemy według takiej postawy, to rodzi się w nas pomału takie zgorzknienie. I kochani, ta Ewangelia o tym drugim synu nie jest po to, żebyśmy sobie dzisiaj pomyśleli o tak, znam takich ludzi i oni właśnie tacy są. Nie. Tylko żebyśmy się sobie przyjrzeli, czy my nie mamy już rozpoczętej drogi do czegoś takiego. Kilka spraw. Zobaczcie, jakie serce ma ten brat i zadajcie sobie pytanie, czy wy nie macie takich śladów w sercu. Pierwsza rzecz. Zobaczcie, że on żyje bardzo mocno życiem innych ludzi. Mimo, że prawdopodobnie przez tam cały ten czas, kiedy jego brat był gdzieś na wyjeździe, nie miał z nim żadnego kontaktu, no bo nic nie słyszymy, żeby ten brat chciał utrzymywać kontakt z domem, nie? Ten, który wyjechał. To kiedy on wraca, to okazuje się, że on doskonale wie, co się dzieje u tego jego brata. W sensie... co się działo. On doskonale wie, że on te pieniądze roztrwonił z nierządnicami. Mimo, że zauważcie, nie było ani słowa w Ewangelii, na co on te pieniądze stracił. Nie, jest mowa o tym, że jakiś głód tam do tej krainy przyszedł, gdzie on wyjechał, więc może po prostu była, jak to mówimy dzisiaj, zła ekonomia, tak? Może było... jakby niedobre warunki gospodarcze było. Może chciał dobrze zainwestować i po prostu stracił. Nie wiemy, na co to wydał. A nawet gdyby było tak, że wydał to rzeczywiście na jakieś grzeszne i niedobre rzeczy, taka oczywiście możliwość też jest, to skąd ten brat to wie? Otóż jest taka postawa serca, która żyje nieustannie podejrzewaniem, albo wymyślaniem, albo oczywiście pewnością, że ja wiem, jacy są inni, jak żyją. Zbadaj siebie, zbadaj swoje serce, czy przyśród nią czegoś takiego nie masz. Kiedy myślisz o swoich bliskich, albo o jakichś dalszych ludziach, czy nieustannie nie produkujesz w swojej głowie różnych wyobrażeń o tym, jacy oni są. Taka postawa prowadzi do zgorzknienia serca, do tego, że zazdrośnie patrzysz okiem na innych. Ja w ogóle mam takie czasem wrażenie, że on temu bratu po prostu zazdrościł, że on se pogrzeszył, a on, który został w domu, grzeszyć nie mógł. Więc taka zazdrość nie tylko o dobro, ale również o inne rzeczy, których nie mamy, nawet złe, może prowadzić do takiego zgorzknienia serca. Druga rzecz. Zauważcie, że ten brat, on jest prawdopodobnie bardzo dobrym sługą w tym domu. Bo napisane, że nigdy nie przekroczyłem żadnego twojego zakazu, nakazu itd. Czyli jeżeli chodzi o taką poprawność, że tak powiem, co wolno, czego nie wolno, to on jest idealny. Tylko, że kochani, między sługą, a dzieckiem jest ogromna różnica. Zauważcie, ojciec mówi do niego Wszystko, co moje jest twoje. Wszystko, co moje jest twoje. To nie jest tak, że są jakieś zakazy i nakazy u mnie, tylko całe moje królestwo, wszystko, co ja mam, jest twoje, tylko, że ty nie jesteś dzieckiem, ale jesteś sługą. Kochani, wielu z nas też takich jest, że jakby interesuje nas głównie to, czy, że tak powiem, zaliczymy test na poprawność u Pana Boga, czy nie. Ja to często słyszę w konwersjonale, że właśnie tu nie zgrzeszyłem, tu nie zgrzeszyłem, a to, czy to naprawdę było takie przestępstwo. Kochani, to Pana Boga w ogóle nie interesuje. On ma dzieci. Pan Bóg ma dzieci, które chcę, żeby Go kochały, żeby żyły szczęśliwie i żeby tak postępowały, żeby sobie same nie robiły krzywdy. Nie chodzi o to, czy przekroczą, czy nie przekroczą jakąś granicę, tylko chodzi o to, czy będą Jego dziećmi, czy będą szczęśliwe, czy nie będą robiły sobie krzywdy. Dopóki traktujesz się jak sługę, czy jak kogoś, kto ma wypełnić, jeżeli wypełni, to jest w porządku, to twoje serce zaczyna gnuśnieć. Tak jak tutaj, tak jak w tym wypadku. Trzecia postawa. To jest takie traktowanie Pana Boga jako trochę takiego kogoś, kto jest wrogi. Kogoś, kto mógłby mi coś zabrać, kto nie chce mi czegoś dać. Tutaj nie oszukujmy się, tego nas bardzo szatan uczy. On nas uczy takiej podejrzliwości, że Bóg chce nam coś zabrać. Zobaczcie, ten syn starszy, on mówi, że jakby ja nigdy nie mogłem się zabawić z przyjaciółmi. Tak jakby ojciec mu nie pozwalał na radość. I oczywiście ojciec to natychmiast neguje. Mówi -"Synku, ale po prostu wszystko, co jest twoje, w ogóle bierz, jedz, możesz sobie koźlaki zabijać i możecie piec je na ogniu, z kolegami, w ogóle nie mam żadnego... możesz przyjaciół spraszać, w ogóle wszystko super". Zły nas nauczy takiej podejrzliwości. To jest już z raju, nie? Gdzie mówi -"Dlaczego Bóg wam zabronił jeść? Czyżby Bóg coś chciał przed wami ukryć?". Kochani, taka podejrzliwość w sercu, ja to bardzo często widzę u ludzi, taki moment, że Pan Bóg coś chyba próbuje ugrać z nami. Że Pan Bóg coś mi zabiera. To często słyszę na przykład, że ktoś mówi -"Ale ojcze, jak ja będę przestrzegał tych wszystkich Bożych właśnie wezwań, czyli tego, co Pan Bóg pokazuje mi, że jest dobre i złe, to przecież to nie będę miał szczęścia. Pan Bóg mi zabierze wszystko, co szczęśliwe". A bo słyszałem u wielu ludzi, od momentu, kiedy poszedłem za Bogiem, to Bóg mi wszystko zabrał. Uwaga, nieprawda. Nieprawda. To, że coś się rozwaliło w twoim życiu, to nie jest tak, że Pan Bóg ci to zabrał. Nie, ewentualnie Pan Bóg może zabrać ci to, co cię niszczyło. I oczywiście ty możesz to odczuwać jako stratę, dlatego że było to do tej pory dla ciebie pokarmem, ale On chce cię po prostu uwolnić od czegoś, co cię niszczy. Taka podejrzliwość względem Pana Boga rodzi zgorzknienie w sercu. I wreszcie jeszcze jedna cecha. Ona, myślę, że strasznie ważna. Taka, że tak powiem, nadmądrość. Zauważcie, On, kiedy rozmawia z Ojcem, to sugeruje, że On jest mądrzejszy od Ojca, że On jeden wie najlepiej, jak to ma być. Że kiedy ojciec tego syna przyjął drugiego, mówił, ale Ojcze, czy Ty tego nie widzisz, że ten twój brat wrócił taki grzeszny jakby? Przecież ja lepiej czytam rzeczywistość od Ciebie. Kochani, taka mądrość, która się wywyższa ponad innych, nie tylko ponad Pana Boga, ale też ponad ludzi, to jest coś, co absolutnie prowadzi do zgorzknienia w sercu. Znam takich katolików, sam, myślę, czasem tak postępuję niestety, gdzie myślę, ja to lepiej rozumiem Ewangelię, ja lepiej wiem, co prowadzi do nieba, ja lepiej wiem od wszystkich, od całego Kościoła. Na przykład, kiedy coś mi się nie zgadza z tym, co naucza Kościół, to sobie myślę zawsze nie, nie, niemożliwe, żeby Kościół był mądrzejszy. Ja wiem lepiej. Kochani, taka postawa, jeżeli ktoś wie lepiej, jeżeli ktoś jest mądrzejszy, nie chodzi o to, że masz się ze wszystkim zgadzać, wszystko przyjmować na wiarę, tylko chodzi o to, że słuchasz, słuchasz. Jeżeli nie ma w tobie takiej postawy, twoje serce zgorzknieje. Kochani, ten syn starszy to jest tragiczna, to jest tragiczna postać. To jest ktoś po prostu bardzo, bardzo smutny. Nie wiem, czy wiecie, po grecku słowo starszy brzmi dosłownie presbiteros, czyli ktoś, kogo nazywamy, w sensie tym słowem określamy dzisiaj księży. Ja myślę, że księża są często właśnie takimi osobami, takimi zgorzkniałymi uczniami Pana Jezusa, którzy nie mają żadnej radości z bycia z Panem Jezusem, którzy czują się jak niewolnicy u Niego na służbie, którym coś się zabrało, którzy muszą znosić celibat, którzy muszą znosić obowiązki kapłańskie. Skąd się to wzięło? Właśnie stąd. Z życia nie swoim, ale innych życiem. Z nieustannego bycia sługą, a nie przyjacielem i dzieckiem Boga. Z kimś, kto Pana Boga podejrzewa o to, że mógłby coś zabrać. No i z przemądrzałości. Kochani, przyjrzyjmy się dzisiaj sobie. Zróbmy sobie dzisiaj taki rachunek sumienia, czy to przypadkiem nas nie dotyczy. Dlatego, że takie serce może tak strasznie zgorsznieć, że stajemy się jak ten starszy brat. A to strasznie niefajna sprawa, więc dobrze byłoby, żeby nam się tak nie stało. Moi drodzy, to tyle w tym dzisiejszym naszym spotkaniu. Ja was serdecznie jeszcze pozdrawiam z Kuby, w sensie jak to oglądacie, to już mnie na Kubie raczej nie ma. Widzimy się za tydzień w kolejnym prawdopodobnie CNN, o ile nie będzie końca świata, a dzisiaj pewnie wieczorem, o ile zdążyłem to zrobić, będzie pewnie nocny vlog. Więc bardzo, bardzo zapraszam. Bardzo was ściskam, bardzo was pozdrawiam, bardzo was błogosławię i życzę wam najlepszej niedzieli. Świętujcie dzisiaj z martwych stanie, Pana Jezusa. Z Bogiem, trzymajcie się, paaa...