 Czytanie z pierwszej księgi Samuela Pan rzekł do Samuela Napełnij oliwą twój róg i idź. Posyłam cię do Jessego Betlejemity, gdyż między jego synami upatrzyłem sobie króla. Kiedy przybyli, spostrzegł Eliaba i mówił Z pewnością przed Panem jest jego pomazaniec. Jednak Pan rzekł do Samuela Nie zważaj ani na jego wygląd, ani na wysoki wzrost, gdyż nie wybrałem go. Nie tak bowiem człowiek widzi, jak widzi Bóg. Bo człowiek patrzy na to, co widoczne dla oczu, Pan natomiast patrzy na serce. Jesse przedstawił Samuelowi siedmiu swoich synów. Lecz Samuel oświadczył Jessemu Nie ich wybrał Pan. Samuel więc zapytał Jessego Czy to już wszyscy młodzieńcy? Odrzekł Pozostał jeszcze najmniejszy, lecz on pasie owce. Samuel powiedział do Jessego Poślij po niego i sprowadź tutaj, gdyż nie rozpoczniemy uczty, dopóki on nie przyjdzie. Posłał więc i przyprowadzono go. Był rudy, miał piękne oczy i pociągający wygląd. Pan rzekł Wstań i namaź go, to ten. Wziął więc Samuel róg z oliwą i namaścił go pośrodku jego braci. Począwszy od tego dnia, duch Pana opanował Dawida. Słowa Ewangelii według św. Jana Jezus przechodząc ujrzał pewnego człowieka, niewidomego od urodzenia. Splunął na ziemię, uczynił błoto ze śliny i nałożył je na oczy niewidomego i rzekł do niego Idź, obmyj się w sadzawce siloe, co się tłumaczy posłany. On więc odszedł, obmył się i wrócił widząc. A sąsiedzi i ci, którzy przedtem widywali go jako żebraka, mówili Czyż to nie jest ten, który siedzi i żebrze? Jedni twierdzili Tak, to jest ten. A inni przeczyli Nie, jest tylko do tamtego podobny. On zaś mówił To ja jestem. Zaprowadzili więc tego człowieka, niedawno jeszcze niewidomego, do faryzeuszów. A dnia tego, w którym Jezus uczynił błoto i otworzył mu oczy, był szabat. I znów faryzeusze pytali go o to, w jaki sposób przejrzał. Powiedział do nich Położył mi błoto na oczy, obmyłem się i widzę. Niektórzy więc spośród faryzeuszów rzekli Człowiek ten nie jest od Boga, bo nie zachowuje szabatu. Inni powiedzieli Ale w jaki sposób człowiek grzeszny może czynić takie znaki? I powstało wśród nich rozdwojenie. Ponownie więc zwrócili się do niewidomego. A ty co o nim myślisz w związku z tym, że ci otworzył oczy? Odpowiedział To jest prorok. Na to dali mu taką odpowiedź Cały urodziłeś się w grzechach, a śmiesz nas pouczać. I precz go wyrzucili. Jezus usłyszał, że wyrzucili go precz i spotkawszy go, rzekł do niego Czy ty wierzysz w Syna Człowieczego? On odpowiedział A któż to jest Panie, abym mógł w Niego uwierzyć? Rzekł do Niego Jezus Jest Nim Ten, którego widzisz i który mówi do ciebie. On zaś odpowiedział Wierzę, Panie. I oddał Mu pokłon. Moi drodzy, chciałbym, żebyśmy oczywiście przez chwilę się przyjrzeli tym czytaniom. Potrzebujemy dzisiaj przede wszystkim tego pierwszego czytania Ewangelii. Przez nie sobie przejdziemy, bo są tam absolutnie cudowne rzeczy. Chciałbym zacząć od takiego wydarzenia, które nie jest opisane w tym pierwszym czytaniu, a które, myślę, bardzo się z niego wywodzi. Nie wiem, czy pamiętacie końcówkę życia króla Dawida. To jest taki, myślę, moment jego życia, o którym się dosyć rzadko mówi, na który się też rzadko patrzy, mało kazań bardzo słyszałem o nim, chociaż zdarzyło mi się o tym wielokrotnie mówić. Dawid pod koniec swojego życia przechodzi strasznie trudny moment. Dawid zostaje pozbawiony swojego tronu, zostaje pozbawiony królestwa, jego syn przejął władzę po nim, Dawid jest odrzucony, ma ogromną ilość przeciwników, jest poniżony, no jest w ogóle odarty z wszelkiej godności. Jest taka, kochani, bardzo piękna scena pod koniec jego życia, kiedy Dawid musi uciekać ze swojego królestwa i idzie taką doliną, jak to Biblia bardzo ładnie opisuje, to była dolina drzew oliwnych. Idzie pod taką górę, ma tam jeszcze kilka osób, które z nim były, które były mu ciągle wierne, czyli taką gróbką idzie, strasznie płacząc nad tym, co się dzieje. Niektórzy mówią, że to jest w ogóle taka scena, która jest taką zapowiedzią potem ogrójca Pana Jezusa, bo, jak pamiętacie, Pan Jezus również z grupą uczniów płakał w ogrodzie oliwnym, więc Dawid, który idzie tym wąwozem, tą doliną, płacząc, jest podobny do Pana Jezusa. I tam jest taka kulminacja tej nienawiści i tej niechęci, która jest przeciwko Dawidowi skierowana. Mianowicie wzgórzem, w sensie zboczem tego wąwozu idzie Simei, syn Gery, jeden z jego przeciwników, który rzuca względem Dawida nieustannie jakieś okropne wezwiska. Po prostu mówi tam do niego straszne rzeczy, wyzywając tego byłego już króla po prostu od najgorszych. A co gorsza jeszcze, bierze kamienie i bierze łajno, bierze kupę i rzuca tymi odchodami i tymi kamieniami w Dawida. No pomyślcie, jaka to jest straszna scena. Dawid idzie złamany, stłamszony, pozbawiony wszystkiego, pozbawiony swojego królewskiego blasku, słyszy obraźliwe słowa na swój temat i jeszcze jest obrzucany po prostu nieczystościami. I tam Dawid mówi strasznie piękne słowo. Dawid tam nie załamuje się, mimo że płacze, nie załamuje się, nie traci w ogóle jakby wiary i nadziei, nie odpowiada jakby też jakimś odwetem na to, co mówi ten Simei, tylko mówi... skoro on tak mówi, to widocznie Pan mu kazał. Mówi... chodźmy dalej. Zobaczcie, kochani, jaka to jest niesamowita pokora Dawida. Tylko nie taka pokora, która jakby jest samoponiżeniem. Jeżeli słuchaliście może wczoraj wieczorem naszych rekolekcji tych internetowych, kiedy się spotkaliście na żywo, to mówiłem wam, że pokora nie jest samoponiżaniem się, nie. Dawid po prostu stoi tam w prawdzie względem tego, kim jest, względem tego, że również jest grzesznikiem, bo Dawid był strasznym grzesznikiem, zrobił naprawdę straszne rzeczy w życiu, jakby przyjmuje to, co się dzieje, z taką ogromną pokorą. To go nie załamuje, to go nie dobija, to też nie sprawia, że odpowiada jakąś złością. Zawsze, jak tam na niego patrzę, bo to jest, myślę, jeden z najpiękniejszych takich momentów w życiu Dawida, kiedy Pan Bóg go naprawdę doprowadził do bycia kimś niezwykłym, do bycia kimś, kto zna swoją wartość, zna swoją grzeszność, zna prawdę o sobie, kto wie, że jest umiłowany przez Boga, mimo że w jego życiu jakby nie za dobrze się dzieje, to nie traci tej wiary w tą miłość Pana Boga. Zadaję zawsze sobie pytanie, jakby... skąd to Dawid ma? Co takiego on zrobił w życiu, że udało mu się takie coś w sercu zrobić? I kochani, jestem przekonany, że początek tego jest właśnie w tym czytaniu, które dzisiaj czytaliśmy. Kochani, ja już mówiłem o tym czytaniu z Samuela wielokrotnie na różnych rekolekcjach, bo to jest niezwykle wzruszająca scena, ale zobaczcie, co się wydarzyło w tej scenie. Dawid tam, będąc totalnie odrzuconym, będąc pogardzanym, będąc wyśmiewanym spośród swoich braci, wiecie, że to wyrażenie Dawid miał rude włosy, piękne oczy i pociągający wygląd oznacza tak naprawdę, to jest takie hebrajskie wyrażenie, szczególnie ten pociągający wygląd, które dosłownie oznacza, że Dawid po prostu był zniewieściały, że Dawid wyglądał jak dziewczyna, dlatego się z niego wszyscy śmiali, dlatego go ojciec chował z owcami w stodole, kiedy przychodzili goście do domu. I Dawid taki wyśmiany, nagle usłyszał słowa niesamowitego wybrania. Niesamowitego wybrania. Usłyszał słowa, że Bóg go chce na króla. Kochani, pomyślcie, jaka to musiała być niesamowita scena, kiedy Dawid tam wszedł na środek tego pomieszczenia, zobaczył tych swoich siedmiu braci, nie? Chłopy jak dęby. Chłopy niesamowici po prostu. Piękni, wielcy, silni. Wszyscy nadawali się na króla, tak przynajmniej zewnętrznie, jak najbardziej. I Dawid stanął pośrodku nich, taki mały chłopak, rudy, ryży, byśmy powiedzieli, piękne oczka miał. Wszyscy śmiali się z niego, że Dawid to wygląda po prostu jak dziewczynka. Stanął z tą swoją torebką, no bo wiecie, że Dawid nosił taką torbę, gdzie kawie nie trzymał do procy. I nagle zobaczył proroka, który do niego podchodzi, który wyciąga róg z oliwą, namaszcza mu głowę tą oliwą i mówi Bóg cię wybrał na króla w Izraelu. Ja jestem przekonany, że on na początku sobie pomyślał, że to jest żart, nie? że to niemożliwe. No ale okazało się, że taka była prawda, kochani, że to nie był żart, tylko naprawdę Bóg go wybrał na króla w Izraelu. I kochani, pod koniec życia, kiedy Dawid tam jedzie tą doliną, to możliwe, że w jego głowie była ciągle ta myśl przecież on mnie wybrał, przecież on mnie kocha, przecież on zrobił ze mnie króla w Izraelu. Tak, zrobiłem wiele złych rzeczy, nagrzeszyłem w różne sposoby, ale przecież on mnie wybrał, on mnie kocha. Kochani, dlaczego wam o tym przypominam? Dlatego, że dzisiaj w Ewangelii jest taka scena, którą, myślę, musimy zastosować do siebie, żeby doznać tego, czego doznał Dawid. Zobaczcie, mamy w tej Ewangelii człowieka niewidomego od urodzenia. Ja wam czytałem skróconą wersję tej Ewangelii, bo ta długa jest naprawdę strasznie długa, a ja się strasznie boję o te nasze łącze internetowe, może niepotrzebnie. Czytałem wam wersję, mamy dwie wersje w lekcjonarzu, taką długą i krótką. Esencja oczywiście jest zachowana w tej krótszej również. W tej długiej wersji byście przeczytali, jeżeli tylko macie czas, to poszedł po Eucharystyzm, przeczytajcie sobie całą tę Ewangelię z Ewangelii Janowej, z dziewiątego rozdziału, gdzie na początku ludzie mówią o tym człowieku, że on na pewno albo jego rodzice musieli zgrzeszyć, że on na pewno jest po prostu do niczego. Jest bardzo piękna scena, kiedy tam przychodzi Pan Jezus i pytają Go o tego człowieka, pytają Kto zgrzeszył? On czy jego rodzice? Aha... może tylko głównie wytłumaczenia. Kochani, to jest takie przekonanie wśród Żydów, które panowało przez bardzo długi czas, zresztą do dzisiaj panuje wśród niektórych Żydów, że jeżeli człowiekowi dzieje się coś złego w życiu, że jeżeli go spotykają, nie wiem... choroby, jakieś ubóstwo, jakieś nieszczęścia, to to znaczy, że to jest wynik jego grzechu. Takie jest przekonanie wśród Żydów. Czyli ten człowiek, zobaczcie, przez całe życie chodził z takim piętnem, bo on był niewidomy. Czyli wszyscy wiedzieli, on jest chory, a to znaczy, że musiał zgrzeszyć. Ewentualnie jego rodzina to jest grzeszna rodzina. On chodził z takim piętnem grzesznika, z takim piętnem odrzucenia. On na pewno zgrzeszył. Zwłaszcza, kiedy Jezusa pytają Kto zgrzeszył? On czy jego rodzice? to Jezus mówi ani on nie zgrzeszył, ani jego rodzice. Jakby zdejmuje z niego to piętno tego grzechu, jak zdejmuje z niego, to cały taki odium, które za nim chodziło, tego przekleństwa i mówi to się wszystko wydarzyło w nim, żeby się chwała Boża w nim objawiła. Kochani, to jest niesamowite. Jezus podchodzi do człowieka, który jest cały obarczony grzechem, na którego wszyscy rzucają kamienie i odchody, tak jak na Dawida. I mówi... prawda o tym człowieku jest inna. On nie zgrzeszył. Prawda jest taka, że ja chcę w nim objawić chwałę, chwałę Bożą. I zobaczcie, jak to Pan Jezus robi. Napisane jest, że Jezus splunął, wziął błoto, w sensie... po to splunął, żeby po prostu zwilżyć ziemię. Z tej śliny i z prochu z ziemi zrobił jakieś takie błoto i nałożył temu człowiekowi na oczy, nie? Kochani, to oczywiście symbolika tego momentu jest niesamowita w ogóle. To się tyle rzeczy dzieje symbolicznie. Zobaczcie, to jest w ogóle jak powrót do Księgi Rodzaju. Tam, gdzie Pan Bóg, nie? z prochu ziemi jakby ulepił człowieka. Bierze znowu błoto ziemi i lepi tego człowieka na nowo. Ale to błoto ma jeszcze jedno symboliczne znaczenie. Kochani, nie wiem, czy pamiętacie, w liście św. Piotra jest taki fragment, gdzie Piotr mówi o grzesznikach nawracających do swojego grzechu. Czyli mówi o takim po prostu o recydywie grzechowej, nie? O tym, że ciągle się taplamy w grzechach. I św. Piotr tam też się nie patyczkował i mówi takie przysłowie, porównuje to do takiego obrazu, że grzesznik, który grzeszy, który ciągle wraca do swojego grzechu, to jest tak, jak mówi... tak, jak pies, który by wrócił do tego, co zwymiotował, proszę wybaczyć, ale tak mówi św. Piotr, albo jak świnia, która znowu wróciła do swojego błota. Zobaczcie, to błoto to jest jednocześnie symbol oczywiście tego, że Bóg go tam stwarza, ale jednocześnie to błoto to jest symbol całej grzeszności. Jezus mu jakby nakłada tę grzeszność na oczy. Mimo, że mówi, że to, co się dzieje, to jego ślepota nie jest wynikiem grzechu. To mówi tak, ten człowiek ma też swoje grzechy, tylko że... no tak jak każdy. To nie tak, że zachorował dlatego, że był grzeszny, tylko że on jest po prostu grzeszny. I zobaczcie, Jezus mówi mu pójdziesz do tej sadzawki posłany i tam się obmyjesz. Czyli to błoto, tą całą twoją grzeszność, nie tą, o której mówią ludzie, nie tą, że jesteś tak albo inaczej postrzegany, posądzany, tylko tą grzeszność, tą twoją, mówi trzeba ją z ciebie zmyć. Jak? W sadzawce posłany. Kochani, wiecie, że posłany to jest inaczej Mesjasz, w sensie Zbawiciel. Chrystus jest posłanym. To jest tak, jakby On się symbolicznie obmył w Panu Jezusie. Kochani, zobaczcie, co się tu dzieje. Jezus chce dzisiaj każdemu człowiekowi naprawdę przywrócić godność. Jezus chce każdemu jakby przetrzeć oczy, żebyśmy zobaczyli siebie naprawdę. Dzisiaj Jezus chce nawet każdym z nas wypowiedzieć takie słowa Ja cię wybieram. I uwaga, to nie jest takie gadanie a... no jak zawsze, to jest po prostu niezważanie na to, że ludzie są grzeszni. Nie! Właśnie dlatego jest to błoto. Jezus mówi tak. Masz błoto na oczach. I mówi musimy to błoto, muszę ci je pokazać przed oczy, bo zobaczcie, On to błoto mu dał na oczy. Czyli najpierw mu w ogóle jakby kazał zobaczyć tą jego grzeszność. Kazał mu zobaczyć, że on jest słaby. I dopiero kiedy zobaczył, że jest słaby, czyli de facto nie widział, ale zobaczył, że jest po prostu grzeszny, to Jezus mu tę grzeszność przetar i pomógł mu zobaczyć jeszcze raz, kim On jest. Kochani, w tej Eucharystii dzisiaj, kiedy będziemy Komunię Świętą potem przyjmować? Chciałbym, żebyście dzisiaj stanęli właśnie w takiej podwójnej prawdzie. Czyli nie w prawdzie, która neguje to, że jesteśmy grzesznikami, kochani, bo jesteśmy. Możliwe, że część z was może teraz jest w jakimś grzechu. Może żyjecie w jakichś grzesznych sytuacjach. Albo po prostu jesteście grzesznikami. Może jesteście po spowiedzi i aktualnie jest dobrze, no ale macie grzechy różne. I też, kochani, nie oszukujmy się, no... grzechy nam się niestety pewnie jeszcze zdarzą. No... byłoby super, żeby się nie zdarzyły. Ale niestety się pewnie jeszcze zdarzą. Ale Jezus chce, żebyśmy jednocześnie zobaczyli tę naszą grzeszność i jednocześnie pozwolili Mu ją zabrać. Kochani, to się może w ogóle stać w tej Eucharystii. Kochani, czy wy wiecie, że wy możecie w tej Eucharystii doznać łaski oczyszczenia z grzechów? Ale tak, jak na spowiedzi. Wielu z was, kochani, pyta w tym czasie, nie? kiedy dużo kościołów jest zamkniętych, też jest bardzo słaby dostęp do różnych księży, no bo trochę nie ma jak, nie? No nie ma się co oszukiwać. Wielu z was pyta no ale jak mam się wyspowiadać? Co to teraz zrobić? Kochani, jeżeli będziecie mieli taką możliwość przed świętami, żeby trafić gdzieś do kościoła, gdzie będzie jakiś kapan, gdzie będzie spowiedź, gdzie będzie możliwość się wyspowiadania, to będzie pewnie w niewielu wypadkach możliwe, nie? No nie da się znowu zrobić wielkich kolejek, no bo są warunki, jakie są. Ale to posłuchajcie tego, co powiedział ostatni papież Franciszek w kazaniu u św. Marty. Powiedział... przecież mamy w katechizmie naukę o żalu doskonałym. Co to znaczy? Kochani, kiedy będzie dzisiaj ten moment Komunii Świętej, usiądź przed Panem Jezusem. Usiądź przed Panem Jezusem. W Twoim domu. Wzbudź w sobie żal doskonały. Co to jest żal doskonały? Żal doskonały polega na tym, że nie żałujemy tego, że zgrzeszyliśmy, tylko żałujemy tego, że Boga nie kochaliśmy. Żal doskonały polega na tym, że nie koncentrujemy się na naszych grzechach, na tym, że jesteśmy słabi, na tym, że znowu zawiedliśmy, tylko że obraziliśmy miłość Bożą. Żal doskonały jest tak naprawdę miłością względem Pana Boga, że Panie Boże, przepraszam, że Cię obrażam, że tym, co robię, jakby kaleczę Twoją miłość, ranię Ciebie, że z miłości do Ciebie jest mi tak strasznie przykro, że Cię obraziłem. I kochani, jeżeli ktoś wzbudził sobie żal doskonały, to uwaga... doznaje miłosierdzia Bożego takiego, jak w spowiedzi. Kochani, żal doskonały oczywiście jest do tego nam potrzebny, żeby korzystać z miłosierdzia Bożego, kiedy nie ma dostępu do kapłana. Żal doskonały mówi oczywiście również, że potem, kiedy już będzie wreszcie okazja do spowiedzi, to należy do spowiedzi pójść i wszystkie te grzechy wyznać przy następnej spowiedzi. Ale kochani, może być tak, że następna spowiedź będzie dopiero, nie wiem... za miesiąc, za dwa miesiące, bo nie będzie dostępu. Oczywiście, jeżeli jest dostęp, to trzeba pójść. I kochani, tak... kiedyś przy najbliższej spowiedzi trzeba będzie wszystkie grzechy wyznać, które macie. Ale skoro teraz nie mamy takiej możliwości, kochani, usiądźcie dzisiaj przed Jezusem i wyznajcie względem Niego swoje grzechy, czyli połóżcie to błoto na oczach. Damy sobie taki czas, kochani, przy Komunii Świętej. Połóżcie to błoto na oczy. Jezu, taki jestem z tym błotem na mojej twarzy. I potem Go poproście Jezu, ale ja Cię kocham i bardzo żałuję tego, że obraziłem Twoją miłość, że zniszczyłem naszą relację, że nie jesteśmy już znowu blisko. I, kochani, dotknie cię wtedy Boże Miłosierdzie. Tak samo, jak w spowiedzi. Jezus zmyje, posłany zmyje z twojej twarzy to błoto. Kochani, to jest w ogóle niesamowite. Boże, kochani, właśnie po to mamy ten czas. Czas, kiedy sprawujemy Eucharystię w domach, kiedy ja siedzę przy stole, wysiedzi cię przy swoich stołach, nie mamy dostępu do Kościoła bardzo często, nie mamy dostępu do Eucharystii takiej na żywo, nie mamy dostępu do spowiedzi świętej. I może Bóg chce nas nauczyć, kochani, że Miłosierdzie Jego można przyjmować w każdej sekundzie, w każdej chwili, że oczywiście te wszystkie nasze instytucje, one są strasznie potrzebne i broń Boże, żeby ktoś je negował. To nie o to chodzi, kochani, nie. One są bardzo potrzebne. Ale, jak się okazuje, kochani, one nie są istotą. Wiemy to niby od zawsze, tylko jakoś my w Kościele ciągle o tym zapominamy. One nie są istotą. Istotą jest to, że ty z sercem staniesz przed Bogiem i kiedy oczywiście jest normalny czas i to się może dziać w sakramencie, tak. To się ma dziać w sakramencie. Ale kiedy go nie mamy, to Jezus mówi stawaj przede mną, kochaj mnie, wyraź swoją skruchę z miłości do mnie. Nie z żalu nad sobą, tylko z miłości do mnie. A ja ci zabiorę twoje grzechy. Ja ci to błoto zmyję. Kochani, ja myślę, że dokładnie to wiedział Dawid. Dawid wiedział, że jest kochany, że Bóg go chce i że nawet w Dolinie po prostu płaczą, kiedy szedł w Dolinie, płaczą, wiedział, że doznaje Bożego miłosierdzia, że Bóg go ciągle kocha, że Bóg go wybrał kiedyś, dziesiątki lat wcześniej, a Boże wybrania są nieodwołalne. Kochani, chciałbym, żebyśmy dzisiaj to właśnie zrobili w trakcie, kiedy będzie Komunia Święta. Ale to jeszcze was potem w Komunii Świętej poprowadzę przez to. To by było chyba, kochani, na tyle. Amen.