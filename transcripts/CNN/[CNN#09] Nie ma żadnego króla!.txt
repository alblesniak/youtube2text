 Dzień dobry, szczęść Boże, dobry wieczór. Moi kochani, witam was bardzo serdecznie w kolejną niedzielę, w kolejnym CNN, czyli w kazaniu do okienka. Nie przedłużając, po prostu przeczytajmy Ewangelię, którą Kościół na tę niedzielę dla nas przygotował. Z Ewangelii św. Łukasza. Gdy ukrzyżowano Jezusa, lud stał i patrzył, lecz członkowie wysokiej rady drwiąco mówili, innych wybawiał, niechże teraz siebie wybawi, jeśli on jest Mesjaszem, Wybrańcem Bożym. Szydzili z Niego i żołnierze, podchodzili do Niego i podawali Mu ocet, mówiąc, jeśli Ty jesteś Królem Żydowskim, wybaw sam siebie. Był także nad Nim napis w języku greckim, łacińskim i hebrajskim, to jest Król Żydowski. Jeden ze złoczyńców, których tam powieszono, urągał Mu, czy Ty nie jesteś Mesjaszem, wybaw więc siebie i nas. Lecz drugi, karcąc Go, rzekł, Ty nawet Boga się nie boisz, chociaż tę samą karę ponosisz. My przecież sprawiedliwie odbieramy bowiem słuszną karę za nasze uczynki, ale On nic złego nie uczynił. I dodał, Jezu, wspomnij na mnie, gdy przyjdziesz do swojego królestwa. Jezus mu odpowiedział. Zaprawdę powiadam ci, dziś ze mną będziesz w raju. Moi drodzy, jak pewnie doskonale wiecie, dzisiaj jest ostatnia niedziela roku liturgicznego, za tydzień zaczynamy Adwent, czyli zupełnie nowy czas w Kościele i zawsze w ostatnią niedzielę roku liturgicznego Kościół świętuje taką uroczystość Chrystusa, Króla Wszechświata. Przepraszam za to, co teraz powiem, ale bardzo nie lubię tego święta. Nie dlatego, żebym nie chciał uznawać Chrystusa za Króla, ale dlatego, że zrobiliśmy z tym świętem coś bardzo, bardzo, bardzo niefajnego. Dlaczego niefajnego? Dlatego, że zupełnie pomyliliśmy królestwo, o które chodzi Panu Jezusowi i też dla którego to święto zostało założone, z królestwem, o którym my myślimy, kiedy myślimy o królestwie. Nie wiem, czy wiecie, na początku XX wieku, bo to święto jest dosyć młode i na początku XX wieku zostało ustanowione, kiedy papież je ogłaszał, to polecił, żeby tego dnia, to było w ogóle w październiku, to nie było w tą niedzielę, żeby tego dnia we wszystkich Kościołach odmawiać przy wystawionym na Świętym Sakramencie litanie do serca Pana Jezusa. I papież poprosił cały Kościół, żebyśmy się tego dnia wpatrywali w serce Jezusa, w to, co się dzieje w Jego sercu. Kochani, nie lubię tego święta dlatego, że z niego się oczywiście zrobiło to, co bardzo często się w Kościele robi, czyli zrobiło się takie triumfalne święto o władcy wszechświata. A to święto zupełnie nie jest takie. To święto nie jest od tego, żeby robić masowe jakieś, nie wiem, manifestacje ani, nie wiem, ustanawiać, co już nie daj Boże, Chrystusa królem Polski czy jakiegokolwiek innego kraju. To są jakieś absurdalne pomysły. Natomiast to święto jest zupełnie o czymś innym. I kochani, chciałbym, żebyśmy dzisiaj, przez chwileczkę, przyjrzeli się wszystkim tym trzem czytaniom. Wiem, że czytałem wam tylko Ewangelię, ale mam nadzieję, że sięgniecie też do pozostałych czytań. I żebyśmy krótko zobaczyli, w jaki sposób liturgia nas prowadzi w to święto. Bo Kościół nie bez przyczyny powybierał takie, a nie inne czytania, które nie mają absolutnie nic wspólnego z tym królowaniem, o którym my zazwyczaj myślimy. Kościół w Ewangelii, kiedy pokazuje nam dzisiaj Chrystusa królującego, to pokazuje Go w bardzo indywidualnej relacji. Zauważcie, Chrystus przez całe swoje życie nigdy nie pozwolił obwołać się królem. Były takie momenty, kiedy ludzie, wielkie tłumy, chciały Go królem obwoływać. To On tych ludzi usuwał na bok, sam się od nich odsuwał. Nie pozwalał, żeby tak było. Chrystus nigdy nie wszedł w taką ścieżkę pewnego politycznego, albo nawet społecznego, a nawet religijnego panowania w tym świecie. Nigdy. Jedyny moment, kiedy Chrystus się zgadza, żeby mówić o Jego Królestwie i o tym, że On jest tym królem, jest właśnie na krzyżu. Zauważcie, ten łot, który tam wisiał, rozpoznał w nim wielkiego króla, bo mówi przyjmij mnie do swojego królestwa. Widzi go jako króla. I Chrystus tutaj nie mówi, tak jak mówił przez całe swoje życie, nie nazywajcie mnie królem, tylko zgadza się na to. I rzeczywiście zachowuje się jak król. Zauważcie, że to się dzieje w bardzo indywidualnej relacji. Jezus i ten człowiek, mało tego, zauważcie, że On tam do Niego mówi na ty. Tak się czasem śmieją, że jedyna osoba, która w całej Ewangelii powiedziała do Pana Jezusa per ty, w sensie Jezu, nie Panie Jezu, nie Mistrzu itd., tylko Jezu, to jest właśnie ten łot na krzyżu. Czyli zobaczcie, że kiedy jest mowa o Królestwie, to Chrystus jest w bardzo indywidualnej, właśnie per ty, relacji z jakimś człowiekiem i to w ogóle beznadziejnym człowiekiem, bo jakimś złoczyńcom. I kochani, to jest pierwsza rzecz, bardzo ważna, żeby zrozumieć to święto. Jeżeli chcecie dzisiaj przeżyć święto Chrystusa Króla, to to nie polega na żadnych wielkich spotkaniach, na żadnych, nie wiem, narodowych przysięgach, ani na czymkolwiek innym. Tylko ty i Chrystus musicie się spotkać. I co się musi wydarzyć w tym spotkaniu? Otóż w tym spotkaniu muszą się wydarzyć trzy rzeczy. W sensie, jestem przekonany, że pewnie znacznie więcej, ale w związku z tym, że mamy dzisiaj trzy czytania, to chciałbym, żebyśmy zobaczyli trzy rzeczy. Zrobimy taką mieszankę. Zaczynamy od czytania drugiego, potem Ewangelia i potem czytanie pierwsze. Otóż, kochani, w drugim czytaniu, w liście, które dzisiaj czytaliśmy, jest taki fragment, gdzie jest mowa, że Chrystus jest głową ciała, czyli Kościoła. Kochani, co to znaczy? Chrystus jest głową ciała. Zauważcie, że to jest taki obraz, który sugeruje, że wszystko w tym ciele jest zależne od głowy. Kochani, normalnie funkcjonujący człowiek, zdrowo funkcjonujący człowiek to jest taki, który, że tak powiem, swoją głową włada całym swoim ciałem. No trudno, żeby noga rządziła całym człowiekiem. Trudno, nie wiem, żeby śledziona rządziła człowiekiem. Trudno, żeby jeszcze jakieś inne, może dziwne części ciała rządziły człowiekiem. To jest wtedy coś nie tak. Zauważcie, że jeżeli mamy człowieka, który nie panuje nad swoim ciałem, w takim sensie, na przykład jest jakoś chory i nie może ogarnąć swojego ciała, to wtedy mówimy, że coś bardzo niedobrego się dzieje, bardzo mu współczujemy. Otóż, kochani, pierwsza rzecz, która się musi wydarzyć, w związku z tym, że dzisiaj dostajemy właśnie to drugie czytanie, kiedy Kościół nam mówi o Chrystusie Królu, to mówi o jednym. Wszystko w tobie, wszystko w tobie ma być podporządkowane Jezusowi. I kochani, dzisiejsza niedziela to jest taki dzień, kiedy trzeba usiąść i zadać sobie pytanie, czy we mnie wszystko jest podporządkowane Jezusowi. Czy cokolwiek robię, jakiekolwiek podejmuję decyzje, to, jak wygląda moje życie, to czy wszystko jest zgodne z tym, co mówi głowa, czyli Pan Jezus. Jaka będzie odpowiedź? Nie oszukujmy się, odpowiedź będzie, nie wszystko jest zgodne. I tu jest druga rzecz, którą trzeba zrobić. Otóż, trzeba się dzisiaj spotkać z Chrystusem, który jest takim władcą, który tam, gdzie się nie jest Jemu podporządkowanym, ale bardzo się Go pragnie, to mówi, chodź, poradzę sobie z tymi twoimi słabościami. To jest dzisiejsza Ewangelia, czyli drugi punkt. Zauważcie, Chrystus dzisiaj występuje tam jako Król, który ułaskawia, który w jednej sekundzie, bez żadnej pokuty, bez żadnego naprawiania nie wiadomo czego, tylko w jednej sekundzie mówi dobrze, wszystko łodsze, będzie naprawione i jesteś dzisiaj u mnie w Królestwie. I druga rzecz, którą trzeba dzisiaj zrobić, to kiedy człowiek usiądzie i zobaczy, kurczę, mam takie rzeczy, które nie są poddane Panu Jezusowi, to usiąść przed Nim i powiedzieć Mu, że składam to w Twoje ręce, oddaję to Tobie, chcę, żebyś nad tym panował, ja naprawdę wyznaję, że jesteś Królem mojego życia, chociaż nie potrafię Ci tego pokazać moim życiem, no bo jest tak, jak jest, ale naprawdę chcę to poddać pod Twoje panowanie, proszę Cię, ułaskaw mnie. Kochani, otóż dzisiaj powinien być, jeżeli mielibyśmy zrobić jakiś Narodowy Dzień, to powinien być Narodowy Dzień Ułaskawienia, Narodowy Dzień Przebaczenia, które Bóg nieustannie, oczywiście On to robi codziennie, nie ma żadnej specjalnej niedzieli do tego, tylko kiedy Bóg ułaskawia. I kochani, trzecia rzecz, według mnie chyba taka najpiękniejsza, najważniejsza, jak ją dzisiaj sobie zobaczyłem, to mnie po prostu ścieło. Zauważcie się, w pierwszym czytaniu był taki fragment, kiedy była mowa o królowaniu Dawida. Oczywiście Kościół nam pokazał też obraz ze Starego Testamentu, żeby pokazać, no... Chrystus jest nowym Dawidem, w pewnym sensie, nazywał się sam Synem Dawida, więc pokazuje nam, jak wyglądało królowanie Dawida. I zauważcie, kiedy przychodzą ludzie, żeby Dawida obywać królem, to mówią do niego Myśmy twoje ciało i twoje kości. Kochani, nigdy tego nie zauważyłem wcześniej, ale czy wam coś nie świta w głowie, że to jest cytat z czegoś? Kto to powiedział? Ciało z mojego ciała, kość z mojej kości. Kochani, to jest fragment, to jest zdanie z Księgi Rodzaju, tam, gdzie Adam zobaczył Ewę i mówi Tato, dopiero jest kość z mojej kości, ciało z mojego ciała. Czyli zauważcie, jak w tym pierwszym czytaniu dzisiejszym jest ustawiona relacja królowania z podwładnymi. Jak mąż i żona, jak żona i mąż. Tak jakby nam Kościół podpowiadał, relacja królewska Chrystusa polega na tym, że On chce cię posiąść tak, jak mąż posiada żonę, tak, jak żona posiada męża. Że On chce wejść z tobą w oblubieńczą miłość. Zauważcie, tu nie ma mowy o żadnej władzy, o żadnym panowaniu, o żadnym... no nie wiem, o czymkolwiek. Tylko Chrystus jest Królem wtedy, kiedy jest Królem, właścicielem twojego serca. Mianowicie, potem u św. Paweła taki genialny moment, jak Paweł powie, że Chrystus wydał się za swój Kościół. I to, oczywiście, zazwyczaj rozumiemy w takim sensie Wydał się, czyli oddał swoje życie, nie? A zauważcie, że też używa się słowa Wydał się, kiedy się mówi Jolka się wydała za Mariusza. Czyli św. Paweł mówi o Chrystusie, Chrystus się wydał za Kościół, czyli ożenił się z Kościołem, czyli ożenił się z tobą. Dlatego, że ta relacja, jak dzisiaj Ewangelia pokazuje, jest relacją twoją z Jezusem. Z ukrzyżowanym Królem Przebaczającym, który chce panować nad wszystkim po to, żeby zagarnąć twoje serce. I kochani, to dzisiaj trzeba zrobić. Jeżeli tego nie zrobimy, to cała reszta będzie bez sensu. Jeżeli to zrobimy, to cała ta otoczka, wszystkie te rzeczy, które dzisiaj się dzieją, święty itd., jest ok. Ale jeśli tego nie zrobimy, jeśli nie staniemy z Chrystusem w takiej relacji, to psu na budę całe to święto. Kochani, mnie najbardziej pociąga oczywiście ta ostatnia wizja. Ta wizja tego, że On mnie chce jak żonę. Że On mówi, Adaś, tak cię pragnę, tak chcę mieć cię blisko, tak chcę z tobą być, tak chcę cię posiąść. Po prostu chcę być z tobą. I to ma cię dzisiaj usłyszeć. To jest nasz Król. Nie ma żadnego Króla, który panuje nad narodami, który panuje nad ustrojami, którego się uchwałą jakąś ustala. To są jakieś bzdury. Król to jest Król twojego serca. I papież ustanowił to dzisiejsze święto, abyśmy się wpatrywali w serce Pana Jezusa. Więc się wpatrujcie dzisiaj, przez cały dzień, w serce Pana Jezusa. KOCHAMY SIĘ! KONIEC! No dobrze, kochani. To tyle na dzisiaj. Ostatnio, jak zauważyliście, kiedy było kazanie do okienka, to byłem na takiej białej ścianie, się trochę zlałem. Z białą ścianą, tylko taka głowa była. Dlatego dzisiaj jest takie jakieś bardziej fikuśne tło, żeby było mnie trochę widać. Widzimy się pewnie za tydzień, w pierwszą niedzielę Adwentu, w kolejnym kazaniu. Pozdrawiam. Miejcie najlepszą niedzielę. Z Bogiem. Paaa...