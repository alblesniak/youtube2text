 Dzień dobry, szczęść Boże, dobry wieczór, moi drodzy, witam was bardzo serdecznie w naszym kolejnym niedzielnym spotkaniu z cyklu CNN, czyli komentarze do niedzielnych czyteń. Proszę posłuchajcie dzisiaj Ewangelii. Mamy dzisiaj, kochani, fragment ze św. Łukasza, następująca opowieść. Gdy dopełniały się dni wzięcia Jezusa z tego świata, postanowił udać się do Jeruzalem i wysłał przed sobą apostołów. Ci wybrali się w drogę i weszli do pewnego miasteczka samarytyńskiego, by przygotować mu pobyt. Nie przyjęto go jednak, ponieważ zmierzał do Jeruzalem. Widząc to, uczniowie Jakub i Jan rzekli Panie, czy chcesz, abyśmy powiedzieli niech ogień spadnie z nieba i pochłonie ich? Lecz on, odwróciwszy się, zgromił ich i udali się do innego miasteczka. A gdy szli drogą, ktoś powiedział do niego Pójdę za tobą, dokądkolwiek się udasz. Jezus mu odpowiedział Lisy mają nory i ptaki podniebne gniazda, lecz syn człowieczy nie ma miejsca, gdzie by głowę mógł położyć. Do innego rzekł Pójdź za mną. Ten zaś odpowiedział Panie, pozwól mi najpierw pójść pogrzebać mojego ojca. Odparł mu Zostaw umarłym grzebanie ich umarłych, a ty idź i głoś Królestwo Boże. Jeszcze inny rzekł Panie, chcę pójść za tobą, ale pozwól mi najpierw pożegnać się z moimi w domu. Jezus mu odpowiedział Ktokolwiek przykłada rękę do pługa, a wstecz się ogląda, nie nadaje się do Królestwa Bożego. Moi drodzy, bardzo, myślę, ważny w ogóle tekst i to ważny na wielu poziomach. Moi kochani, można by tę Ewangelię przede wszystkim potraktować prawdopodobnie jako taki instruktorz dla tych, którzy w jakiś szczególny sposób są powołani przez Pana Boga. Myślę, że te trzy opisy tych trzech zdarzeń, te trzy rozmowy przy powoływaniu, gdzie ktoś chce pójść za Jezusem albo gdzie Jezus kogoś wzywa, żeby za Nim pójść, pokazują pewnego rodzaju warunki, które trzeba spełnić, żeby pójść na taką szczególną, wyjątkową, w sensie zupełnie poświęconą Panu Bogu drogę. Kochani, ja się absolutnie z tym zgadzam, że ten tekst na pewno jest o tym i kiedy go czytam dla siebie, no to jakby przekładam go sobie na moje życie. Co to znaczy, że Jezus nie miał domu? Co to znaczy, że nie pozwolił grzebać umarłych? Co to znaczy, że chciał tam się żegnać ze swoimi bliskimi? i tak dalej. Tylko, że to jest do mnie. I kochani, oczywiście pewnie też tu może ogląda to nie wiem... parę osób duchownych i pewnie moglibyśmy się tym podzielić, ale no jakby nie mam, 95% z was to nie są osoby duchowne, to nie są osoby powołane do nie wiem... zakonu, kapłaństwa i tak dalej, tylko jesteście świeckimi, jak to mówią w Kościele, tak? Czyli, że tak powiem, jesteście normalni, nie tacy jak my. I kochani, w związku z tym chciałbym tę Ewangelię przeczytać nie w kluczu powoływania duchownych, chociaż mówi ona jest absolutnie o tym i ja sam czuję bardzo wiele wezwań, kiedy ją czytam, tylko chciałbym bardziej w takim kluczu jakby pójścia za Jezusem, nie tą taką drogą właśnie specyficzną, czyli drogą duchową, ale pójścia za Jezusem, które pozwala Jezusowi działać w naszym życiu. Bo kochani, każdy z nas powinien pójść za Jezusem. Jakby każdy z nas powinien Jezusowi dać przestrzeń do działania i oddać Mu się na służbę, bez względu na to, czy jesteśmy w małżeństwie, właśnie w duchowieństwie, czy jesteśmy w drodze bezrzennej, ale jednocześnie nieduchownej i tak dalej. Kochani, co to dla mnie znaczy? Zobaczcie, tam mamy takie trzy jakby przypadki, tak? W jednym przypadku Jezus mówi o mieszkaniu, o tym, że nie ma gdzie złożyć głowy, w drugim przypadku mówi o bliskich, z którymi jakieś więzi łączą tego, kto chce pójść za Nim, w trzecim wypadku mówi już o zmarłych, których trzeba grzebać. Kochani, chciałbym oczywiście bardzo symbolicznie i też zdaję sobie sprawę, że to jest tylko jedna z możliwości odczytania tych trzech rzeczy, pokazać wam trzy takie rzeczy, które możliwe, że was zniewalają i właśnie dlatego nie może się objawić w was pełnia Bożego działania. Kochani, one są dosyć oczywiste, bo one są jakby... no one są wprost nazwane. Po pierwsze, kochani, jeżeli chcemy pójść za Jezusem, to nie możemy z żadnej relacji ludzkiej, z żadnej relacji takiej tutaj naszej na ziemi, czy to mąż-żona, czy to rodzice-dzieci, czy to przyjaciele, czy to jakiekolwiek inne relacje, no... przyjaźni i miłości, nie możemy sprawić, że one jakby staną się esencją naszego życia. Kochani, to nie chodzi o to, że ludzie są niepotrzebni, to nie chodzi o to, że ludzi nie wolno kochać, to nie chodzi o to, że ludzie nie mogą być w życiu bardzo ważni, ale nie mogą być ważniejsi od Boga. Kochani, to zdanie, które się pojawia w innym miejscu Ewangelii, gdzie Pan Jezus mówi kto nie ma w nienawiści ojca i matki, ten nie może jakby być moim uczniem, no to dokładnie o to Mu chodzi. I oczywiście Pan Jezus nie neguje żadnych relacji międzyludzkich, mało tego, On do nich zachęca, On je błogosławi, On chce, żeby one były dla nas piękne, dobre, karmiące, prowadzące nas... ale właśnie, właśnie... prowadzące nas do Niego. Kochani, to nie jest coś, co... bo ja wiem, że to może brzmi trochę w uszach człowieka tak zazdrośnie, nie? szczególnie, kiedy mówimy o zazdrości Pana Boga. Pan Bóg jest zazdrosny o siebie, ale nie w tym sensie, że Pan Bóg chce czegoś dla siebie, tylko On wie jedno my poza Nim nie znajdziemy pełni szczęścia. Kochani, chodzi o to, że jeżeli ulokowałeś swoje szczęście, ulokowałaś swoje szczęście w jakimkolwiek człowieku, w jakiejkolwiek relacji, w tym, że ktoś z tobą jest, ktoś ci potwierdza wartość, kochani, mówiłem o tym już tysiące razy, no to nigdy nie objawi się w tobie pełnia szczęścia, które Bóg ci chce dać. I że relacje ludzkie i międzyludzkie są potrzebne, ważne, w ogóle piękne? Tak. Ale żadna z nich nie może być taka, że cię zatrzymuje jakby w byciu z Bogiem. Kochani, warto takie pytanie sobie zadawać. Czy moje bycie z jakimś człowiekiem albo moje pragnienie bycia z jakimś człowiekiem, bo czasem to nie chodzi o realną relację, tylko o takiej, której brakuje, a my bardzo jej chcemy, czy one nas nie zamykają? Że jakby próbujemy właśnie tam wylądować z całym szczęściem naszego życia. Nie znajdziesz tam całego szczęścia twojego życia. Druga rzecz to to mieszkanie, o którym mówi Pan Jezus. Oczywiście, kochani, nie chodzi o to, że można przyjąć pełnię Bożego Bóg Usławienia, tylko wtedy, kiedy nie będziesz mieć domu, nie? No nie, kochani, większość z was ma domy. Większość z nas żyje normalnym, takim stabilnym, że tak powiem, życiem w jednym miejscu. To nie o to chodzi. Kochani, tu znowu chodzi o to, że dom i mieszkanie to jest dla mnie taka metafora, że tak powiem, czegoś takiego znanego, bezpiecznego, stałego, komfortowego, czegoś, czym się czujemy dobrze. Jezus mówi Nie wolno ci się do tego przywiązać. Co to znaczy, kochani? Nasz Bóg, ja kocham to określenie o Duchu Świętym, nie jest jak wiatr, który nie wiesz, skąd wieje, nie wiesz, dokąd podąża, jakby... który cię poprowadzi niekoniecznie tam, gdzie ty się w ogóle spodziewasz, że cię poprowadzi. Wszyscy, którzy narodzili się z Niego są właśnie tacy. Co to znaczy? To nie znaczy, że złym jest posiadanie czegoś stałego, bezpiecznego, komfortowego w życiu, ale Bóg cię może poprowadzić, że cię wyrwie z tego. Bóg cię może poprowadzić do czegoś, co będzie ci wydawało Matko, kończy się moje życie, kończy się moje bezpieczeństwo, kończy się moja sytuacja, dlaczego mi się to rozwala? Uwaga, bo Bóg chce zrobić coś większego. I to nie jest, kochani, jakby taka opcja, że to my mamy tego szukać większego i mamy sobie niszczyć to nasze życie, nie. Ale jeżeli Bóg cię poprowadzi gdzieś, albo jeśli życie cię gdzieś poprowadzi, a Pan Bóg będzie z tobą tam w tym życiu, pozwól Mu na to. Czyli pozwól nie mieć, gdzie złożyć głowy. Kochani, poczucie bezpieczeństwa jest dobre, dopóki nie staje się bałwochwalcze. Co to znaczy? Czyli, że kiedy się kończy, to my mówimy znowu moje szczęście się skończyło. Nie. Kiedy się kończy, to znaczy, że Bóg cię zaprasza do kolejnego poziomu poczucia bezpieczeństwa, ale najpierw będzie ten moment zawieszenia, ten moment może być długi, będzie moment poczucia niebezpieczeństwa, albo raczej niepoczucia bezpieczeństwa. Kochani, człowiek zaśniedziały, człowiek okopany, człowiek taki zaśniedziały, właśnie, to jest może dobre też słowo, nie przyjmuje łaski Bożej. Musimy być otwarci na to, gdzie On będzie chciał nas prowadzić. Kochani, my mamy często takie pragnienia, nie? Okopać się w takim spokojnym, cichym, szczęśliwym życiu, żeby mi nikt nie przeszkadzał, żeby mnie nikt nie wkurzał, żebym nie miał żadnych wyzwań. Tu mi będzie dobrze. Uwaga, prawdopodobnie właśnie zabijasz łaskę Bożą w sobie. I nie chodzi o to, że samo to poczucie jest czymś złym, tylko jeżeli ono się staje twoim sensem, znowu, właśnie, znowu sensem, no to błądzisz. Trzecia rzecz. Zostaw umarłym grzebanie ich umarłych. Co to, kochani, znaczy? Tu oczywiście nie można poszukać wiele poziomów, bo to też dotyczy trochę relacji międzyludzkich, nie? Tam, gdzie niektóre umarły, to trzeba je zostawić, że umarły. A nie o to mi chodzi, kochani. Chciałbym, żebyśmy dzisiaj w innym kluczu spojrzeli na tą trzecią jakby frazę. Dla mnie ta trzecia fraza jest o tym, żeby umieć oddawać Panu Bogu swoją przeszłość. Żeby umieć zostawić swoją przeszłość Panu Bogu. Kochani, zostawianie przeszłości nie polega na tym, że zapominamy. Zostawianie przeszłości nie polega na tym, że udajemy, że się nie wydarzyła. Nie. Zostawianie przeszłości polega na tym, że oddajemy ją Miłosierdziu Bożemu. Czyli oddajemy nasze grzechy, oddajemy wydarzenia naszego życia w ręce Pana Boga i pozwalamy Mu je zabrać. To może być oczywiście, kochani, proces. To się często nie dzieje natychmiast, nie? Ja po prostu zrobię taką decyzję, takie postanowienie. A człowiek... to się od takiej decyzji zaczyna. Czyli człowiek przyjmujący łaskę Bożą, to jest człowiek nie żyjący tym, co było kiedyś. I to równo tym, co było dobre, takim ciągłym rozpamiętywaniem kiedyś moje życie było lepsze, bo nie byłem taki popaprany i tak dalej i było wszystko jakoś normalniej, ale jednocześnie też nie żyjący tym, co było złe. Czyli takim ciągłym dręczeniem się jestem nikim, jestem zerem, bo zrobiłem złe rzeczy i tak dalej. Kochani, zły tak działa. Zły nam oczywiście wyciąga rzeczy z przeszłości, zły nam oczywiście wyciąga te rzeczy z dawna po to, żeby nas gnębić nimi, żeby nas dołować, gnoić nimi. Nie, zostaw umarłym grzebanie ich umarłych. Czyli to, co umarło, pogrzeb to i pójdź dalej. Tak, nie w sensie zapomnij, czy jakby zrobiłeś jakieś zło i udawaj, że się nie wydarzyło. Nie, idź do spowiedzi, oddaj je Bożemu miłosierdziu. Napraw krzywdę, którą wyrządziłeś, jeżeli to jest możliwe, w taki sposób, w jaki możesz to zrobić. A potem pójdź dalej, pójdź dalej. Nie pozwól, żeby to cię traciło ochronie. Do mnie zawsze, jak przychodzi na przykład do spowiedzi ktoś, kto nie wiem... ma jakieś takie wyrzuty sumienia, bo się spowiada po raz kolejny z jakichś grzechów, które się wydarzyły w przeszłości, no ale one ciągle do niego wracają, nie? Proszę go wtedy zawsze oczywiście o takie gruntowne wyspowiadanie się, żeby zadał sobie pytanie, czy nie ma czegoś, czego jakby nie chowa, nie oszukuje, nie próbuje ukryć, ale jeżeli ktoś ma takie poczucie nie... naprawdę całą tą rzeczywistość oddaje, bo wtedy zawsze on mówi jedną rzecz. Pamiętaj, od tego momentu, jak po tej spowiedzi stąd wyjdziesz, jak ci zaraz rozgrzeszę, to jeżeli przyjdzie do twojej głowy jakakolwiek myśl oskarżająca cię o te rzeczy, nie? jakakolwiek myśl, która sprawia, że wracają poczucia winy, coś ci mówi, że jesteś do niczego, że zrobiłeś takie rzeczy, więc jesteś okropny. Możesz mieć 100% pewności, że wszystkie te myśli pochodzą od szatana. Wszystkie. Jeżeli się wyspowiadałeś, jeżeli dałeś to Panu Bogu, jeżeli próbowałeś tak, jak potrafisz swoimi siłami naprawić to, co można naprawić, czyli włożyłeś to wysiłek i to do ciebie wraca, to jest szatan. To nie ma nic wspólnego z Panem Bogiem, to nie ma nic wspólnego z twoim sumieniem prawdziwym, to jest tylko i wyłącznie męczenie szatańskie, które próbuje nas po prostu obarczać ciągle przeszłością. Żeby się otworzyć na pełne łaski Jezusa, na pełnie Bożego błogosławieństwa, nie uczynić z żadnego człowieka Boga, nie uczynić ze swojego życia, nie uczynić z Boga i nie siedzieć przywiązanym do dobrej albo złej, ale przeszłości. To cię otwiera na Boże działanie. Tylko tak można pójść za Jezusem, gdzie On cię będzie prowadził do czegoś niezwykłego. Moi drodzy, moi kochani, bardzo wam serdecznie dziękuję za kolejne spotkanie niedzielne CNNowe. Ośmielę się wam przypomnieć 6 października widzimy się w Tauron Arena na Wielbieniu, Nienasyceni. Bardzo byłoby mi miło, gdybyśmy się 6 października w Krakowie spotkali. Bądźcie kochani, znajdziecie linki do wydarzenia w opisie pod filmem. Naprawdę bardzo was zapraszam. Ściskam, pozdrawiam, błogosławię, pięknej niedzieli wam życzę i miejcie się, proszę, najlepiej na świecie. Z Bogiem, papaaa...