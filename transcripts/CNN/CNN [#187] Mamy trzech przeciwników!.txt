 Dzień dobry, szczęść Boże, dobry wieczór, moi drodzy, moi kochani, witam was bardzo serdecznie w kolejnym naszym niedzielnym spotkaniu z cyklu CNN, czyli komentarze do niedzielnych czytań. Posłuchajcie dzisiaj oczywiście Ewangelii, którą czytamy w tę niedzielę w Kościele, fragmentu z Ewangelii św. Mateusza, który brzmi następująco... Jezus powiedział do swoich apostołów Kto kocha ojca lub matkę bardziej niż mnie, nie jest mnie godzien. I kto kocha syna lub córkę bardziej niż mnie, nie jest mnie godzien. Kto nie bierze swego krzyża, a idzie za mną, nie jest mnie godzien. Kto chce znaleźć swe życie, straci je, a kto straci swe życie z mego powodu, znajdzie je. Kto was przyjmuje, mnie przyjmuje, a kto mnie przyjmuje, przyjmuje tego, który mnie posłał. Kto przyjmuje proroka, jego proroka, nagrodę proroka otrzyma. Kto przyjmuje sprawiedliwego, jako sprawiedliwego, nagrodę sprawiedliwego otrzyma. Kto poda kubek świeżej wody do picia jednemu z tych najmniejszych, dlatego że jest uczniem, zaprawdę powiadam wam, nie utraci swojej nagrody. Moi drodzy, chciałbym dzisiaj w tym kazaniu odbić się od jakby jednego fragmentu tylko tej Ewangelii, weźmiemy tylko jakby sam początek i pokazać wam pewną perspektywę, myślę, że w ogóle bardzo ważną, taką pewną ogólną perspektywę duchowej przemiany. Zaraz się zorientujecie, o co chodzi. Kochani, wszyscy, jak tu jesteśmy, którzy mnie teraz oglądacie, wszyscy ludzie na świecie, czy to wiemy, czy tego nie wiemy, jesteśmy, kochani, niewolnikami. Naprawdę. Co to znaczy? Byliśmy kiedyś w domu, który był naszą własnością, gdzie byliśmy panami tego domu. Tym domem był raj. Raj oczywiście jest pewnego rodzaju rzeczywistością symboliczną, tak? Czyli stan człowieka w pełni wolnego, w pełni dobrego, zdolnego do rozwoju w każdą najlepszą możliwą stronę. Niestety w wyniku grzechu spętaliśmy się. Te nasze możliwości zostały zamknięte, te nasze różnego rodzaju potencjały zostały zgaszone, straciliśmy dom, już nie mieszkamy w tym cudownym miejscu, tylko jesteśmy wygnani na ziemi, która chociaż jest piękna, bo Pan Bóg ją stworzył, to jednak nie jest rajem. I myślę, że każdy z was, kto tu żyje na tym świecie, doskonale tego doświadcza, że ten świat nie jest rajem, chociaż ma swoje bardzo piękne momenty, bo jest odblaskiem Pana Boga, oczywiście Jego dziełem. Ale jest tu momentami, a czasem nawet nie tylko momentami, no po prostu potwornie. I kochani, jesteśmy spętani na bardzo wiele sposobów. W takim sensie, w związku z tym, że utraciliśmy to wszystko, co mieliśmy, to próbujemy to uzyskać, jakby przyczepiając się do bardzo wielu rzeczy. I kochani, ostatnio czytałem sobie taki fragment Pism Świętego Jana od Krzyża. To jest fragment pisany do zakonników, więc proszę wybaczyć taki pewien sztafaż, tak powiem, bezpośrednio do zakonników. Może wam się wydawać, że to nie jest tekst do was, ale zobaczycie, że jest. To są tak zwane przestrogi Świętego Jana od Krzyża, jakby jak budować zakonne życie. Przeczytam wam nawet tylko jeden fragment. Zobaczcie zaraz, dlaczego wam to czytam. Tak pisze Święty Jan od Krzyża Jeżeli zakonnik chce dojść w krótkim czasie do świętego skupienia, do milczenia duchowego, ogołocenia i ubóstwa duchowego, gdzie raduje się pełną pokoju ochłodą Ducha Świętego i jednoczy się z Bogiem, a uwalnia się od wszelkich przeszkód rzeczy tego świata, ochrania się od napaści i ułud szatańskich i uwalnia się od siebie samego, powinien z całą ścisłością spełniać niżej podane wskazania, przy czym zaznacza się, że wszystkie szkody, jakie dusza ponosi, pochodzą od trzech już wspomnianych nieprzyjaciół, którymi są świat, szatan i ciało. O co chodzi, kochani? Dalej, gdybyście to poczytali, Święty Jan od Krzyża definiuje, co to jest świat, definiuje, co to jest szatan, definiuje, co to jest ciało. Też mówię, to jest bardzo do zakonników, więc ja tego wam nie będę czytał. Przełożę wam to, że tak powiem, na nasze, czyli na takie normalne życie, niekoniecznie zakonne. I on do każdego z tych trzech punktów świat, szatan, ciało daje trzy wskazania, jakby czego unikać, żeby... no właśnie... żeby zacząć żyć w pokoju. Mówiąc krótko, on tak naprawdę prowadzi tych ludzi, zakonników, których wychowywał, do pełni wolności. Bo on mówi, że te trzy dziedziny to są trzy dziedziny naszego uzależnienia się. Mówi, możemy się uzależnić od świata, możemy się uzależnić od szatana i możemy się uzależnić od ciała. Przez ciało on generalnie rozumie nas samych. Chodzi oczywiście też o część fizyczną, ale nie tylko. Chodzi po prostu o człowieczeństwo, od naszego ja, po prostu. W czym rzecz? Kiedy mówi o świecie, to mówi o takich rzeczach, które nie są z natury złe. Mówi o ludziach, o relacjach, mówi o bogactwach i tak dalej. Czyli mówi o dobrach tego świata, o w ogóle rzeczach przez Pana Boga stworzonych i błogosławionych, ale z których możemy zrobić niewolę. Mówi, można się uzależnić od ludzi, od ich przychylności, można się uzależnić od posiadania bogactwa i środków do życia, można się uzależnić od różnego rodzaju, nie wiem... dóbr tego świata, duchowych, fizycznych i tak dalej. Czyli tego wszystkiego, co nazywamy światem, że to może być naszą niewolą. Druga rzecz. Mówi... twoją niewolą może być to, co ci proponuje bezpośrednio szatan. To już są złe rzeczy. Nie on tam w zakonniku mówi o bardzo konkretnych sprawach w życiu zakonnym. Ja bym to przełożył w takim, że tak powiem, normalnym świecie, tak? Na wszystkie rzeczy, do których szatan ludzi ciągnie. Na różnego rodzaju grzechy, nałogi, nieczystości, kłamstwa, nienawiść i tak dalej. Czyli wszystkie takie... no wszystkie grzechy tak naprawdę. Czyli to wszystko, od czego się można uzależnić, tak? Kochani, od grzechu można się uzależnić. Czyli uwaga, znowu wchodzimy w pewną niewolę. W związku z tym, że straciliśmy dom, straciliśmy wszystko, co było wcześniej, szukamy jakiejś przynależności i znowu nam proponuje taką przynależność. Co ciekawe, jest jeszcze oczywiście trzeci rejon, czyli my sami. Tu chodzi o nasze mniemanie o sobie, tu chodzi również o nasze ciało w takim sensie, różne przyjemności naszego ciała, szczęście naszego ciała, pożądania naszego ciała, chodzi o naszą pychę, o naszą ambicję i tak dalej, o nasze mniemanie o sobie, o naszą mądrość i tak dalej. Od tego też się możemy uzależnić. I kochani, co jest najpiękniejsze? Bardzo kocham jedno zdanie z tego fragmentu. Posłuchajcie, on mówi tak Świat jest nieprzyjacielem mniej trudnym do zwyciężania. Szatan jest bardzo trudny do rozpoznania. Ciało zaś jest najbardziej uparte ze wszystkich. Jego ataki trwają tak długo, jak długo żyje stary człowiek. Geniuszem był święty Jan. Co on mówi? Że najmniejszym z tych wszystkich przeciwników, choć oczywiście przeciwnikiem, jest świat. Mówi świat jest pokonać najłatwiej. Mówi znacznie trudniejszy jest szatan, ale uwaga, od szatana znacznie trudniejsze jest moje ja. Jest mój stary człowiek. Mówi ten to dopiero umrze, kiedy umrze. Kochani, to jest w ogóle niesamowite. Dlaczego wam o tym mówię? Bo kiedy przeczytałem początek tej Ewangelii, kiedy Pan Jezus mówi, no właśnie, kto nie ma w nienawiści ojca i matki, żony i męża i tak dalej, o czym On mówi? Jezus mówi o tym pierwszym przeciwniku. Nie mówi, że posiadanie żony, męża, ojca, matki to jest coś złego. Nie. Tylko mówi te rzeczy mogą się stać twoją niewolą. Ich pragnienie, ich posiadanie, albo właśnie ich brak może stać się twoją niewolą. Kochani, chciałbym, żebyście dzisiaj zdali sobie bardzo konkretne pytania. Gdzie jesteście niewolnikami na tych trzech poziomach? Czyli gdzie jesteście, od czego jesteście uzależnieni, jeżeli chodzi o ten świat? Od jakich dóbr, może materialnych? Od jakich relacji? Od jakich ludzi? Od braku jakichś ludzi? Od samotności, w której jesteście? Czyli od tego wszystkiego, co nazywamy życiem w tym świecie, aż czego możemy, kochani, zrobić sobie bożka? Drugie pytanie. Gdzie daliście się uzależnić? Gdzie jesteście niewolnikami szatana, jeżeli chodzi o grzech? Nazwijcie to bardzo konkretnie. Od jakich grzechów jesteś uzależniony? I z jakimi grzechami może w ogóle udajesz, że nie jesteś uzależniony, a ciągle do nich wracasz, ciągle w nich żyjesz? Lenistwo, obżarstwo, pycha, nieczystość... Jest ich bardzo dużo, kochani. Których jesteś niewolnikiem? I trzecie... ty sam. Może jesteś niewolnikiem własnych poglądów, własnego myślenia, własnej mądrości, własnej pychy, własnego wniemania o sobie, szukania własnej wartości, bycia pępkiem świata, egoizmu i tak dalej. Najłatwiejszy przeciwnik to nie znaczy, że nie jest przeciwnikiem. To jest świat. Zobaczcie, że my w Kościele często mamy inaczej, nie? Że świat jest taki strasznie zły. Ile to my w Kościele walczymy ze światem? Święt Jan mówi to jest najmniej groźny przeciwnik. Mówi... świata bym się najmniej bał. Tak, to jest przeciwnik, trzeba go zniszczyć. W sensie to uzależnienie od niego. Ale to jest najmniej groźny przeciwnik. Mówi... znacznie gorszy jest szatan. Ale mówi... szatan nie jest najgorszy. Mówi... największym twoim przeciwnikiem jesteś ty. Kochani, kiedy sobie to przeczytałem, to mnie to w ogóle walnęło po prostu jako buchem w głowę. Wiedziałem oczywiście, że ja to jest ogromny przeciwnik, ale zawsze sobie myślałem no... szatan to jest chyba gorszy ode mnie, nie? W takim sensie jest większym przeciwnikiem. To z nim trzeba by najpierw walczyć. Co mówi święty Jan? Oczywiście on powie potem na końcu, że żeby rzeczywiście być wolnym człowiekiem, to trzeba pokonać wszystkich trzech przeciwników. Nie wystarczy, że pokonasz tylko siebie, albo że pokonasz tylko szatan, albo pokonasz tylko świat. Mówi... musisz pokonać wszystkich trzech przeciwników. Ale najgorszy, najwytrwalszy, prawie że nieśmiertelny, to jesteś ty. Kochani, jak mnie to kłuje w sercu, jak mnie to dotyka w ogóle, jak mnie to... jak mnie to po prostu... to jest jak taka prawda, która wyzwala, że naprawdę najgorszym swoim wrogiem, największym swoim przeciwnikiem jestem ja sam. Ja myślę, że my w Kościele, to brakujemy takiego myślenia, bo zobaczcie, ile my zwalamy na świat, ile my zwalamy na szatana, a mało kto mówi to ja ze sobą muszę najpierw walczyć. Nie mówię, że w ogóle tego nie mówimy, ale to ja jestem swoim najgorszym przeciwnikiem. Kochani, tak mnie dzisiaj zainspirowała ta Ewangelia. Wiem, że to może jest tylko właśnie, mówię, o tym jednym fragmencie, o samym początku. Tam pewnie jest jeszcze wiele innej rzeczy, które można by potłumaczyć. Mamy jeszcze wiele lat, miejmy nadzieję, nakazania. Ale chciałbym, żebyście pomyśleli o tej wizji świętego Jana, bo to jest bardzo inspirujące. Ty jesteś swoim największym przeciwnikiem i ty jesteś swoim najgorszym wrogiem, którego trzeba pokonać. I oczywiście mam nadzieję, że rozumiecie, że ja was nie zachęcam do nienawiści siebie samego, nie. Zachęcam tylko do nienawiści starego człowieka w tobie. Nie ciebie, tylko tego, co jest w tobie ze starego człowieka, z tego człowieka niechrystusowego. Pomyśl dzisiaj o tym. Proszę cię, proszę cię bardzo, pomyśl o tym dzisiaj. Moi drodzy, moi mili, bardzo, bardzo wam dziękuję za kolejne spotkanie. Mam nadzieję, że będzie dla was ono przydatne. Mnie naprawdę bardzo dzisiaj ubodło w serce to, że ja jestem największym swoim przeciwnikiem. No wiem to niby od zawsze, ale jakoś tak dopiero, jak człowiek to przeczyta, to czasem mu się to tak uzmysławia, nie. Dlatego myślę, że warto też niektóre rzeczy ciągle powtarzać, bo nawet jak je wiemy, to czasem po prostu za którymś powtórzeniem one w końcu nagle docierają. Mimo że... kurczę... wiedziałem o tym od dawna, ale teraz to rozumiem w ogóle, teraz to dotarło. Może dlatego po prostu ja w kółko gadam to samo, nie? No bo gadam w kółko to samo. Jakoś to, mam nadzieję, znosicie. No chyba tak, bo to oglądacie, więc chyba nie jest tak źle. Kochani, dziękuję wam bardzo, bardzo was ściskam, bardzo was pozdrawiam i do zobaczenia za tydzień w kolejnym CNN-ie. Z Bogiem, dobrej niedzieli, Bóg usławię. Pa, pa!