 Dziś w Kościele świętujemy uroczystość Najświętszej Trójcy, a to znaczy, że dzisiaj jest taki odpust wszystkich odpustów, dlatego że to najbardziej podstawowa prawda wiary, która jest obecna wszędzie, we wszystkim, w czym jesteśmy, a to znaczy, że skoro tak jest, to niebo jest bardzo, ale to bardzo szeroko otwarte. Bardzo warto dzisiaj z całego serca, tak jak tylko potrafimy najmocniej, poprosić, dlatego że dzisiaj, skoro jest odpust odpustów, to Pan Bóg na pewno chce wylewać nieskończone zdroje wszystkiego tego, czego nam potrzeba. Dlatego teraz na początku tej Eucharystii, żebyśmy mogli ją godnie sprawować, żeby Pan Bóg mógł nas obdarzyć całym tym dobrem, które dla nas ma, przeprośmy najpierw za nasze grzechy. Czytanie z Księgi Przysłów To mówi mądrość Boża, Pan mnie stworzył, swe arcydzieło, przed swymi czynami, od dawna. Od wieków jestem stworzona, od początku, zanim ziemia powstała. Jestem zrodzona, gdy jeszcze bezmiar wód nie istniał, ani źródła, co wodą tryskają i zanim góry stanęły. Poczęta jestem przed pagórkami, nim ziemię i pola uczynił, początek pyłu na ziemi. Gdy niebo umacniał, z nim byłam, gdy kreślił sklepienie nad bezmiarem wód, gdy w górze utwierdzał obłoki, gdy źródła wielkiej odchłani umacniał, gdy morzu stawiał granice, by wody z brzegów nie wyszły, gdy kreślił fundamenty pod ziemię. Ja byłam przy nim mistrzynią, rozkoszą jego, dzień po dniu, cały czas igrając przed nim, igrając na okręgu ziemi, znajdując radość przy synach ludzkich. Czytanie z listu św. Pawła Apostoła do Rzymian Bracia, dostąpiwszy usprawiedliwienia przez wiarę, zachowajmy pokój z Bogiem, przez Pana naszego Jezusa Chrystusa, dzięki któremu uzyskaliśmy przez wiarę dostęp do tej łaski, w której trwamy i chlubimy się nadzieją chwały Bożej. Ale nie tylko to, lecz chlubimy się także z ucisków, wiedząc, że ucisk wyrabia wytrwałość, a wytrwałość wypróbowaną cnotę, wypróbowana cnota zaś nadzieję. A nadzieja zawieść nie może, ponieważ miłość Boża rozlana jest w sercach naszych przez Ducha Świętego, który został nam dany. Jezus powiedział swoim uczniom. Jeszcze wiele mam wam do powiedzenia, ale teraz jeszcze znieść nie możecie. Gdy zaś przyjdzie On, Duch Prawdy, doprowadzi was do całej prawdy. Bo nie będzie mówił od siebie, ale powie wszystko, cokolwiek słyszy i oznajmi wam rzeczy przyszłe. On mnie otoczy chwałą, ponieważ z mojego weźmie i wam oznajmi. Wszystko co ma Ojciec jest moje, dlatego powiedziałem, że z mojego bierze i wam objawi. Pewnie każdemu z nas zdarzył się kiedyś taki moment, kiedy ktoś mówi do nas mniej więcej takie zdanie. Wiesz, mam coś bardzo ważnego do powiedzenia, chcę ci coś bardzo ważnego powiedzieć, ale nie dzisiaj. To jest taki moment, którego ja osobiście bardzo nie lubię. Szczególnie, jeżeli ktoś jeszcze mówi, wiesz, to jest taka trudna sprawa, musimy poważnie porozmawiać, ale tak za tydzień. Nie lubię takiego momentu z tego prostego powodu, no bo wtedy się przejmuję. Albo myślę, że coś zrobiłem i chciałbym wiedzieć co zrobiłem, albo myślę, że coś ważnego się wydarzyło i muszę czekać. Wtedy zazwyczaj chodzę przez cały tydzień albo przez cały miesiąc i próbuję wymyśleć, co ten ktoś mi chciał powiedzieć. Dokładnie tak się zachowuje dzisiaj Pan Jezus w tej Ewangelii. Mówi swoim uczniom, słuchajcie, mam wam jeszcze bardzo dużo, bardzo ważnych rzeczy do powiedzenia, ale jednak wam nie powiem. Jest jeszcze bardzo wiele prawd, które chciałbym, żebyście zrozumieli, ale jednak nie. Jeszcze nie zniesiecie. Przypuszczam, że uczniowie, którzy tam wtedy siedzieli z Panem Jezusem, sobie pomyśleli, no to po co tak mówisz? To w sensie, czemu mówisz, że to takie ważne, a nie chcesz powiedzieć? Myślę, że to jest doskonały moment na to, żeby ustawić się w dzisiejszym święcie. Dlatego, że dzisiaj dokładnie tak się czuje każdy ksiądz, który ma do kogoś mówić. Otóż mam wam bardzo ważną rzecz do powiedzenia, w sensie, chciałbym wam powiedzieć, co to jest Trójca Święta, ale nie dzisiaj. W sensie, bo nie wiadomo, co powiedzieć. Dzisiejsza niedziela to jest najgorsza niedziela dla każdego kaznodziei. No bo jak komuś wytłumaczyć, na czym polega to, że On jest jeden, a jest z nich trzech? Jeżeli ktoś to rozumie, to z całego serca gratuluję. Myślę, że dzisiaj każdy kaznodzieja powinien zrobić dokładnie to, co robi Pan Jezus. Słuchajcie, jest jedna bardzo ważna prawda, którą musimy zrozumieć i chciałbym wam o niej opowiedzieć, ale nie dzisiaj. W związku z tym, co mamy dzisiaj zrobić? W sensie, czy da się w jakikolwiek sposób zbliżyć do tego, co to jest Trójca Święta? Jak to zrozumieć, że Bóg jest właśnie taki? Że wierzymy w jednego Boga, a nazywamy Go trzema imionami i wierzymy, że to jest trzech osobnych, ale wcale nie osobnych, bo jeden. Jest dzisiaj bardzo piękne pierwsze czytanie, które myślę, nie bez powodu Kościół właśnie dzisiaj czyta, jeżeli je słuchaliście. Mowa jest tam o mądrości Bożej, która była z Panem Bogiem wtedy, kiedy stwarzał świat. Kościół od dawna ten tekst czyta w ten sposób, że pod tym słowem mądrość Boża to rozumie czasem Syna, czasem Ducha Świętego. Chodzi o to, że Bóg Ojciec nie robił tego sam. Nie wiem, czy zauważyliście, jak bardzo uroczy jest ten tekst. Napisane, że Pan Bóg coś tam stwarza. Robi morze, robi pagórki, robi trawy, a ta mądrość Boża, czyli któraś z innych osób Trójcy Świętej, może Syn, może Duch, biega wokół Niego, uśmiecha się do Niego, tańczy wokół Niego. Patrzy, jak Pan Bóg robił te wały tam napisane nad morzem, żeby się woda nie przelała. Czyli pewnie było tak, że Pan Bóg na początku zapomniał, zrobił morze, a potem mu wszystko zalało. I potem patrzy, jak Ojciec przypomniał, że trzeba tam taki wał zrobić, żeby się woda nie wylała. To jest przecudowny tekst, który pokazuje, że Bóg Ojciec razem ze swoim Synem i z Duchem Świętym doskonale się bawili, kiedy stwarzali świat. Spróbujcie, jeżeli będziecie mieli chwilę czasu, ten tekst sobie przejrzeć w domu z Księgi Przysłów. Żebyście zobaczyli, jak bardzo Bóg się cieszył tym, co robił. Jak bardzo to było dla Niego takie miejsce i taki moment niewiarygodnego szczęścia. A najlepsze było, bo tak się kończy to czytanie, że największą radość znajdowali przy synach ludzkich. Jeszcze ich wtedy nie było, jeszcze nas wtedy nie było, a Bóg już się cieszył, że będziemy. To wszystko, co robił, to już się cieszył, że robi, dlatego że za chwilę przyjdzie Adam i będzie mógł mu popsuć ten rów, który zrobił. Będzie mógł wchodzić na góry, będzie mógł biegać po trawie. A czy myślisz, że to jest doskonały opis tego, co to jest Trójca Święta? Trójca Święta to jest właśnie taki sposób bycia. To jest właśnie taki sposób funkcjonowania. Spróbuj sobie przypomnieć ten moment, kiedy coś ci sprawiło ogromną radość. Jakieś ostatnie wydarzenie, że jak się o czymś dowiedziałeś, to się po prostu uśmiechnąłeś od ucha do ucha. To się nazywa Trójca Święta. Jeżeli są tu mamy, a jest ich tu pewnie dużo, to sobie przypomnijcie ten moment, kiedy urodziłyście dziecko i wam je przyniesiono po raz pierwszy i je zobaczyłyście. Bo myślałyście, że to jest najpiękniejsza istota na świecie. To się nazywa Trójca Święta. Mówię o tym dzisiaj, bo dzisiaj moja siostra cioteczna rano o ósmej urodziła córkę. I myślę, że ona dzisiaj święto Trójcy Świętej zrozumiała, co to znaczy Trójca Święta. Bo Trójca Święta to jest stanąć przed kimś i razem z tym kimś doznać niewiarygodnej radości. Na tym polega bycie Trójcą Świętą. Przypomnijcie sobie ten moment, kiedy się po raz pierwszy zakochaliście. I kiedy jak myśleliście o tym, że tylko kogoś spotkacie jutro, to już po prostu nie mogliście wytrzymać. To się nazywa Trójca Święta. Myślę, że Trójca Święta jest w naszym życiu obecna znacznie więcej, znacznie bardziej, znacznie częściej, niż w ogóle przypuszczamy. Bo to nie jest teologiczna prawda, której nie zrozumiemy. Tylko to jest sposób funkcjonowania w tym świecie. Ale jest jeszcze jedna bardzo fajna rzecz. Otóż w drugim czytaniu dzisiaj św. Paweł mówi, że ta Trójca Święta to jest nie tylko wtedy, kiedy jest tak strasznie radośnie. Ale on mówi, że ona jest też wtedy, kiedy doznajemy jakiegoś ucisku. Bo mówi, że ucisk prowadzi do cnoty, cnota prowadzi do nadziei, a nadzieja prowadzi do miłości. A miłość to jest Trójca Święta. Bo może jest tak, że jak wrócisz dzisiaj do domu, to tam nie ma za wiele powodów do radości. To nie jest tak, że jak zobaczysz tego, kto tam jest, to od razu się uśmiechniesz od ucha do ucha. Bo może jest różnie. A Paweł mówi, jeśli spróbujesz, to tam będzie Trójca Święta. Może jest tak, że twoje dziecko, które kiedyś urodziłeś i sprawiało ci wielką radość, teraz ci już tej wielkiej radości nie sprawia. Bo może żyje tak jak żyje i tobie się to nie bardzo podoba. Może twoi rodzice nie bardzo ci sprawiają radość. Może nie są tacy, jak marzysz o tym, żeby byli. Paweł napisze, jeżeli spróbujesz mimo to, w jakikolwiek sposób ich pokochać, to to jest Trójca Święta. Słuchajcie, ona jest obecna w każdej naszej próbie miłości. Nie tylko w tej radosnej, nie tylko w tej cudownej, nie tylko w tej, kiedy nam się bardzo chce. Tylko w każdej sekundzie, kiedy spróbujesz się odważyć na to, żeby chociaż jest bardzo trudno, chociaż jest bardzo ciężko, to i tak spróbujesz okazać jakąś miłość, natychmiast stajesz się taki jak Trójca Święta. Myślę, że dzisiejszego dnia, kiedy świętujemy Świętą Trójcę, to Pan Bóg nas zaprasza tylko do jednej, może nie prostej, ale do jednej oczywistej rzeczy. Spróbuj dzisiaj komuś, gdzieś okazać miłość. Jeśli to jest ta radosna, to super. Jeśli to jest ta nieradosna, to trochę trudniej, ale też spróbuj. To będzie twoje świętowanie Trójcy Świętej. Dlatego, że my jesteśmy stworzeni na wzór właśnie takiej Trójcy. Takiej, która próbuje tylko i wyłącznie okazywać miłość. Pomyśl, jak dzisiaj wyjdziesz z tego kościoła i gdzieś pójdziesz do domu, może do jakichś znajomych, może gdziekolwiek. Zadaj sobie tylko jedno pytanie. Czy możesz komuś gdzieś okazać miłość? Najdrobniejszą. Może bardzo trudną i taką, której ci się nie chce, bo nie ma powodu, żeby tam gdzieś miłości okazywać. Odważ się na to. To wtedy będzie wielkie święto Trójcy Świętej dzisiejszego dnia.