 Dzień dobry, szczęść Boże, dobry wieczór. Moi drodzy, witam was najserdeczniej w tą niedzielę bardzo wyjątkową, bo jest dzisiaj pierwsza niedziela Adwentu, zaczynamy nowy rok liturgiczny, wszystko zaczyna się od nowa. I jak zawsze CNN, czyli komentarz do dzisiejszych czytań. Proszę dzisiaj, kochani, posłuchajcie drugiego czytania, bo chciałbym wam dzisiaj o nim trochę opowiedzieć. Bardzo mnie ono dzisiaj zaprasza do pewnej roboty. Mam nadzieję, że was również zaprosi. Posłuchajcie, jak ono brzmi. Tak pisze św. Paweł Bracia, rozumiejcie chwilę obecną. Teraz nadeszła dla was godzina powstania ze snu. Teraz bowiem zbawienie jest bliżej nas niż wtedy, gdy uwierzyliśmy. Noc się posunęła, a przybliżył się dzień. Odrzućmy więc uczynki ciemności, a przyobleczmy się w zbroję światła. Żyjmy przyzwoicie, jak w jasny dzień. Nie w hulankach i pijatykach, nie w rozpuście i wyuzdaniu, nie w kłótni i zazdrości, ale przyobleczcie się w Pana Jezusa Chrystusa i nie troszczcie się zbytnio o ciało, dogadzając rządzą. Moi drodzy, chciałbym, żebyśmy chwilę się dzisiaj zatrzymali nad tym fragmentem św. Pawła z listy do Rzymian, dlatego że jest w nim, tak jak mówiłem już na początku, bardzo konkretne wezwanie, bardzo kilka konkretnych zadań, które stawia przed nami św. Paweł. Nie bez przyczyny, myślę, Kościół wybrał ten tekst właśnie na początek Adwentu. Bardzo bym chciał, żebyśmy ten Adwent zaczęli bardzo konkretnie. Otóż, moi drodzy, rozpoczyna się czas, najbliższe trzy tam tygodnie z kawałkiem, kiedy ma się dokonać w nas zmiana. Wiem, tak jak co roku, tak jak zawsze w Adwencie, tak jak zawsze w Wielkim Poście i człowiek sobie oczywiście często mówi no matko, to już jest 40, 50 raz w moim życiu, na pewno się nic nie zmieni. Takie myślenie, kochani, do nikąd nas nie zaprowadzi. Nie. Trzeba potraktować ten dzisiejszy dzień, tą dzisiejszą pierwszą niedzielę Adwentu, jako naprawdę nowy start. Do czego ma nas to doprowadzić? Cel jest bardzo prosty. Mówi św. Paweł, chodzi o to, żeby się wreszcie obudzić, że mamy wreszcie, jak mówi tutaj, nadeszła godzina powstania ze snu. Kochani, sen jest w Piśmie Świętym bardzo często obrazem śmierci, czyli kiedy się mówi o kimś, że on zasnął, to chodzi o to, że jego życie jest tak, jakby było martwe. Jego życie jest po prostu do niczego. Pamiętacie, jak umarł Łazarz, nie? To właśnie jego śmierć nazywa Pan Jezus snem. Mówi, że mój przyjaciel Łazarz zasnął, czyli jego życie się jakby skończyło. I kochani, bardzo wielu z nas, jeżeli nie wszyscy, śpi życiowo. I chodzi o to, żebyśmy się wreszcie obudzili. Mało tego, w tym tłumaczeniu troszeczkę to nie brzmi tak, jak w oryginale, bo w oryginale jest napisane, że nadszedł czas, kiedy mamy być obudzeni ze snu. Czyli nie tyle sami mamy wstać, nie tyle sami mamy się obudzić, tylko ktoś nas chce obudzić. Kochani, to jest w ogóle bardzo ważna różnica. Adwent nie jest czasem, kiedy my mamy wykonać największą robotę i Panu Bogu się pokazać jako jacyś tam zmienieni. Nie. To On nas chce obudzić, a my mamy go tylko umożliwić. Dlaczego? Kochani, na pewno zdarzyło wam się w życiu wielokrotnie coś takiego, że byliście, nie wiem... albo zmęczeni, albo po jakiejś właśnie nieprzespanej nocy i ktoś was próbował, dobudzić i się nie dało. Nie? W takim sensie, bo byliście w takim stanie takiego otumanienia, takiego jakiegoś takiego no... wsobnego wsyśnięcia, przepraszam za wyrażenie, że bardzo trudno było was dobudzić. I uwaga, kochani, w Adwencie Pan Bóg będzie chciał nas obudzić. Tak mówi św. Paweł, że nadeszła godzina powstania ze snu, czyli nadeszła godzina, kiedy On będzie was budził, żebyście wreszcie powstali. I kochani, jest kilka rzeczy w naszym życiu, które sprawiają, że jesteśmy zamroczeni, że to budzenie nie dociera. To, że będzie budził, nie mam wątpliwości. To, że nie wszystkich obudzi, nie mam wątpliwości. Dlaczego? Dlatego, że część z nas będzie tak otumaniona, tak niewyspana, tak pogrążona w śnie, że nie usłyszy tego wołania. I teraz uwaga. Św. Paweł daje kilka punktów, gdzie mówi, co jest tym uśpieniem, gdzie mówi, co jest tym czymś, co sprawia, że my śpimy i nie dajemy się obudzić. Paweł to nazywa takimi słowami jak skończcie wreszcie życie w hulankach i pijatykach, w rozpuście i wyuzdaniu, w kłótni i w zazdrości. Kochani, chciałbym, żebyśmy się tym rzeczą przyjrzeli. Takim trzem segmentom, może czterem w sumie. Wiem, że Paweł oczywiście mówi też o bardzo konkretnych grzechach, tak? Hulanki i pijaństwo, czyli wszelkiego rodzaju imprazowe nadużywanie alkoholu, zabawa ponad miarę i tak dalej. Paweł mówi o rozwiązłości seksualnej, o rozpuście i wszelkiego rodzaju grzechach, których się pogrążasz tak cieleśnie. Mówi o niezgodzie i tak dalej. Ale chciałbym, żebyśmy to potraktowali jako też pewne opisy takich rzeczywistości w nas, którymi trzeba się zająć, które nas zamraczają. Uwaga... Co to jest to pierwsze? Na czym polegają hulanki i pijaństwo? Wiadomo, że w niektórych kłopatkach chodzi po prostu zwyczajnie o alkoholizm, tak? Ale... Kochani, słowo hulanki, które tam jest, tak naprawdę oznacza święto dionizyjskie, czyli oznacza w ogóle takie podejście do życia, gdzie całe twoje życie jest nieustanną próbą wypełnienia się jakimiś rozrywkami, przyjemnościami, czymś, co zagłuszy twoją pustkę. Uwaga, kochani... Pierwszy rejon, któremu trzeba się dzisiaj przyjrzeć, bo mamy trzy tygodnie, żeby się nim zająć, to jest takie pytanie. Czym się zagłuszasz? I rzeczywiście, czasem to może być bardzo konkretnie jakaś używka. Może ktoś z was ma problem z alkoholem, z nikotyną, nie wiem... z narkotykami, z jakimkolwiek rodzajem wypełniania pustki. Uwaga, kochani... Pierwsze zadanie, bardzo konkretne, nie chcę, żebyśmy szli w tym Adwencie, w tym roku, w żadne wielkie duchowe, wielkie wymagania, bardzo konkretne rzeczy. Czym wypełniasz pustkę swojego życia? Bo chodzi o to, żeby przestać ją wreszcie wypełniać. Dlatego, że otumaniasz się tymi rzeczami. Kochani, każdy z nas to musi poszukać, co to jest. Dla niektórych to są seriale, dla kogoś to jest gra w jakieś gry, dla kogoś to są jakieś aktywności fizyczne, dla kogoś to jest jakiś sposób, nie wiem... bycia w tym świecie, zajmowanie się takimi rzeczami, które wiesz, że są tak naprawdę zapychaczem nieustannym, bo jak tylko przestaniesz to robić, to zostajesz pusty, pusta i po prostu zginiesz od tej pustki. Czym się zapychasz? Dlatego, że, kochani, jeżeli się zapchamy zbytnio, to nas Pan Bóg nie obudzi. Zauważcie, jak się człowiek naje dużo węglowodanów, to się od razu senny robi, nie? Jak się człowiek nażre po prostu mnóstwo cukru, to się potem robi senny. Trudno jest kogoś takiego obudzić. Czym się nażerasz? Co jest twoją hulanką? Co jest twoim pijaństwem? Czym się upijasz, upajasz? Co sprawia, że nie dajesz się obudzić? Druga rzecz. Paweł mówi Koniec rozpusty i wyuzdaniu. Tam jest w ogóle bardzo ciekawa rzecz. Tutaj, gdzie nam przetłumaczono słowo rozpusta, dosłownie jest tam słowo łóżko. Paweł mówi koniec łóżka, tylko uwaga, tam nie chodzi tylko o złe łóżko. Tym słowem łóżko określa się również na przykład bliskość małżeńską. Tym słowem Biblia określa również współżycie małżonków ze sobą. Czyli uwaga, czy Paweł mówi koniec wszelką działalnością, że tak powiem, seksualną? Nie o to chodzi. Paweł wskazuje na rzeczywistość relacji międzyludzkich, na rzeczywistość relacji, które stają się, uwaga, wynaturzone. Co to znaczy? Niektóre z nich to są rzeczywiście relacje grzeszne, tak? Czyli rzeczywiście ktoś może z nas jest poplątany w jakieś złe seksualne nawyki, złe nałogi itd. Ale uwaga, tu nie chodzi tylko o to. Bardzo możliwe, że twoje małżeńskie łoże, czyli twoja relacja z drugim człowiekiem, czyli z żoną, z mężem, z dziećmi, ze wszystkim, co nazywamy bliskością, z przyjacielem jakimś, tak naprawdę zamyka ci drogę do Pana Boga, bo zrobiłeś z tego człowieka jakieś bóstwo. Bo... nie wiem... samotność może być czymś takim, która jest przeżywana w ten sposób, że nieustannie łakniesz kogoś i tak naprawdę nie szukasz Pana Boga, tylko szukasz wypełnienia tym kimś. Ile razy ja słyszałem od ludzi, że ja mam gdzieś Pana Boga, bo się modlę od lat o to, żebym był z kimś w związku i nie jestem. Pan Bóg mnie nie słucha, to ja nie będę Pana Boga w ogóle szukał, bo Pan Bóg nie daje nikogo do związku. Czyli tak naprawdę zrobiłeś sobie z tego związku złoża, zrobiłeś Boga. Uwaga, to cię zapycha znowu. To sprawia, że jesteś odurzony, odurzona pragnieniem bycia z kimś, relacji, miłości, związku, bliskości itd. i już nie szukasz Pana Boga. Zadaj sobie dzisiaj pytanie gdzie jest twoje łoże, takie to wynaturzone łoże? Bo oczywiście są też dobre i zdrowe relacje, ale nie o nich mówi św. Paweł. I wreszcie mówi na końcu, koniec, kłótni i zazdrości. Tu bym włożył dwie sprawy, bym to trochę oddzielił. Co znaczy kłótnia? Znaczy kochani, to już mówiłem wam wielokrotnie, jednym z największych tam, jedną z największych tam, największych zapór na łaskę Bożą jest trwanie w nieprzebaczeniu. Trzeba, kochani, bardzo konkretnie pomyśleć w tym Adwencie, z kim się trzeba pojednać. Może jesteś w jakiejś złości, w jakiejś kłótni, w jakiejś nienawiści, nadaj Boże, z jakimś człowiekiem i to właśnie to zamyka cię na to, żeby Pan Bóg mógł do ciebie przyjść. Twoje serce jest w klatce, twoje serce jest zamknięte i Bóg będzie chciał cię obudzić, a nie może, bo ty jesteś tak uczepiony tej złości, że cię nie obudzi. Co to jest to drugie? Zazdrość? Zazdrość polega na tym, że chcemy być kimś innym niż jesteśmy, nie? że widzimy innych ludzi, widzimy ich życie, widzimy ich dobra, talenty itd. albo cokolwiek innego i chcemy mieć tak, jak oni. Czyli nie widzimy siebie, czyli w końcu tylko udajemy kogoś innego. Chcemy żyć życiem innych ludzi, chcemy mieć inne życie niż mamy. Uwaga! To może być ogromny blok, ogromna zapora przed przyjęciem Pana Boga, bo Pan Bóg wtedy nie ma do kogo przyjść, bo ciebie nie ma. Bo ty jesteś kimś, kim nie jesteś. Jesteś kimś, kim marzysz, żeby być, a Pan Bóg nie będzie przychodził do fikcji. Pan Bóg chce przyjść do ciebie, chce przyjść do twojej sytuacji, do tego, co się w twoim życiu dzieje, nie do czegoś, co sobie wymyśliłeś. Znowu... czy sobie nie nabudowałeś w życiu, nie budujesz w życiu nieustannie udawania, że jesteś kimś innym? Ciągłego niezadowolenia z tego, kim jesteś. Kochani, spróbujcie się tym rzeczom przyjrzeć. Naprawdę chciałbym, żebyśmy ten Adwent zaczęli, zobaczymy jeszcze, jak będzie w kolejnej niedzielę. Może to jest jakiś pomysł, żebyśmy bardzo konkretne rzeczy, że tak powiem, wzięli do naprawy. Żebyśmy nie tyle patrzyli na jakieś wizje teologiczne, na jakieś wizje pociągające duchowe, ale po prostu zajęli się zwyczajnie pracą nad tym, żeby nie być odurzonym, bo Pan Bóg chce nas obudzić. Czym ma się to skończyć? To jest takie zdanie Żyjmy przyzwoicie, jak w jasny dzień. Tam dosłownie w oryginale jest napisane, że Paweł mówi Chodźmy pełni godności z podniesioną głową pełni światła. Czyli rezultat jest taki, że chodzisz po prostu w świetle. Chodzisz dumny, w takim najlepszym znaczeniu tego słowa. Chodzisz pełen dobroci w sobie. Wiesz, że jesteś kimś niezwykłym. Bóg cię obudził, wstałeś i poszedłeś jako ktoś niezwykły. To się stanie, jak tamte rzeczy będziemy robić, jak będziemy je wyrzucać z naszego życia. Uwaga! Wyrzucamy w Adwencie tamte rzeczy. Kochani, bardzo was proszę, zróbcie dzisiaj taki przegląd tych spraw i zróbcie w związku z tym bardzo konkretne postanowienia, jak zamierzacie nad nimi pracować. Uwaga! Nad tymi rzeczami. Nie wymyślajcie jakichś głupot i innych postanowień adwentowych, tylko popracujcie nad tym, co nam podaje Słowo Boże. Dzięki temu, miejmy nadzieję, skończymy ten Adwent z podniesionymi głowami będziemy chodzić w świetle. Jakie to byłoby piękne. Myślę, że nic więcej nam nie potrzeba. Tyle na dzisiaj. Moi drodzy, to by było na tyle w tą dzisiejszą niedzielę. Bardzo, bardzo wam dziękuję. Mam nadzieję, że wystartujemy ten Adwent naprawdę dobrze. Moi kochani, widzimy się za tydzień w kolejnym CNN, a oczywiście widzimy się też w rekolekcjach różnych naszych adwentowych, które będą od jutra. Na Languście od jutra w poniedziałek. Przepraszam... zaczynają się rekolekcje ogrody. Bardzo was zapraszam. Co raz w tygodniu, w poniedziałki, środy i piątki będą ogrody. Ciągle się też modlimy na różańcu w Nowelnie Pompajańskiej. Jeżeli ktoś chce, zapraszam na Instagram, pewnie będzie znowu niedługo jakiś różaniec na żywo. Może nawet dzisiaj wieczorem. Ściskam, pozdrawiam, błogosławię i do zobaczenia. Z Bogiem, paaa...