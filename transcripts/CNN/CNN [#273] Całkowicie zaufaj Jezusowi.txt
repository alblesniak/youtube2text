 Dzień dobry, szczęść Boże, dobry wieczór Moi drodzy, witam was bardzo serdecznie w kolejnym naszym niedzielnym spotkaniu z cyklu CNN i zapraszam, jak zawsze, na komentarz do Ewangelii. Posłuchajcie proszę dzisiejszej opowieści ze św. Łukasza następujący fragment Pewnego razu, gdy tłum cisnął się do Jezusa, aby słuchać słowa Bożego, a On stał nad jeziorem Genezaret, zobaczył dwie łodzie stojące przy brzegu, rybacy zaś wyszli z nich i płukali sieci. Wszedłszy do jednej łodzi, która należała do Szymona, poprosił go, żeby nieco odbił od brzegu. Potem usiadł i z łodzi nauczał tłumy. Gdy przestał mówić, rzekł do Szymona wypłyń na głębie i zarzućcie sieci na połów. A Szymon odpowiedział Mistrzu, całą noc pracowaliśmy i nic nie ułowiliśmy, lecz na Twoje słowo zarzucę sieci. Skoro to uczynili, zagarnęli tak wielkie mnóstwo ryb, że sieci ich zaczynały się rwać. Skinęli więc na współtowarzyszy w drugiej łodzi, żeby im przyszli z pomocą. Ci podpłynęli i napełnili obie łodzie, tak, że się prawie zanurzały. Widząc to, Szymon Piotr przypad Jezusowi do kolan i rzekł Wyjdź ode mnie, Panie, bo jestem człowiekiem grzesznym. Jego bowiem i wszystkich jego towarzyszy wzdumienie wprawił połów ryb, jakiego dokonali. Jak również Jakuba i Jana, synów Zebedeusza, którzy byli wspólnikami Szymona. A Jezus rzekł do Szymona Nie bój się, odtąd ludzi będziesz łowił. I wciągnąwszy łodzie na ląd, zostawili wszystko i poszli za nim. Moi drodzy, bardzo znana, bardzo słynna Ewangelia, też taka Ewangelia, o której ja bardzo lubię opowiadać na różnych rekolekcjach, więc mam wrażenie, że po prostu wszystko, co się dało, tej Ewangelii już opowiedziałem. Ale chciałbym na jeden szczegół waszą uwagę zwrócić i z tego szczegółu zbudować pewną rzeczywistość. Kochani, to jest scena, którą nazywamy powołaniem św. Piotra. Nie wiem, czy zauważyliście, że św. Piotr był powoływany co najmniej dwa razy. Pewnie można go w ogóle więcej znaleźć, ale dwa razy w taki oficjalny sposób. Mamy tutaj to jedno spotkanie z Parym Jezusem, kiedy Pan Jezus go powołuje pójdź za mną i idą za Nim. Jakby stają się On, potem jeszcze Jan, Jakub uczniami Pana Jezusa. Ale mamy też potem kilka rozdziałów dalej. Pamiętacie wybór dwunastu, co nie? Kiedy Pan Jezus spośród wielkiego grona uczniów, którzy z Nim chodzili, wybiera dwunastu. Czyli uwaga... To powołanie tutaj, kochani, w tym miejscu nie jest powołaniem na apostoła. Powołanie na apostoła będzie dopiero za, nie wiem, parę miesięcy, nie wiem dokładnie, kiedy to było, ale dużo później. Można by odróżnić dwa powołania u św. Piotra. Powołanie do pewnej funkcji i to będzie to drugie powołanie, czyli powołanie do bycia apostołem, bycia tym, który będzie w imieniu Pana Jezusa głosił, nauczał, czynił cuda itd. Potem, jak się też okaże, będzie pierwszym papieżem. I mamy powołanie to pierwsze, które nie jest powołaniem apostolskim, tylko jest powołaniem do bycia uczniem Pana Jezusa. I, kochani, bardzo warto się przyjrzeć, co to znaczy to pierwsze powołanie. Zobaczcie, tu jest taki pewien bardzo piękny ciąg wydarzeń. Zawsze mnie dziwiło w tej Ewangelii, że kiedy Pan Jezus przychodzi do tej miejscowości Kafarnam, gdzie mieszkał Piotr, to Piotra nie ma w tym tłumie, który lgnie do Pana Jezusa, nie? Napisane jest, że był tam jakiś ogromny tłum ludzi, który się cisnął do Jezusa. Czyli są tam ludzie, którzy chcą z Jezusem być. Zobaczcie, Piotra tam nie ma w tym tłumie. Piotr jest na boku w swoich sprawach, dlatego że Piotr ma właśnie załamkę życiową, nie? bo łowił rybę całą noc i nic nie złowił, więc pewnie jest trochę podłamany. Nie interesują go żadne sprawy duchowe. Uwaga, kochani, to jest o tyle ciekawe, że on Pana Jezusa już poznał. On Go spotkał nad Jordanem, on był w kanie galilejskiej, widział cud i jest ogromna szansa, że Jezus też wcześniej był już u niego w domu. Mimo to, kiedy Pan Jezus tam staje, to Piotra tam nie ma. I potem jest bardzo ładny ciąg wydarzeń, który dla mnie jest takimi etapami jakby pewnego zbliżania się do Pana Jezusa. Zobaczcie, najpierw Piotr jest całkowicie z boku, czyli słyszy o Bogu, słyszy o Jezusie, nawet Go zna, w takim sensie wie, że On jest, nawet Go już zobaczył kiedyś, ale nie jest jakoś za bardzo zainteresowany. Drugi etap jest taki, zauważcie, że Pan Jezus wsiada do Niego do łódki, czyli można powiedzieć, są już dosyć blisko, są razem we dwóch na łodzi, ale słowa, które mówi Pan Jezus na łódce nie są do Piotra, ale są do ludzi. Bo zauważcie, napisane jest, że Pan Jezus tam, z tej łodzi, nauczał te tłumy, które przyszły. Czyli to nie jest nauka skierowana bezpośrednio do Piotra, tylko taka nauka ogólna, nauka do ludzkości. Zaraz to jeszcze wytłumaczę, dlaczego to mówię. I dopiero potem jest trzeci etap, kiedy Pan Jezus jakby odwraca się od tych ludzi, a koncentruje się na konkretnej sytuacji św. Piotra i prosi go o coś trudnego, prosi go o łowienie ryb w środku dnia. Do tego zaraz wrócimy. Kochani, dlaczego mówię o takich trzech etapach? Dla mnie, kochani, to jest taki moment pewnego takiego... nie wiem, jak to nazwać... takiego etapowego przybliżenia się do Boga, który każdy z nas musi wykonać. Zobaczcie, pierwszy etap jest taki, że słyszy się o kimś takim, jak Bóg, że On jest, nawet się miało okazję jakoś tam, że tak powiem, omknąć o Niego. No bo się brało udział, nie wiem, w jakichś wydarzeniach religijnych, bo się Go jakoś tam spotkało, w takim sensie, wiecie, takim religijnym. Takim, że słyszymy o tym, że jest Bóg. Kochani, na takim etapie jest ogromna większość ludzkości. No pewnie nie wszyscy, bo może jest ktoś taki na świecie, kto nigdy o Bogu nie słyszał, chociaż w dzisiejszym dzisiejszym to chyba już jest niemożliwe. Kiedyś rzeczywiście mogło tak być. Ale dzisiaj chyba każdy słyszał o tym, że Bóg jest. I każdy też widział, że tak powiem, różnego rodzaju działalność tego Pana Boga w postaci kościołów, świątyń, kapłanów i tak dalej. Czyli to jest pierwszy etap. Czyli taka pierwsza świadomość, że istnieje ktoś taki, jak Bóg. Że jest taka rzeczywistość. Czy w nią wierzę, czy nie? To jest zupełnie inna sprawa. Ale jakby wiem, że taka rzeczywistość gdzieś się pojawia w świecie. Drugi etap jest taki, że decyduje się rzeczywiście tego Boga posłuchać i rzeczywiście decyduje się OK, może bym w Niego uwierzył, może rzeczywiście chciałbym być blisko Niego, ale póki co słyszę to na takim poziomie bardzo ogólnym. Czyli słyszę, że jest pewna nauka od tego Pana Boga, że są pewne zasady, że On mówi, że są pewne rzeczy dobre i złe. Czyli to, co się dzieje w tym etapie, kiedy Pan Jezus głosi z tej Jego łodzi do ludzi. Czyli, kochani, można być takim uczniem Pana Jezusa, który jakby słucha nauki Pana Boga, słucha tego, co dobre i co złe, słucha o przykazaniach, słucha, jakie są zasady bycia człowiekiem wierzącym itd. ale to jest ciągle jakby nie Jego własne. To jest ciągle na poziomie ludzkości. To jest nauka skierowana do wszystkich ludzi. I potem następuje trzeci etap, który jest już bezpośrednim spotkaniem tego człowieka z Bogiem i zobaczcie, jak ono się tutaj dokonuje. Ono się to dokonuje w takim momencie, kiedy Piotr doświadcza pewnego braku, kiedy Piotr doznał pewnej porażki życiowej, mało tego, Pan Jezus go zaprasza, żeby mu uwierzył na Słowo, że jeżeli zacznie stosować jego polecenia w życiu, to zaczną się dziać w jego życiu niezwykłe rzeczy. Czyli to jest taki etap, kiedy Bóg go prosi o bardzo konkretną, indywidualną wiarę w to, co Bóg mu proponuje. W tym wypadku to polega na tym, że Bóg mu mówi, żeby wypłynął w środku dnia na środek jeziora, żeby łowić ryby, tak? Kochani, no to jest bardzo dziwne wezwanie. Dla każdego rybaka to jest wyzwanie w ogóle absurdalne. Ryb się nie łowi w środku dnia, ryb się nie łowi w południe, ryb się łowi w nocy. Czyli zobaczcie, jest taki moment przełomowy, kiedy nagle Bóg cię zaprasza słuchaj, chciałbym, żebyś przeszedł do takiego ogólnego myślenia o tym, co jest dobre i co złe i o tym, jak to się ewentualnie można dostać do nieba, tylko ja mam dla ciebie bardzo konkretne propozycje. Słuchaj, chciałbym, żebyś to, to i to zrobił, żebyś z tego i z tego zrezygnował, żebyś w swoim życiu zaczął funkcjonować totalnie mi ufając, całkowicie mi wierząc. Zobaczcie, Piotr tam wypływa z takim słowem, on mówi Panie, wypływam tylko na Twoje słowo. Czyli po mojemu to jest bez sensu, czyli po mojemu to życie według tego, co Ty mówisz, to w ogóle to się nie zgadza. To w ogóle jest... to jest donikąd. Ale w związku z tym, że Ty to mówisz, czyli ufam Ci, no to wypłynę. Kochani, tutaj się wydarza coś, co możemy nazwać osobistą relacją Piotra z Panem Jezusem. Tu nie chodzi, kochani, o to, że on Go powołuje na apostoła. Nie, to będzie później. Tu nie chodzi o to, że on... oczywiście on mu tutaj zapowiada już to, że to się wydarzy kiedyś, nie? Mówimy na końcu tego spotkania, że ja cię kiedyś uczynię rybakami, rybakiem ludzi. Ale to nie jest jeszcze o tym momencie. Ten moment polega na tym, że Piotr, że tak powiem, zostaje zaproszony słuchaj mnie we wszystkim, zaufaj mi całkowicie, nie traktuj mnie jak ogólnej nauki dla ludzkości, tylko traktuj mnie jak kogoś, komu ufasz osobiście. Mimo, że tobie się może wydawać, że moje słowa są absurdalne, to zaufaj mi osobiście. I kochani, tutaj się rozpoczyna wielka przygoda Piotra z Panem Jezusem. Dopiero potem będą jakieś misje, dopiero potem będzie apostolstwo, dopiero potem będzie papiestwo, dopiero potem zostanie mu nadana taka albo inna funkcja itd. To są tylko rzeczy drugorzędne. Kochani, dlaczego o tym mówię? Wielu z nas, kiedy zadaje sobie pytanie jaka jest wola Boża względem mnie, co ja mam robić, czego Pan Bóg ode mnie chce, jakie jest moje powołanie, którędy mam pójść, o co w tym wszystkim chodzi, to, że tak powiem, bardzo często wybiegamy do tego drugiego powołania, czyli myślimy od razu o funkcjach, myślimy o pewnej ścieżce życiowej, myślimy o zadaniach, myślimy o tym, jak ma nasze życie wyglądać. A Jezus, kochani, szuka najpierw czegoś innego i to następne nie jest możliwe bez tego pierwszego. Jeżeli nie masz z Jezusem tej więzi, gdzie ty Mu zaufałeś osobiście, gdzie osobiście Mu powierzyłeś swoje życie, w sensie Jezu słucham cię we wszystkim, jeżeli ty mówisz, że coś jest złe, to chociaż wszystko będzie we mnie krzyczeć, że to jest dobre, że to jest cudowne, to ja ci wierzę, że ty powiedziałeś, że to jest złe. Jeżeli ty powiesz, że coś jest dobre, a we mnie będzie wszystko krzyczało, ale to mnie skrzywdzi, ja ci, Jezu, ufam całkowicie. Kochani, takich rzeczy w życiu jest mnóstwo. Ja mam wrażenie, że od paru tygodni wam o tym już mówię, gdzie my jakby przedkładamy naszą mądrość nad Jego mądrość. Ale jeżeli ktoś Mu zaufa, jeżeli ktoś Mu totalnie zawierzy, że Jezus, mimo że proponuje łowienie ryb w środku dnia, że Jezus ma rację, że Jezus jest godny zaufania, czyli przeszliśmy z tego faktu, że Bóg jest, przez ten fakt, że ok, są też jakieś Jego zasady, które może warto by w życiu stosować, do tego, że wszystko, co powie, to jest moje. To jest moje indywidualnie, moje. Ja Mu we wszystkim wierzę. Kochani, kiedy to się stanie, to wtedy Bóg może cię wyprowadzić na ścieżkę, która jest dla ciebie właściwa. Kochani, dlaczego na przykład jest tylu księży, którzy, no właśnie, jak to mówimy, nie są księżmi z powołania? To jest w ogóle głupie wyrażenie, ale tak czasami mówimy, nie? Mówimy o jakimś księdzu, mówimy o... Ten to jest ksiądz, ten to jest z prawdziwego powołania. Kochani, bo jeżeli ksiądz wcześniej nie zawrze z Jezusem takiej więzi, a tylko przyjmie pewną funkcję, no to właśnie to do nikąd nie prowadzi. Dlaczego, kochani, jest tyle małżeństw, które się nie kończą wielką miłością, nie kończą się wielką przyjaźnią, wielkim byciem ze sobą, tylko kończą się rozwodem i dramatem? Dlatego, że jeżeli, kochani, nie przyjęliśmy z Jezusem tej funkcji bycia z Nim w totalnym zaufaniu, to potem tego zadania, jakim jest małżeństwo, nie będziemy w stanie wypełnić. A my zawsze pytamy jaka droga, jakie moje powołanie, którędy? To jest na potem, kochani. Ważniejsze jest to, czy wcześniej wejdziesz z Jezusem w tą relację. Ta relacja, ona potem w tobie wykształci to, kim masz być. Kochani, to jest bardzo ważna Ewangelia. Ona pokazuje to pierwsze, najważniejsze powołanie Piotra. Nie powołanie apostolskie, tylko powołanie do bycia w totalnym zaufaniu do Jezusa. Tylko ktoś, kto wejdzie z Nim w taką relację, odnajdzie swoją ścieżkę. Życiową. ♪ muzyka ♪ Moi drodzy, moi kochani, moi mili, bardzo wam dziękuję za to nasze kolejne spotkanie. Z CNN-owej bardzo się cieszę, że się ciągle spotykamy, słuchamy słowa i próbujemy je zgłębiać. Życzę wam najpiękniejszej niedzieli, jaka się tylko da. Ściskam was, pozdrawiam was, błogosławię was i miejcie się, proszę, najlepiej na świecie. Z Bogiem!