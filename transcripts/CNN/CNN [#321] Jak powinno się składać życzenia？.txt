 Dzień dobry, szczęść Boże, dobry wieczór, moi drodzy, bardzo serdecznie was witam w Nowym Roku, pierwszego dnia stycznia, w kolejną niedzielę, w kolejnym naszym spotkaniu z cyklu CNN. Tak to się dzisiaj składa, że mamy jednocześnie Święto Matki Bożej, Rodzicielki, mamy też Nowy Rok. Kochani, chciałbym, żebyście posłuchali dzisiaj pierwszego czytania, czyli czytania z Księgi Liczb, bo o nim chciałbym wam parę słów opowiedzieć. Posłuchajcie. Pan mówił do Mojżesza tymi słowami Powiedz Aaronowi i jego synom Tak oto macie błogosławić Izraelitom. Powiecie im Niech cię Pan błogosławi i strzeże, Niech Pan rozpromieni oblicze swe nad tobą, Niech cię obdarzy swą łaską, Niech zwróci ku tobie swoje oblicze i niech cię obdarzy pokojem. Tak będą wzywać imienia mojego nad Izraelitami, a ja im będę błogosławił. Kochani, zawsze w Nowy Rok jest błogosławieństwo Aaronowej. To jest też taki zwyczaj już od lat też w Kościele, że na Nowy Rok błogosławimy się właśnie tym błogosławieństwem. Kochani, wiecie, że błogosławieństwo to jest tak naprawdę życzenie, bo błogosławić to jest dobrze mówić, dobrze życzyć. My, kiedy składamy sobie życzenia, to de facto się błogosławimy. Kochani, zobaczcie, że mamy bardzo wiele okazji, przy których składamy sobie życzenia, nie? właśnie... nie wiem... Nowy Rok, chociaż to pewnie może trochę najrzadziej ze wszystkich, ale święta, urodziny, imieniny, jakieś rocznice, no jakieś takie momenty, gdzie jest jakiś wyjątkowy dzień i chcemy drugiemu człowiekowi coś dobrego powiedzieć. I kochani, zobaczcie też, że często te nasze życzenia, chociaż nie wątpię, że są zazwyczaj, pewnie nie zawsze, ale zazwyczaj, szczere i naprawdę z serca, to one są takie trochę... takie trochę o niczym, co nie? Zobaczcie sobie, często mówimy tam zdrowia, szczęścia, pomyślności, nie? Cokolwiek to znaczy. No może zdrowie jeszcze jest jakoś najbardziej konkretne, tak? Kochani, chciałbym na podstawie tego błogosławieństwa pokazać wam, na czym naprawdę polega składanie komuś życzeń. W sensie, że jeżeli chcecie komuś złożyć życzenia, czy to z okazji Nowego Roku, czy to z okazji jego urodzin, czy też bez żadnej okazji, bo chcecie komuś błogosławić, to na czym polega błogosławieństwo, bo to o Aaronowie nas dokładnie uczy, o co chodzi w byciu życzącym dla drugiego człowieka jakiegoś dobra. Zobaczcie, tylko nie mamy tam trzy rzeczy, każda z nich składa się jakby z dwóch segmentów, czyli można powiedzieć, w sumie jest tam sześć życzeń, ale jakby te dwójki są połączone. I kochani, chciałbym, żebyśmy to potraktowali dosłownie jakby jaką postawę przyjąć względem osoby, której składasz życzenia według tego, co mówi to błogosławieństwo o Aaronowe, żeby jej naprawdę błogosławić. Zobaczcie, w pierwszym błogosławieństwie, czyli w tej pierwszej części mamy Niech Pan cię błogosławi i strzeże. Kochani, to jest bardzo ciekawa rzecz. W takiej tradycji żydowskiej zawsze tą pierwszą formułę błogosławieństwa odnoszono do rzeczy materialnych. Nawet w takim tłumaczeniu teory, takim dosyć bezpośrednim, można to zdanie zobaczyć w taki sposób, że tam jest napisane, że Pan mówi Niech rzeczy, które posiadasz, będą błogosławione i niech Pan tych rzeczy strzeże. Czyli zobaczcie, Żydzi, kiedy ułożyli to błogosławieństwo, bo to oczywiście ułożył jakiś człowiek, wiadomo, że zna tnieja Ducha Świętego, ale to on jakby swoim myśleniem, swoją kulturą, swoim postrzeganiem rzeczywistości wiedział, że Pan Bóg zaczyna najpierw od błogosławienia rzeczywistości materialnej, nie? I nie chodzi tylko o to oczywiście, że teraz, nie wiem, jesteś błogosławiony, kiedy jesteś bogaty, nie. Tylko chodzi o to, że Panu Bogu naprawdę zależy również i On tego etapu nie pomija. Te zdania, które w ogóle są właśnie pierwsze, czyli w ogóle podstawowe, takie fundamentalne, na tym się buduje resztę, wymiar rzeczywistości, który polega na tym, żebyś miał gdzie mieszkać, miał co jeść, żebyś miał ciepło, żeby te rzeczy, które masz, żebyś ich nie stracił, żeby Pan chce ich strzec. Kochani, co to znaczy dla nas, kiedy uczymy się błogosławić, uczymy się życzyć od Pana Boga, od tego aaronowego błogosławieństwa? To znaczy, że kiedy komuś życzysz czegoś, to najpierw powinieneś zapytać, powinieneś wiedzieć, czego mu potrzeba. I to w takim wymiarze, zauważcie, bardzo takim codziennym. Kochani, życzenie komuś, nie wiem, wielkiej pomyślności, kiedy on nie ma co jeść, jest bez sensu. Życzenie mu wielkich osiągnięć, nie wiem, naukowych, kiedy jemu jest zimno, nie ma sensu. Człowiek dobrze życzący zna potrzeby, również te najbardziej podstawowe, tego, komu życzy. Kochani, nie ma nic piękniejszego chyba, jak kiedy na przykład jakiś życiorazie dostaje jakiś prezent, nie? na przykład na urodziny albo na coś, który dokładnie odpowiada temu, czego potrzebowałeś. My oczywiście często dajemy tak, jak my byśmy chcieli dostać, nie? tak jak my... Ja często, jak sobie przypomnę, byłem dzieckiem, dawałem rodzicom takie prezenty, które miałem nadzieję, że oni mi potem sami oddadzą i ja je będę miał, nie? Kochani, to nie o to chodzi. Chodzi o to, żeby zobaczyć, czego naprawdę potrzeba drugiego człowiekowi i jakby życzyć mu właśnie tam, tam, gdzie on ma potrzeby, tam, gdzie on ma braki, tam, gdzie on ma jakieś pustki. Zobaczcie, że życzenie w takim kluczu staje się tak naprawdę znajomością drugiego człowieka, nie? Powiedzenie właśnie ogólnikowych słów niech ci tam się powodzi, nic nie znaczy, bo to... znaczy no niby to każdemu jest potrzebne, nie? żeby nam się powodziło, ale no właśnie... Ale co to znaczy? Nie, kochani. Błogosławieństwo Aaronowe uczy znajć potrzeby drugiego człowieka, rozpoznaj, o co chodzi, zobacz, jakie on ma braki i tego mu właśnie życz. Życz mu też tego, że jeżeli będzie to miał, żeby tego nie stracił, żeby to było strzeżone. To jest bardzo piękne podejście, takie jakby... moglibyśmy by dzisiaj powiedzieć takie spersonalizowane życzenia, nie? w takim może głupim języku. Ale, kochani, pomyślcie, czy kiedy komuś błogosławicie, kiedy komuś dobrze życzycie, to no właśnie... posługujecie się ogólnikami, posługujecie się rzeczami, które można dopasować do wszystkich, nie? Czy też właśnie chodzi bardzo konkretnie o tego człowieka i jego potrzeby. To jest pierwsza rzecz. Druga. Niech Pan rozpromieni oblicze swe nad tobą i niech cię obdarzy łaską. Kochani, co to znaczy? Zobaczcie, że rozpromienione oblicze, kiedy patrzysz w rozpromienione oblicze, kiedy wiesz, że to oblicze widzi ciebie i ono się na twój widok rozpromienia, no to znaczy, że znajduje w tobie coś radosnego, w sensie coś, co budzi jego radość, coś, co budzi jego zachwyt. To drugie jeszcze, czyli ta łaska. Zobaczcie, że być dla kogoś łaskawym to jest takie, że jakby... no jest we mnie życzliwość względem drugiej osoby, czyli jakby bardzo chciałbym, żeby to dobro, które widzę, żeby było takie jeszcze większe, żeby się rozwijało, chciałbym być przy tym dobro i tak dalej. Co to znaczy? Kochani, Pan Bóg, kiedy nam błogosławie, kiedy nam życzy, kiedy rozpromienia nad nami swoje oblicze, no to po prostu pokazuje nam naszą godność, pokazuje nam naszą wartość, pokazuje, kim jesteśmy, pokazuje, że jest zachwycony tym, kim jesteśmy, pokazuje, że to, co widzi, to budzi jego radość. Jeżeli chcecie komuś życzyć, to pokażcie mu jego cudowność, pokażcie mu jego piękno. Zadajcie sobie pytanie, czy on, patrząc w wasze oczy, widzi zachwyt sobą, czy widzi rzeczy, które są wartościowe, czy widzi, że jest godny czegoś, że jesteście po prostu dumni z tego kogoś i tak dalej, i tak dalej. Kochani, życzyć komuś bez jednoczesnego zachwytu tym kimś, to będzie nieprawdziwe, to będzie takie... no... nie chcę powiedzieć, możesz zawsze na siłę, ale no właśnie, dobrze się przyjmuje życzenia, kiedy się widzi zachwyt sobą. Nie ma chyba nic piękniejszego, kochani, kiedy ja widzę oczy drugiego człowieka, który patrzą na mnie, patrzą na to, co robię, patrzą na to, kim jestem i widzę, że są tym zachwycone. To jest bardzo piękne. Oczywiście można powiedzieć coś bardzo niedobrego, nie? Takie myślenie, bo można po prostu robić wszystko, żeby tylko ten zachwyt budzić i żeby wymuszać go, nie? jakby u ludzi. Wiadomo, że nie o to chodzi. Ale kiedy widzisz ten szczery zachwyt, to rozpromienione oblicze, no to jesteś najszczęśliwszy. I wtedy nawet, kiedy nie dostajesz od tej osoby nic, ale dostajesz właśnie to rozpromienione oblicze, to to jest najpiękniejsze życzenie, jakie tylko może być. Pomyślcie dzisiaj, kochani, szczególnie o swoich jakichś bliskich, nie? Czy kiedy oni widzą wasze oblicze, to czy widzą rozpromienione oblicze, czy też może... no niekoniecznie. Trzecia rzecz, która z tą drugą jest mocno związana. Niech zwróci ku tobie swoje oblicze i niech cię obdarzy pokojem. Kochani, to wyrażenie niech zwróci ku tobie swoje oblicze to jest biblijnie takie dosyć jakby, że tak powiem, z pewną konotacją wyrażenie. Bo zobaczcie, skoro ma zwrócić, to znaczy, że miał to oblicze odwrócone. No trudno, jak ktoś na ciebie patrzy, no to nie mówimy Popatrz na mnie. Jak ktoś jest skierowany do ciebie, nie mówimy Ty, słuchaj, odwróć się do mnie. No bo to bez sensu, nie? Skoro prosimy, żeby ktoś się zwrócił do nas, no to znaczy, że jest odwrócony. Otóż, kochani, tak jak wam mówiłem wcześniej, jest czymś bardzo pięknym, kiedy widzimy zachwyt w drugim człowieku, nie? w jego obliczu, nad nami. No ale może być tak, że coś jest nie tak. Że ten ktoś po prostu odwraca swoją twarz, nie wiem... ze wstydu, zażenowania, z jakiegoś takiego... może nawet odrzucenia, nie? Błogosławić komuś, to przestać odwracać twarz. To przestać się wstydzić. To przestać mówić Nie chcę cię znać. To przestać mówić Brzydzę się tobą i odwracam moją twarz. Zobaczcie, to obdarz pokojem, no to jest nic innego, jak pojednanie, nie? Czyli dobre życzenie komuś jest też przebaczaniem. Jest zapominaniem jego słabości. Kochani, nie oszukujmy się, wszystkie rzeczy budzą nawzajem w nas pogodne, rozpominane oblicza, nie? Czasem... czasem... zawsze... krzywdzimy się jakoś, robimy sobie złe rzeczy, źle się traktujemy. Dobrze komuś życzyć, to jest odwrócić to swoje odwrócenie. Czyli mówić Ok, nie będzie ci chychni, nie będę się odwracał, nie będę tobą, nie wiem... gardził, nie będę się gniewał, tylko patrzę na ciebie i chcę pokoju z tobą. Kochani, zobaczcie, jak głębokie są te życzenia. To nie jest takie tylko właśnie zdrówka, szczęścia, pomyślności, no i żeby było dobrze, nie? Żebyśmy za rok byli w dobrym zdrowiu i w dobrym stanie. Nie... Chcę wiedzieć, jakie są twoje potrzeby i chcę, żeby one zostały spełnione, a jak je zostaną spełnione, to chciałbym, żeby były zachowane, żebyś nie stracił tego, co znajdziesz. Chcę widzieć w tobie zachwycające rzeczy, chcę wzbudzić w tobie poczucie wartości i chcę, żebyś widział, jak jesteś wielki, piękny, wartościowy i godny. A kiedy coś będzie nie tak, to chcę ci przebaczać i nigdy nie chcę mieć odwróconego od ciebie oblicza. Tak nas, kochani, dzisiaj uczy błogosławieństwo Aaronowe życzenia drugiemu człowiekowi i innym ludziom. Kochani, pomyślcie, czy tak składacie życzenia. Jeżeli nie, nauczmy się od tego tekstu. ♪♪♪ Moi drodzy, moi kochani, moi mili, bardzo wam serdecznie dziękuję za to nasze kolejne spotkanie. Oczywiście w Nowym Roku dalej jedziemy z kazaniami. Kochani, jeżeli ktoś chce kazań na cały rok, może sobie lubi czytać, zawsze to mówię coś innego, niż to jest w książce, bo wiecie, że mam też wydanych niedzielników na wszystkie lata. Teraz jest chyba rok A, tak? Na rok A też jest wydany. Zapraszam, jeżeli ktoś chce, na każdą niedzielę jest kazanie. Tutaj w CNN-ie zawsze będę mówił pewnie jakieś inne. To nie tak, że będę czytał to, co sam kiedyś napisałem, nie w sensie... to i tak to, co napisałem, było kiedyś powiedziane, więc tak byłoby w koło Macieju. Też wam, kochani, polecam kartkownik na 2023 rok, jeżeli ktoś chce dobrego kalendarza. I, kochani, bo ogłosiliśmy już w tym tygodniu, wielbienie robimy w Ergo Arena w Gdańsku, Sopocie, 15 kwietnia. W opisie znajdziecie linki do biletów. Bardzo was zapraszamy na to wspólne wielbienie. Błogosławieni, właśnie pod takim tytułem, czyli o przekazywaniu sobie błogosławieństwa. Kochani, tyle na dzisiaj. Widzimy się, mam nadzieję, za tydzień. Ściskam was, pozdrawiam, błogosławię, pięknej niedzieli wam życzę i do zobaczenia, z Bogiem, papa.