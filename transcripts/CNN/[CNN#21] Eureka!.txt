 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w kolejnym kazaniu do okienka, czyli w CNN. Serdecznie zapraszam najpierw, tak jak zawsze, na Ewangelię, którą dzisiaj, w czwartą niedzielę roku zwykłego, czytamy podczas liturgii. Proszę posłuchajcie. Z Ewangelii św. Mateusza. Jezus, widząc tłumy, wyszedł na górę, a gdy usiadł, przystąpili do Niego Jego uczniowie. Wtedy otworzył usta i nauczał ich tymi słowami. Błogosławieni ubodzy w duchu, albowiem do nich należy królestwo niebieskie. Błogosławieni, którzy się smucą, albowiem oni będą pocieszeni. Błogosławieni cisi, albowiem oni na własność posiądą ziemię. Błogosławieni, którzy łakną i pragną sprawiedliwości, albowiem oni będą nasyceni. Błogosławieni miłosierni, albowiem oni miłosierdzia dostąpią. Błogosławieni czystego serca, albowiem oni Boga oglądać będą. Błogosławieni, którzy wprowadzają pokój, albowiem oni będą nazwani synami Bożymi. Błogosławieni, którzy cierpią prześladowanie dla sprawiedliwości, albowiem do nich należy królestwo niebieskie. Błogosławieni jesteście, gdy wam urągają i prześladują was, i gdy z mego powodu mówią kłamliwie wszystko złe o was. Cieszcie się i radujcie, albowiem wielka jest wasza nagroda w niebie. Moi drodzy, mamy dzisiaj jeden z najsłynniejszych tekstów Ewangelii, jedne z najsłynniejszych słów Pana Jezusa, osiem błogosławieństw. Tony książek o tym napisano, tony kazań o tym powiedziano. Wszystkie one prawdopodobnie dotykają jednego może procenta tego, co tak naprawdę jest zawarte w tych słowach. Sam powiedziałem już bardzo wiele kazań na ten temat. I kochani, muszę wam przyznać, że w dosyć dużych męczarniach rodziło się to dzisiejsze kazanie, dlatego że... no właśnie, wielokrotnie już mówiłem o błogosławieństwach, zresztą jest taki mój cykl o błogosławieństwach o wszystkich ośmiu, i zastanawiałem się, czy jest coś jeszcze, coś nowego, co mogę powiedzieć. Oczywiście wiem, że jest, tylko że mój umysł i moje serce jest za małe. Chodziłem przez cały tydzień z tą Ewangelią, dużo się modliłem, dużo czytałem innych tekstów i dopiero dzisiaj, na dziesięć minut przed tym, jak to nagrywam, wpadłem na coś, co, przyznam szczerze, mnie bardzo oświeca, pewnie nie będzie w ogóle odkrywcze, ale co mnie jakoś niezwykle prowadzi przez ten tekst. Kochani, trochę od tyłu, bo do błogosławień dopiero wrócimy za momencik, ale od czego mi się to wszystko wzięło? Modląc się i czytając, i myśląc o tym, co jest w tych błogosławieństwach, pierwszą rzecz, którą sobie pomyślałem, to taka, i ona oczywiście zupełnie oczywista. Wszyscy, zgodnie, bibliści i komentatorzy, zawsze mówią, że to jest to kazanie na górze, to jest taki program Pana Jezusa. To jest tak, jak kiedyś Mojżesz dał Izraelitom dziesięć przykazań, czyli główne wyznaczniki tego, co to znaczy, że mają być narodem wybranym i mają być sługami Boga. Tak Pan Jezus w kazaniu na górze, który rozpoczyna się od ośmiu błogosławieństw, wyznacza przez trzy rozdziały, to jest w Ewangelii św. Mateusza, doskonały, genialny obraz człowieczeństwa, który On przyszedł zaprowadzić na ziemię. Osiem błogosławieństw jest takim flagowym tekstem, który o tym mówi. Czyli, mówiąc krótko, to jest reforma. Osiem błogosławieństw i kazanie na górze to jest najlepsza reforma świata, którą najlepszy reformator świata przyniósł ludziom, żeby ich naprawić. I nie ma co ukrywać, ten tekst jest bardzo trudny i bardzo dziwny. Zadałem sobie pytanie, czy jest jakiś motyw przewodni, czy jest jakiś, że tak powiem, referent w tym wszystkim, co by mi te osiem błogosławień spajało w jedną całość. Bo zawsze, kiedy sobie o nich myślę, to zawsze sobie myślałem o poszczególnych, o tym, do jakich rzeczywistości Pan Jezus się odnosi, o czym mówi itd. I dzisiaj, kiedy sobie pomyślałem właśnie, czy jest coś wspólnego, ni stąd, ni zowąd, modląc się, nagle mi się przypomniał taki fragment. Myślałem sobie oczywiście o pierwszym błogosławieństwie, błogosławieni ubodzy i myśląc o nim, przypomniał mi się fragment pierwszego listu do Temoteusza św. Pawła, szósty rozdział, bodajże dziesiąty werset, gdzie jest następujące zdanie. Korzeniem wszelkiego zła jest chciwość. Tak mówi św. Paweł. Św. Paweł mówi, że całe złotego świata, korzeń, czyli jakby źródło, z którego wyrastają wszystkie inne grzechy, Paweł jest tutaj bardzo radykalny, mówi, że korzeniem tego wszelkiego zła jest chciwość. Jakoś mi się to trochę gryzie, w sensie, jak to jest możliwe, że akurat chciwość, akurat ten jeden grzech miałby być najważniejszy? My go oczywiście zawsze kojarzymy przede wszystkim z pieniędzmi, ale ja bym go, że tak powiem, rozszerzył trochę bardziej. Powiedziałbym sobie chciwość, pazerność, żarłoczność, chęć posiadania na bardzo różnych poziomach. I teraz, moi drodzy, pomyślcie, od czego zaczęło się całe złotego świata? Od czego zaczęło się to, jak żeśmy ten cudowny przez Pana Boga świat stworzony, genialny raj, który Pan Bóg nam dał, genialne tam życie Adama i Ewy, w cudownej miłości, w ogóle w wolności, w tym, jacy byliśmy do Pana Boga podobni? Czym to się przecież popsuło? Ano popsuło się, no i św. Paweł oczywiście, co żadne zaskoczenie, jest geniuszem, popsuło się przez chciwość. Zauważcie, do czego uderzył szatan, w co uderzył zły, kiedy kusił Adama i Ewę. Powiedział, Bóg ma coś, czego wam nie daje. Bóg ukrył przed wami coś, zabronił wam czegoś zabierać, zabronił wam jedzenia z tego drzewa. Oczywiście tam jeszcze zły skłamał, bo powiedział, że ze wszystkich drzew. Ale jakby, że tak powiem, podsycił w człowieku, dał mu pewien początek chciwości, mówi, zobacz, mógłbyś mieć więcej, mógłbyś być kimś bardziej, mógłbyś być większy, lepszy, mądrzejszy, jedzący, tak jak Bóg. I co się stało? Daliśmy się na to wziąć. Pomyśleliśmy sobie, Bóg jest skąpy, Bóg nam czegoś nie daje, Bóg ma coś, co przed nami chowa, weźmy to sami, wyciągnijmy po to rękę i będziemy to mieć. Kochani, rzeczywiście św. Paweł ma rację, bo mówi, że korzeniem wszelkiego zła, od tego się wszelkie zło zaczęło i zaczyna w naszym życiu, jest chciwość. Co by to miało znaczyć? Że nasza natura po grzechu pierworodnym, jako swoją główną skazę, jako swoje takie główne popsucie, to, z czym się rodzimy, ma właśnie to, ma pazerność, chciwość, chęć posiadania, zagrabienia, tak jak mówię, na każdym możliwym poziomie, materialnym, psychicznym, emocjonalnym, miłosnym, seksualnym, jakimkolwiek tam innym. I kochani, jak tak popatrzę na różne moje grzechy, to to jest w ogóle prawda. One są wszystkie czymś takim, że ja bez tego nie mogę, ja to muszę mieć na różnych poziomach. Muszę mieć miłość, muszę mieć zaspokojenie, muszę mieć szczęście, muszę mieć ulgę, muszę mieć odpoczynek, muszę mieć dostatnie życie, muszę mieć przyjemności, po prostu muszę mieć. Bez tego nie mogę. Moi drodzy, św. Paweł, jak sobie zależycie dzisiaj do czytania, które czytaliśmy przed Ewangelią, jest tam taki fragment z Jezusa do Koryntian, gdzie Paweł pisze do swoich, no właśnie, założonej przez siebie gminy koreckiej. Nie wiem, czy zauważyliście kiedyś, jaka to była gmina, do której Paweł pisał te swoje listy. Tydzień temu to czytaliśmy. To była gmina, gdzie ludzie chcieli być liderami ważniejszymi od Pana Jezusa, gdzie ludzie byli bardzo pazerni na dobra duchowe. Ogromne partie listu do Koryntian są o charyzmatach, o tym, jak ludzie próbują z charyzmatów, czyli z dóbr duchowych, zrobić swoje największe szczęście. I Paweł musi ich nauczyć, że miłość jest większa od tego wszystkiego. Musi ich nauczyć, że nawet gdybyście mieli wszystkie dary duchowe, a nie będziecie mieli miłości, to w ogóle jesteście do niczego. W sensie, to nic nie macie. Czyli Paweł tam uderza znowu w to, że w tamtych chrześcijach była ogromna chciwość, w tym wypadku duchowa, taka na charyzmaty, na dobra duchowe i tak dalej. Chciwość, chciwość, chciwość, chciwość. I kochani, jak sobie dzisiaj w takim kluczu przeczytałem te błogosławieństwa, przecież one są wszystkie przeciwko chciwości. Nawet jeżeli to wprost nie w każdym błogosławieństwie widać, to przecież to tam jest. Zauważcie, jak przejdziemy po kolei każde błogosławieństwo, to każde błogosławieństwo jest o jakimś braku, o czymś, czego się pozbawiasz albo cię pozbawiają. Błogosławieni ubodzy. No tutaj chyba nie trzeba tłumaczyć, tak? Ubogi, czyli ten, który nie ma. I nawet jeżeli tam dodamy, bo mamy w jednej Ewangelii wersję błogosławieni ubodzy, u innego Ewangelisty ubodzy w duchu, jak u Mateusza, to nie ważne, czy chodzi o ubóstwo materialne czy duchowe, to jest to ubóstwo, czyli brak, brak, brak. Drugie błogosławieństwo, czyli co tam mamy? Błogosławieni, którzy się smucą. Co to jest smutek? To jest brak radości, to znaczy brak szczęścia. Mam powody, że muszę się smucić, że po prostu jest we mnie jakiś... no nie wiem... płacz, że jest we mnie jakieś nieszczęście. Nie mam szczęścia, czyli brakuje mi szczęścia. Błogosławieni cisi, w innych wersjach jest błogosławieni łagodni, tak czy siak. To są ci, którzy nie mają żadnego znaczenia w tym świecie, ci, którzy nie są przebojowi, ci, którzy nie są uznawani za autorytety, ci, którzy nie są uznawani za kogoś wartego słuchania, ci, którzy są łagodni, czyli nigdy nie próbują siłą wymusić czegoś, czego chcą. Czyli ludzie, którzy tracą, tracą na znaczeniu, tracą na znaczeniu względem innych, bo są cisi. Błogosławieni, którzy łakną i pragną sprawiedliwości. No to chyba proste, skoro łakną i pragną, to jej nie mają. Czyli ci, którzy doznają niesprawiedliwości, doznają jakiegoś zaboru czegoś, co im się należy i oni łakną tej sprawiedliwości, nie mają jej, czyli mają brak. Błogosławieni miłosierni. To by się mogło wydawać jak to? Czy to jest jakiś brak? No pewnie, że jest brak. Na czym polega miłosierdzie? Mamy dwa rodzaje miłosierdzia w takim rozumieniu, co to jest miłosierdzie. Po pierwsze, miłosierdzie to jest przebaczanie komuś. Co to znaczy? Nie domagam się sprawiedliwości. Mówię, ja ci to odpuszczam, nie potrzebuję, żebyś mi coś oddawał, nie potrzebuję dochodzić sprawiedliwości, nie potrzebuję dochodzić racji, po prostu ci to zostawiam. Miłosiernie mówię, dobrze, przebaczam ci to. Miłosierni w takim znaczeniu materialnym, czyli ci, którzy miłosiernie innym pomagają, czyli ci, którzy udzielają miłosierdzia ludziom, co robią? No przecież tracą, bo rozdają ze swojego zazwyczaj, bo dają to, co mogliby mieć, a dzielą się z innymi. Błogosławienie miłosierni to jest błogosławieństwo również o stracie. Błogosławieni, którzy wprowadzają pokój. Czy tu jest jakiś brak? No oczywiście, że tak. Bardzo często pokój, wprowadzenie pokoju przecież jest stratą czegoś. Bardzo często, żeby się z kimś dogadać, to trzeba coś stracić, coś mu oddać. Zauważcie, nawet kiedy są podpisywane jakieś rozejmy pokojowe, to zazwyczaj jedna i druga strona traci coś, co by chciała uzyskać dzięki wojnie, ale zgadzają się, dobra, my stracimy to, a wy stracicie tamto. Czyli jest w tym jakaś strata. Ci, którzy wprowadzają pokój, godzą się na to, że nie będą czegoś mieli bardzo często. Błogosławieni czystego serca. Czy czystość serca jest jakąś stratą? No pewnie. Kiedy jesteś nie w małżeństwie, no to czystość polega na tym, że nie ma w twoim życiu żadnej seksualności. No to jest strata i to, myślę, każdy wie, przecież to jest przyjemne, fajne, a tego nie mam, bo Bóg mówi, że bez małżeństwa tego nie powinno być, więc tracę. A kiedy jestem w małżeństwie, dobra, no to już mam tą seksualność, no ale tylko z jedną kobietą, z jednym mężczyzną. Może to głupio zabrzmi, ale ja wielokrotnie słyszałem, to jak to już tak do końca życia tylko tak? Moi drodzy, czystość również jest pewną stratą, jest pewnym ograniczeniem, jest pewnym zamknięciem, znacznie bardziej, że tak powiem, pożerających nas chęci, które w nas są. No i wreszcie błogosławieni, którzy cierpią prześladowanie do sprawiedliwości. No chyba nie trzeba tutaj tłumaczyć, że to jest strata, tak? Kiedy cię prześladują, kiedy cię męczą, kiedy cię pozbawiają w imię prawdy, którą głosisz w imię twoich poglądów albo przekonania, albo czegokolwiek, albo uczciwości, kiedy ktoś po prostu nad tobą się znęca, kiedy cię prześladuje, no to jest to strata. I to wszystko, o czym Pan Jezus na końcu to komentuje, że błogosławieni jesteście, kiedy was prześladują, urągają wam i tak dalej. To są wszystko straty. Otóż, kochani, ja sobie czytając dzisiaj te wszystkie błogosławieństwa, zobaczyłem, że one mówią, każde z nich, o jakiejś przestrzeni serca, gdzie człowiek coś traci, gdzie nie będzie czymś wypełniony. Co to jest? To jest dokładne odwrócenie grzechu pierworodnego. Jezus, kiedy widzi te wszystkie rzeczywistości w ludziach, nazywa tych ludzi szczęściarzami. Ja bardzo lubię to słowo, które tam jest, błogosławieni. Tam jest inne greckie słowo, które odpowiada za błogosławieństwo i wszyscy tłumaczą się za zanim już zgadzają i tak już jest w nowych tłumaczeniach wszystkich, że tam powinno być szczęśliwi, a niektórzy mówią, i to mi się najbardziej podoba, że to najlepiej przetłumaczyć jako szczęściarze. W takim sensie, że im się coś szczególnie udało, spotkała ich szczególna łaska, szczególne coś nadzwyczajnego na nich spadło. Czyli szczęściarze. Co mówi Jezus? Szczęściarze ubodzy, szczęściarze smutni, szczęściarze prześladowani, szczęściarze czyści, szczęściarze wprowadzający w pokój, czyli mówi wam się udaje, dlatego że odwracacie zło tego świata, dlatego że tam, gdzie wam brakuje, zło przestaje panować, bo niszczycie jego korzeń w was. I kochani, w takim kluczu, tak sobie przynajmniej myślę, to naprawdę jest reforma. Jezus przychodzi do świata i widzi, że cały ten świat, u Niego w korzeniu złotego świata wszędzie jest chciwość, chęć zagrabienia pieniędzy, dóbr, ludzi, sprawiedliwości, uznania, seksualności, posiadania dobrej pozycji społecznej, dobrej pozycji międzynarodowej, wszędzie jest chciwość, wszędzie jest coś, co mówi ja muszę mieć najwięcej. To się dzieje na poziomie jednostek, to się dzieje na poziomie narodów. Wszelkie nacjonalizmy, bardzo często na przykład ukrywane pod patriotyzmem, to jest nic innego jak chciwość. Mój naród musi mieć najlepiej. To jest dokładnie to samo, co się dzieje, kiedy pojedyncza jednostka mówi ja muszę mieć najlepiej, muszę mieć wszystko, co jest mi potrzebne do szczęścia i do zdrowia i do życia. Ja to muszę mieć. Co mówi Jezus? Szczęściarze... Szczęściarze są ci, którzy nie mają. Szczęściarze są ci, którzy żyją w pewnym braku, dlatego że w ten sposób zamykają drogę złemu do siebie. I kochani, tu nie chodzi, broń Boże, o żadne umiłowanie tego, żeby żyć w nieszczęściu. Błogosławieństwa nie są o życiu w nieszczęściu, tylko, jak mówi Jezus, są o życiu w szczęściu. Czyli nie bój się tam, gdzie ci czegoś brakuje, nie bój się tam, gdzie doznajesz braków, bo właśnie to jest drogą dla ciebie do tego, żebyś odkręcił zło w sobie, zło w swojej rodzinie, zło w tym świecie. To są Boże metody reformy, żeby nasze serca odwrócić. I to jest absolutnie nie do przyjęcia dla większości tego świata, osiągnął się powiedzieć, że to jest absolutnie nie do przyjęcia, również dla większości chrześcijan. My nie chcemy wcale takiej reformy. To jest mniej więcej taka reforma, jakby wszyscy rządzący powiedzieli dobra, to musimy wam zabrać, a nie dać. Zauważcie, na czym polega zazwyczaj reformowanie rządzących. Że mówią damy wam, damy wam, będzie 500+, damy wam, będzie lepiej. I uwaga, ja tu, broń Boże, teraz nie mówię o żadnej polityce, która może się odnosić naprawdę do żadnych konkretnych reform politycznych. Nie. Tylko Jezusowa pedagogika jest zupełnie odwrotna. Jezus mówi, drogą jest brak. Drogą jest, kiedy nie masz, kiedy nie zaspokajasz tego swojego żarłocznego, tej żarłocznej chęci posiadania, bo to właśnie z niej się bierze wszelkie zło. Kochani, chciałbym was z tym zostawić. Dla mnie to jest po prostu dzisiaj niezwykle inspirujące, jak sobie to przeczytałem w taki sposób, bo ja jestem mega pazerny na po prostu tysiące rzeczy. Również te duchowe, jestem mega pazerny, żeby mieć, żeby być, żeby być wypełnionym i tak dalej. A Jezus mówi, drogą do zreformowania ciebie, Adaś, jest brak. Drogą do tego, żebyś był szczęściarzem w tym świecie, jest to, że nie będziesz miał, bo to cię uwalnia od korzenia zła. Dla mnie to jest w ogóle jakaś eureka. Kochani, zapraszam was w tę niedzielę, dla mnie ogromnie odkrywczą niedzielę. Spróbujcie trochę o tym pomyśleć. Może dla siebie w tym coś znajdziecie. No dobrze, to tyle nie wystarczy. Kochani, ja na prawdę nie żartuję. Dla mnie dzisiaj jest jakaś eureka. Ja odkryłem coś niezwykłego, coś, czego bardzo dawno już jakby nie odkryłem w Ewangeliach, bo już tyle jej czytam i tyle się na nią zajmuję, że czasami mi trochę oczywiście powszednieje, no bo jestem słaby. I coraz rzadziej mi się zdarzają momenty pełnych odkryć, bo po prostu się nie otwieram na Ducha Bożego. A dzisiaj jakoś po prostu Duch przyszedł i mnie otworzył. Brak, brak, brak... To są po prostu szczęścia, że którym brak? To jest ekstra w ogóle, to jest niesamowite. Pomyślcie. Dobra, widzimy się w kolejnym z 1 pewnie za tydzień, jeśli będziecie chcieli się ze mną spotkać. Serdecznie was pozdrawiam, miejcie najlepszą, brakującą niedzielę, jak wam dzisiaj wszystkiego brakuje. Wtedy będzie super niedziela, bo będzie jaka? Wypełniona Bogiem. A On jest jedynym, czego nam potrzeba. Z Bogiem, serdecznie was pozdrawiam, paaa... Napisy stworzone przez społeczność Amara.org