 Dzień dobry, szczęść Boże, dobry wieczór. Moi drodzy, witam was bardzo serdecznie w naszym kolejnym niedzielnym spotkaniu z cyklu CNN i oczywiście, jak zawsze, zapraszam na komentarz do niedzielnych czytań. Dzisiaj, kochani, przeczytamy sobie pierwsze czytanie, czyli fragment z Księgi Proroka Barucha. Proszę, posłuchajcie. Odłóż, Jeruzalem, szatę smutku i utrapienia swego, a przywdziej wspaniałe szaty chwały, dane ci na zawsze przez Pana. Przyoblecz się w płaszcz sprawiedliwości, pochodzącej od Boga. Włóż na głowę swoją koronę chwały przedwiecznego, albowiem Bóg chce pokazać wspaniałość twoją wszystkiemu, co jest pod niebem. Imię twe, uboga, na wieki będzie nazwane pokój sprawiedliwości i chwała pobożności. Podnieś się, Jeruzalem, stań na miejscu wysokim, spojrzyj na wschód, zobacz twe dzieci zgromadzone na Słowo Świętego, od wschodu słońca aż do zachodu, rozradowane, że Bóg o nich pamiętał. Wyszli od ciebie pieszo, pędzeni przez wrogów, a Bóg przyprowadzi ich niesionych z chwałą, jakby na tronie królewskim. Albowiem postanowił Bóg zniżyć każdą górę wysoką, pagórki odwieczne, doły zasypać do zrównania z ziemią, aby bezpiecznie mógł kroczyć Izrael w chwalę Pana. Na rozkaz Pana lasy i drzewa pachnące ocieniać będą Izraela. Z radością, bowiem poprowadzi Bóg Izraela do światła swej chwały z właściwą sobie sprawiedliwością i miłosierdziem. Moi drodzy, mamy dzisiaj drugą niedzielę Adwentu i chciałbym dzisiaj w tym niedzielnym naszym spotkaniu CNN-owym zrobić coś dokładnie chyba odwrotnego względem tego, co zrobiliśmy w zeszłym tygodniu. Jeżeli oglądaliście pierwszy odcinek adwentowy, w sensie kazanie na pierwszą niedzielę Adwentu, to mówiłem o takich rzeczach bardzo prozaicznych. O tym, że nawrócenie rozpoczyna się od zadbania o sen, o tym, żeby się nie obżerać, o tym, żeby uporządkować swoje życie w takim wymiarze bardzo doczesnym i tak dalej. Czyli zeszliśmy z takiego, jak to właśnie mówiłem, wysokiego C, czyli z takiego duchowego pułapu, na taki poziom często bardzo fizyczny, bardzo bliski codziennemu życiu i tak dalej. I jestem przekonany, że to jest naprawdę bardzo ważne. Ale dzisiaj chciałbym, żebyśmy zajrzeli dokładnie na drugą stronę, dlatego że mam wrażenie, że to dzisiaj pierwsze czytanie do czegoś takiego nas prowadzi. Mianowicie, kochani, jest takie cudowne zestawienie w tym czytaniu dzisiejszym, jakby dwóch sytuacji, które pokazują coś bardzo pięknego, co dzieje się w człowieku. Zobaczcie, nie wiem, czy to wychwyciliście, jest tam opisana taka sytuacja, gdzie prorok Baruch mówi, że swego czasu Izrael wyjdzie na jakiś wysoki pagórek i spojrzy na wschód. O co chodziło, kochani? Baruch to pisze w czasie, kiedy ogromna część tego narodu jest uprowadzona do niewoli. Ogromna część bliskich ludzi, którzy byli w Jerozolimie i którzy byli w ogóle w całej Ziemi Świętej, zostaje wzięta jako niewolnicy, uprowadzona do niewoli i od bardzo długiego czasu już ich nie ma. I Baruch, chcąc pocieszyć ten lud, mówi, że słuchajcie, taki dzień nadejdzie, on jakby to zapowiada, jakby się to działo, mówi, wyjdźcie, stańcie na wysokim pagórku, gdzieś przy Jerozolimie, spojrzycie na wschód i zobaczycie całą rzeszę wracających waszych dzieci. Kochani, mimo, że to się oczywiście odnosi do bardzo konkretnej sytuacji historycznej, tak? gdzie po prostu rodziny, dzieci czasem dosłownie, zostały uprowadzone do niewoli i ludzie czekali, czy oni kiedyś wrócą, czy ktoś ich uwolni, może uciekną, wreszcie będziemy się mogli spotkać, to dla mnie jest to też taki wyraz takiego, jakby, człowieka, który ma jakieś ogromne tęsknoty, ogromne pragnienia i bardzo chce, żeby one się spełniły. Zobaczcie, utrata tego dziecka, nie? bo Baruch mówi o pochodzie dzieci wracających. Oczywiście, jemu nie chodzi tylko o dzieci, w takim sensie, małych dzieci, tylko jakby wszystko, co było twoją radością, wszystko, co było twoim szczęściem, jakby dzieci twojego narodu, dzieci twojego życia, to wróci. I dla mnie to jest taki obraz człowieka, który ma różne pragnienia, różne ma straty, różne ma smutki, różne głody, różne takie niezaspokojone tęsknoty i Baruch mówi taki dzień kiedyś nadejdzie, kiedy to wszystko wróci, kiedy to wszystko zostanie spełnione, kiedy twoje tęsknoty będą wreszcie wypełnione. I z tym zaraz zostawcie drugi obraz, który jest chwilę wcześniej. Zobaczcie, ten obraz chwilę wcześniej dzieje się, zanim ta tęsknota została spełniona. Dopiero później Baruch mówi o spełnieniu tej tęsknoty. A wcześniej mówi o tym, że jest w Izraelu jakaś niezwykła godność, niezwykłe piękno, niezwykła wielkość. Bardzo lubię to zdanie, gdzie on mówi, że Bóg chce pokazać wspaniałość twoją wszystkim. Czyli Bóg chce wziąć tego Izraela, czyli tego człowieka jeszcze sprzed tej obietnicy, w sensie sprzed spełnienia tej obietnicy i chce go pokazywać wszystkim jako takiego godnego chwały, godnego czegoś pięknego, godnego pokazywania, godnego czci i tak dalej. Zobaczcie, że to jest człowiek jeszcze jakby stęskniony, jeszcze spragniony, jeszcze taki, który jest może wręcz złamany tym, że jego największe pragnienia i tęsknoty nie są spełnione. I pomyślałem sobie o czymś bardzo pięknym w związku z tym zestawieniem. Otóż, moi drodzy, nasze piękno, nasza wielkość, wyjątkowość tego, kim jesteśmy bardzo często pokazuje się w tych naszych niespełnionych pragnieniach. W takich naszych największych głodach. Słuchaj kochani, te nasze największe głody wskazują na jakieś największe skarby naszego serca, na największe jakby dążenia, które w nas są i które może często są przyczyną naszych nieszczęść, bo one są niespełnione, są niezrealizowane, ale one pokazują tak naprawdę, jak jesteśmy wielcy. Moi drodzy, to jest trochę tak, jakby zapytać po czym rozpoznać wielkość człowieka. Gdzie zobaczyć, czy ten człowiek jest kimś wyjątkowym, kimś wybitnym? Otóż można to zobaczyć, przypatrując się jego największym tęsknotom i pragnieniom. I zobaczcie, że wtedy, kiedy mamy te największe tęsknoty i pragnienia, to bardzo często jesteśmy nieszczęśliwi, no bo skoro mamy tęsnoty i pragnienia, to znaczy, że nie jesteśmy zaspokojeni. To znaczy, że jest w nas jakiś głód, który ciągle domaga się wypełnienia i skoro nie mamy tego wypełnionego, no to jesteśmy często smutni, nieszczęśliwi, w dramatycznej sytuacji. I zobaczcie, Barok mówi właśnie wtedy, w tym niespełnieniu, ukazuje się wielkość człowieka. Moi drodzy, chciałbym was dzisiaj zaprosić, żebyście się przyjrzeli sobie nie w tym takim poziomie, o którym mówiłem tydzień temu, nie? Czyli w takim poziomie zwyczajnej codzienności, waszych zwyczajnych problemów, zwyczajnych nieuporządkowań i tak dalej. Nie. Chciałbym, żebyście się przyjrzeli sobie w swoich pragnieniach, które macie, w swoich marzeniach, które macie. I żebyście zadali sobie pytanie no właśnie... jakie one są i czy one są wielkie? Kochani, bo czasem, jak ja patrzę na swoje różne największe pragnienia, największe, nie wiem... tęsknoty, które mam, to mam takie wrażenie Boże... jakie to jest marne, jakie to jest znikome, czy naprawdę ja jestem tak płytki, że tylko o to mi chodzi? Kochani, przyjrzyjcie się temu, co mówicie Boże, ja tego nie mam i jestem nieszczęśliwy. I kochani, wiem, że pewnie znajdziecie takie rzeczy duże, takie rzeczy piękne może, jak miłość właśnie, jakaś samotność i tak dalej. Ale często jakby pragniemy takich rzeczy, mogłyby się wydawać takich no takich zwyczajnych, nie? takich codziennych, takich, które są, nie wiem... jakimś przedmiotem, jakąś rzeczą, jakimiś wakacjami i tak dalej. Oczywiście za nimi może stać też coś głębszego. Ale kochani, wielkość człowieka poznaje się po jego pragnieniach, poznaje się po jego tęsknotach, poznaje się po jego niezaspokojeniu. Zadaj sobie pytanie, czy te twoje pragnienia rzeczywiście są wielkie? Czy przypadkiem nie pragniesz rzeczy takich małych, takich żadnych i myślisz, że one cię zaspokoją? Nie zaspokoją cię. Kochani, nasza dusza jest stworzona, nasze serce jest stworzone do rzeczy wielkich, do rzeczy niezwykłych, do pragnień ogromnych. I Baruch zapowiada, że one będą kiedyś spełnione. Mówi kiedyś na ten pagórek wyjdziesz i zobaczysz nieprzeliczony tłum wracających twoich dzieci. Ale jeżeli twoim największym marzeniem jest, nie wiem... telewizor, no to trochę pokazuje twoją wielkość, nie? Kochani, nie chcę, żeby to oczywiście kogokolwiek z nas dzisiaj tak dotknęło w takim sensie Aha... czyli jestem po prostu taki mały, żanujący i w ogóle taki żaden. Nie. Chodzi mi o to, kochani, że my bardzo często te takie prawdziwe pragnienia, te najgłębsze pragnienia, które są w każdym z nas, my je przykrywamy czymś takim, no właśnie, małym, żanującym, słabym, znikomym, takim żadnym. Szatan nam to, kochani, bardzo często robi. Że on jakby próbuje z tych takich rzeczy mniej ważnych, rzeczy prozaicznych, rzeczy, które są takie znikome, on próbuje z nich zrobić najważniejszą sprawę życia po to właśnie, żebyś nie pragnął tych wielkich. Wielkość człowieka rozpoznaje się po jego pragnieniach. Czego pragniesz? Czy na pewno to są te pragnienia, które powinny napędzać twoje życie? A może warto te, które masz, jeżeli je rozpoznasz jako jakieś nieistotne, jako może nie takie wielkie, jakieś może wręcz żanujące. Ja niektóre myślę mam żanujące. Może warto by je zostawić? Może warto by zadać swojemu sercu pytanie a nie chcesz czegoś więcej? Nie chcesz czegoś dalej? Wielkość człowieka rozpoznaje się po jego pragnieniach. 🎵 MUZYKA 🎵 Moi drodzy, moi kochani, bardzo wam dziękuję za to dzisiejsze spotkanie. Przepraszam, jestem leciutko zakatarzony. Mam nadzieję, że wam to jakoś nie przeszkadzało bardzo w odbiorze, ale trochę tak mówię przez nos. Wybaczcie. Moi drodzy, przypomnę tylko, jeżeli ktoś miałby ochotę na dobre, mam nadzieję, kazania niedzielne na najbliższy rok, to ukazał się nowy tom mojego Niedzielnika, czyli komentarzy do każdej niedzieli na cały rok, ten, który teraz nadchodzi, końcówkę 2021 i cały 2022. W opisie pod filmem znajdziecie link, gdzie można znaleźć tą książkę nową. Drugi tom Niedzielnika. Kochani, dziękuję wam, ściskam was bardzo, bardzo was pozdrawiam i bardzo was błogosławię. Do zobaczenia już niedługo. Z Bogiem, pa!