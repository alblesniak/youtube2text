 Dzień dobry, szczęść Boże, dobry wieczór. Moi kochani, witam was bardzo serdecznie w naszym kolejnym spotkaniu niedzielnym z cyklu CNN czwarta niedziela Wielkiego Postu. Kochani, posłuchajcie dzisiaj pierwszego czytania, czyli fragmentu z pierwszej księgi Samuela. Następująca dzisiaj jest opowieść. Pan rzekł do Samuela Napełnij oliwą twój róg i idź. Posyłam cię do jessego Betlejemity, gdyż między jego synami upatrzyłem sobie króla. Kiedy przybył, spostrzegł Eliaba i powiedział Z pewnością przed Panem jest jego pomazaniec. Pan jednak rzekł do Samuela Nie zważaj ani na jego wygląd, ani na wysoki wzrost, gdyż odsunąłem go, nie tak bowiem jak widzi człowiek, widzi Bóg. Bo człowiek widzi to, co dostępne dla oczu, a Pan widzi serce. I jesse przedstawił Samuelowi siedmiu swoich synów, lecz Samuel oświadczył jessemu Nie ich wybrał Pan. Samuel więc zapytał jessego Czy to już wszyscy młodzieńcy? Odrzekł Pozostał jeszcze najmniejszy, lecz on pasie owce. Samuel powiedział do jessego Poślij po niego i sprowadź tutaj, gdyż nie rozpoczniemy uczty, dopóki on nie przyjdzie. Posłał więc i przyprowadzono go. Był on rudy, miał piękne oczy i pociągający wygląd. Pan rzekł Wstań i namaźć go, to ten. Wziął więc Samuel róg z oliwą i namaścił go pośrodku jego braci. Od tego dnia duch pański opanował Dawida. Kochani, dzisiaj czytając sobie to czytanie, znam tę opowieść oczywiście od bardzo dawna, pomyślałem sobie o pewnej rzeczywistości, do której mnie to czytanie trochę tak jakby wystrzeliwuje. To nie będzie bezpośrednio o tym czytaniu, tylko może powiem wam, skąd mi się to wzięło. Zobaczcie, idzie dzisiaj Samuel, prorok pański, tak? wysłany przez Pana Boga z bardzo konkretną, ze specjalną misją, żeby spośród synów Jezsego jednego z nich namaścić na króla. Ciekawe, zobaczcie, że Pan Bóg mu nie mówi w ogóle, którego, no tylko pójdziesz tam, zobaczysz no i wyczaisz sprawę, nie? W sensie będziesz mnie słuchał, będziesz ozeznawał, którego masz wybrać. I zobaczcie, on na początku, tak zupełnie po ludzku można powiedzieć, zobaczył tego pierwszego, nie? Kiedy przebył z postrzeg Eliaba, to był najstarszy syn Jezsego i powiedział sobie w głowie od razu z pewnością przed Panem jest jego pomazaniec. Dlaczego mógł tak pomyśleć? Pan mu powiedział nie zważaj na jego wygląd, ani na wysoki wzrost. Nie zważaj na jego wygląd, ani na wysoki wzrost. O co chodzi, kochani? Eliab wyglądał na bardzo nadającego się na króla. Czyli widocznie prezentował się w taki sposób, nie wiemy dokładnie oczywiście, jak wyglądał, ale musiał mieć jakiś taki wygląd, nie wiem... pełen dostojeństwa, pełen jakiegoś majestatu, pełen jakiejś mocy i tak dalej no i był bardzo wysoki. To był taki szczegół, który dla nich pewnie był istotny, bo król poprzedni, czyli Saul, był bardzo wysokim człowiekiem, więc możliwe, że on też zobaczył po prostu wielkiego, postawnego chłopa, tak? który po prostu był gigantem na sam widok i sobie pomyślał kurczę... po pierwsze on jest podobny do króla, którego mamy, po drugie... no taki to by wyglądał. Też był najstarszy, więc w ogóle najbardziej do tego się nadawał. Jak się okazało, Pan Bóg go poprosił nie patrz na to. Nie patrz na takie rzeczy, które rzucają ci się w oczy, jako no właśnie... jako rzeczy zdumiewające, jako rzeczy chwalebne, jako rzeczy, które cię przekonują, że coś powinno być, no właśnie nie wiem... według mojej myśli. Kochani, chciałbym się od tego odbić do takiego tematu, który wydaje mi się bardzo ważny, ja go pewnie gdzieś tam szczątkowo poruszałem w różnych, wiecie... wstawakach i tak dalej, ale może dwa słowa takie, że tak powiem, zamykające to pewną całość. Mianowicie, jakim temacie? Temacie, kochani, jak rozpoznawać tak zwane działanie po owocach. Kochani, zauważcie, Pan Jezus nam zostawił taką metodę, nie? że mamy rozpoznawać Jego wolę, mamy rozpoznawać też, czy to, co robimy, to jest dobre, czy złe, a to też de facto oznacza Jego wolę, no bo Pan Bóg chce, żebyśmy robili rzeczy dobre, a nie robili złych, że naszym kryterium rozpoznawania mają być owoce. I kochani, chociaż wszyscy znamy to zdanie, to ja myślę, że mamy jednak duże zamieszanie w głowie, co to oznacza. No bo zobaczcie, owoce mogłyby się wydawać na przykład, podam wam to przez przykład takie konkretne z naszego życia religijnego, nie? Mamy na przykład jakiegoś księdza, który głosi Ewangelię, nie? który jeździ z rekolekcjami, głosi w internecie, wiem, niektórzy myślicie, mówi o sobie, nie? ale mam tyle myśli różnych księży, które takie rzeczy robią. Popularne osoby tak zwane, nie? Ja bardzo lubię takie wyrażenie to jest znany ksiądz, nie? Oni mówią, że jestem znanym księdzem, nie? No i to jakoś tam oczywiście prawda. I teraz, kochani, bardzo często ludzie mówią no ale zobaczcie, tyle ludzi Go słucha, tyle ludzi chodzi na Jego rekolekcje, on ma tyle widzów na YouTubie, no to musi coś znaczyć. Kochani, uwaga, to nie jest owoc, to nie są owoce. Owocem nie jest to, że bardzo dużo ludzi będzie kogoś słuchać albo że bardzo dużo ludzi będzie się ze sobą zgadzać i będzie mówiło słuchaj, to, co myślisz, to, co robisz, to to jest słuszne. Kochani, to nie są owoce, to nie jest owocność. Kochani, ja tu mówię oczywiście o innych, na przykład, których nie lubię, ale też to dotyczy mnie. Kochani, kiedy na przykład ktoś mi mówi no ale proszę, księdza, no proszę zobaczyć, jakie ksiądz ma owoce, bo tyle ojca ludzi słucha. Ja mówię, to nie jest żaden owoc. To, że nawet będzie mnie słuchało 20 miliardów ludzi, to to nie jest żaden owoc, który by wskazywał na to, że to, co ja robię, to jest dobre albo złe. Zobaczcie, tutaj też, że tak powiem, kiedy zobaczył Eliabem, Eliaba miał takie poczucie TO jest potężne, TO jest majesta, TO widać, że to działa. To nie są owoce. Kochani, owoc to jest bardzo konkretne działanie, bardzo konkretna zmiana, którą da się, że tak powiem, wręcz trochę policzyć i zmierzyć w drugim człowieku, która owocuje konkretnym dobrem. Co to znaczy? Kochani, na przykład, owocem działalności, jednym z najważniejszych, na przykład, jeżeli już zostaniemy w tym przykładzie, w którym teraz tu jesteśmy, nie? Czyli na przykład owoce działalności jakiejś kaznodziejskiej, tak? Owocem działalności jest na przykład to, czy ludzie, którzy, nie wiem, latami trwali w grzechu, tak? latami trwali w grzechu, usłyszeli jakąś konferencję i po tej konferencji poszli do spowiedzi, czyli ta konferencja ich jakby pobudziła do tego, żeby pójść do spowiedzi, rzeczywiście do tej spowiedzi poszli, ale uwaga... na tym się nie skończyło. Bo to jest też takie pewnego rodzaju jakby takie jednorazowe zachwycenie, które w ogóle może być fajne, może być od Ducha Świętego, ale to jeszcze nie jest trwały owoc, bo owoc ma trwać. Czyli nie tylko ktoś poszedł do spowiedzi, ale potem po tej spowiedzi, nie chodzi mi o to, żeby już nigdy więcej nie zgrzeszył, bo, kochani, takich przypadków to nie ma, ale jakby systematycznie zaczął pracować nad sobą. Czyli zaczął się modlić, zaczął zmieniać swoje życie. Warto by wtedy zapytać jego bliskich, jaki on jest dla was. Czy on się zmienia w byciu z wami? Czy on się bardziej o was troszczy? Czy bardziej was kocha? i tak dalej. O co chodzi, kochani? Owocem jest bardzo konkretna, długotrwała, stała, niejednorazowa przemiana. Jest jakieś dobro, które się rodzi. Jest bardzo konkretne dobre robienie różnych rzeczy, które można zobaczyć. To dobro się dzieje. Kochani, nigdy nie dajcie się zwieść owocami w postaci sukcesu, w postaci, nie wiem... ilości właśnie ludzi pochwalających to, w postaci tego, że ludzie klaskają temu dziełu itd. Kochani, to nie jest owoc. Ja nie mówię, że to nie jest fajne, ja nie mówię, że to nie jest też coś dobrego i oczywiście ja się zawsze bardzo cieszę z tych wszystkich rzeczy, które się dzieją, nie wiem... wokół tego, co robię, że ludzie chcą tego słuchać itd. Ale to nie jest dla mnie żadnym argumentem, że to, co robię, to jest coś dobrego. Interesuje mnie właśnie to, czy jakieś dobro konkretne się wytwarza. I kochani, to dobro oczywiście, bo ja mówię, że ono musi być takie policzalne itd. Czasem oczywiście ono jest trudno policzalne, nie? Bo to dobro może polegać na tym, że na przykład ktoś jest, nie wiem... w beznadziejnej sytuacji, ale słuchając jakichś słów, na przykład nabiera nadziei. Ale nie w takim sensie, że czuje się po prostu trochę pocieszony i wtedy się poczuje trochę lepiej i de facto nic się w jego życiu nie zmienia, tylko nabiera nadziei, ta nadzieja może w nim rośnie na przykład przez długi czas, a potem go prowokuje do konkretnej zmiany. Uwaga! Jeżeli go nawet ta nadzieja nie prowokuje do konkretnej zmiany, to to jest płonna nadzieja. To jest nadzieja, która do nikąd nie prowadzi. Kochani, nie dajmy się brać na taki blask czegoś, na taki, wiecie... splendor czegoś. Kochani, bo ja, jak patrzę na Kościół, patrzę na różne miejsca w Kościele, tak? i zadajemy sobie pytanie, no właśnie... czy to są dobre rzeczy, czy złe rzeczy? Czy ta duchowość jest w porządku, czy ta duchowość nie jest w porządku? I bardzo często słyszę No ale za tamtym księdzem patrz, jakie on zgromadzi tłumy, patrz, jak oni tam się modlą, oni się modlą godzinami, to przecież to musi być coś. Nie interesuje mnie to, czy się modlą godzinami. Interesuje mnie to, czy na przykład jeden albo drugi facet, albo jedna, albo druga kobieta, kiedy wraca do domu, to jest ze swoim dzieckiem, to się troszczy o swoją żonę, to nawraca się w swoich wadach względem swojej żony, względem swojego dziecka, żeby być lepszym człowiekiem. I kochani, na przykład ja, jeżeli nie będę widział żadnych takich owoców tego, co robię, to przestanę to robić. Bo nie interesuje mnie popularność, nie interesuje mnie, wiecie, że ludzie będą klaskać, nie? Nie mówię, że to nie cieszy, ale to nie o to chodzi. I kochani, tak samo spróbujcie, bo przepraszam, że kręcę się może wokół tego tematu, bo to jest jakiś tam mój temat, nie? Ale tak samo trzeba patrzeć na rzeczy w waszym życiu, jak podejmujecie różne decyzje, jak podejmujecie różne... robicie różne wybory, to przyglądajcie się potem, co one rodzą. Nie w tym sensie, czy czujecie się z nimi komfortowo, czy nie. Czy macie pokój, czy nie macie pokoju. Kochani, pokój oczywiście jest ważnym darem Pana Boga, ale on czasem może być bardzo złudny, bo może być po prostu naszym pokojem, czyli takim naszym poczuciem pewnego komfortu. I też nauczyć się odróżniać, gdzie jest nasz komfort, a gdzie jest prawdziwy pokój Boży, to są dwie zupełnie różne sprawy. Można odczuwać niewielagodny pokój Boży w bardzo niekomfortowej sytuacji życiowej. I to wtedy rzeczywiście może być owoc twojego działania. Tylko patrzcie na konkretne dobro. Czy bliscy, których masz, doznają dobra przez to? Czy w tobie się dzieje jakaś zmiana, że jakieś zło się kończy, a jakieś dobro się zaczyna? Kochani, sukces, popularność, powszechność jakiegoś działania nie jest nigdy probierzem tego, czy ono jest dobre, czy złe. Kochani, zobaczcie, jak weźmiecie część katolickiej nauki, część naszych różnych, nie wiem... wartości, które uznajemy, kochani, większość świata się z nimi nie zgadza. W takim wypadku można by powiedzieć no przecież większość tego nie słucha, to to nie może być dobre, nie? Ale uwaga, jeżeli na przykład my zaproponujemy, byśmy zaproponowali coś złego, tak? albo po prostu odejdziemy od jakiejś nauki Pana Jezusa, wtedy większość świata zacznie klaskać. Uwaga, czy to będzie oznaczało, że no właśnie, że w takim razie to mamy owoc, no bo proszę, ludzie do nas chodzą. I kochani, ja wiem, że to już ci łatwo to wszystko poprzeginać, bo potem się z tego biorą takie rzeczy, że zawsze, jak się ze mną nie zgadzają, to znaczy, że dobrze robię. No nie, czasem się nie zgadzają, po prostu bo źle robisz, nie? i tyle. A nie... kocham takie katolickie wytłumaczenia. Po prostu jemu się tyle ludzi sprzeciwia, to znaczy, że to jest rzeczywiście prorok, bo prorokom się sprzeciwiają. I czasem tak rzeczywiście jest, a czasem po prostu ktoś jest zwykle głupi albo chamski i dlatego mu się ludzie sprzeciwiają. Kochani, wiem, że to wszystko może trochę zagmatwane, ale owoc to jest zawsze konkretne przemiana, konkretne dobro, dobro, które da się zobaczyć. Nie takie dobro... jakieś może z tego dobro będzie, nie jest tak źle, tylko bardzo konkretne dobra, które się dzieją. Dla twoich bliskich, dla ciebie, dla twojej duszy zerwanie z twoimi grzechami, trwałe trwanie w jakimś dobru, niejednorazowe akcje. To są, kochani, owoce. I zobaczcie, dlatego jakby Pan mógł uczyć tego Samuela nie patrz na to, co widzisz, jako pełne blasku, pełne chwały, pełne popularności O... to będzie król. Nie... mówi spójrz na tego małego, który wygląda na trochę zniewieściałego, który nie pasuje trochę na króla. Kochani, wiecie, że ten idiom, który tam jest, już mówiłem o tym w wiele konferencji, ten idiom, który tam jest o tym Dawidzie, że miał piękne oczy i pociągający wygląd, to de facto oznacza, że on po prostu trochę wyglądał jak dziewczynka. On był jakby zniewieściały, po naszemu byśmy powiedzieli, nie? Czyli mówiąc o tym, że nie nadawał się według tamtejszych standardów, nie wyglądał na, że tak powiem, królewskiego. A Pan mu mówi to nie tu jest, to nie tu są zasługi, to nie tu są owoce, owoce działania. Owoce... i kochani, uwaga, też może jeszcze jedną rzecz dodam. Kochani, tak samo może być tak, że w działalności kogoś na przykład znajdziemy coś, co nie jest owocne, nie? Na przykład będzie jakieś jego działanie, które nie przyniesie żadnego owocu, ale 90 innych procent rzeczy przyniesie owoc. Uwaga, ten brak owocu gdzieś wcale nie przekreśla wszystkich innych owoców, kochani. Bo my też mamy takie głupie myślenie, nie? I czasem coś tego księża uczą, tak? No, że tam rzeczywiście może 90% jest od Pana Boga, ale 10% jest od złego ducha i w związku z tym to skreśla wszystko inne, co tam ktoś zrobił. Kochani, to jest nieprawda. To jest to, co wam mówiłem też niedawno w CNNie, nie? Żeby nie patrzeć przez przeszłość kogoś, nie? W takim sensie, że nie wolno na przykład dawnych rzeczy jego negować, bo potem zbłądził, albo odwrotnie. Bo kiedyś robił źle i potem robi dobrze, to nie wolno tych rzeczy, które teraz robi dobrze, negować przez tamto. Więc ktoś może powiedzieć No, ale tutaj miałeś zły owoc. No tak, no bo popełniłem błąd, bo może tam robiłem źle, ale właśnie owocem było to, że się nawróciłem i zacząłem przynosić prawdziwe owoce. Kochani, jak zawsze widzicie, mam nadzieję, że tego się trochę uczycie od tych moich nagrań, że rzeczywistość po prostu nie jest taka prosta, nie jest taka zerojedynkowa. To ludzie niedojrzali, ludzie, którzy nie chcą się rozwijać, widzą rzeczywistość tak po prostu pociętą sztachetą. Człowiek dojrzały wie, że to nie jest łatwe, że to jest trudne, że trzeba w tym nieustannie dorastać, rozeznawać, dojrzewać, iść krok po kroku i zawsze będą jakieś niewiadome. Rozpoznawajcie to, co robicie po owocach. Po owocach. Nie po sukcesie, nie po splendorze, nie po blasku, nie po powszechności, nie po poczuciach sympatyczności, nie po odczuciu przyjemności, nie po poczuciu szczęścia nawet. Rozpoznawajcie po owocach konkretne, trwałe dobro, konkretna, trwała zmiana, konkretne, trwałe nawrócenie. Nie w tym sensie poszedł raz do kościoła o... to był owoc. Nie. Pytanie, czy za dwa lata nadal będzie chodził. Jak to będzie dalej pracowało? I oczywiście, chęć... i znowu... ktoś może przyjąć owaca, potem go zmarnować, nie? I znowu też się pojawia kwestia umieć odróżnić jedno od drugiego. Wiem, wiem, macie pewnie mętnik w głowie. I dobrze. Na tym polega dojrzałość, że nie wszystko jest takie proste. Mam nadzieję, że to was sprowokuje do jakiegoś myślenia dzisiaj. 🎵 Moi drodzy, moi mili, moi kochani, dziękuję wam bardzo serdecznie za kolejne spotkanie, bardzo się oczywiście z niego cieszę. Jeżeli mogę, przypomnę o dwóch rzeczach. Została absolutnie końcóweczka nakładu kartkownika, rozdajemy go po jeden złotych, możecie też złożyć dobrowolną ofiarę na naszą fundację, w sensie darowiznę. Zajrzyjcie do linku pod filmem, tam będzie do tego kartkownika za złotówkę odnośnik i zapraszam 15 kwietnia na Ergo Arena Gdańsk Sopot. Zostały ostatnie bilety na płycie, bardzo zapraszam, spotkajmy się wspólnie, uwielbiamy Pana Boga na spotkaniu, błogosławieni. Będzie naprawdę, będzie naprawdę super. Ściskam, pozdrawiam, błogosławię, wszystkiego dobrego i miejcie się, proszę, najlepiej na świecie. Z Bogiem, papa!