 Dzień dobry, szczęść Boże, dobry wieczór. Moi kochani, serdecznie was witam w kolejnym naszym niedzielnym spotkaniu z cyklu CNN, czyli kazania do okienka, komentarze do niedzielnych czytań. Trzecia niedziela Wielkiego Postu. Kochani, dzisiaj mamy słynną Ewangelię o Samarytance, ale ja wam przeczytam drugie czytanie. Posłuchajcie fragmentu ze św. Pawła z listu do Rzymian. Bracia, dostąpiwszy usprawiedliwienia dzięki wierze, zachowajmy pokój z Bogiem przez Pana naszego Jezusa Chrystusa. Dzięki Niemu uzyskaliśmy na podstawie wiary dostęp do tej łaski, w której trwamy i chlubimy się nadzieją chwały Bożej. A nadzieja zawieść nie może, ponieważ miłość Boża rozlana jest w naszych sercach przez Ducha Świętego, który został nam dany. Chrystus bowiem umarł za nas, jako za grzeszników, w oznaczonym czasie, gdy jeszcze byliśmy bezsilni. A nawet za człowieka sprawiedliwego podejmuje się ktoś umrzeć tylko z największą trudnością. Chociaż może jeszcze za człowieka życzliwego odważyłby się ktoś ponieść śmierć. Bóg zaś okazuje nam swoją miłość właśnie przez to, że Chrystus umarł za nas, gdy byliśmy jeszcze grzesznikami. Moi drodzy, niesamowity jest ten fragment Listu do Rzymia. I tak jak wam mówię, chociaż dzisiaj jest bardzo piękna Ewangelia, o której też już mówiłem tysiąc konferencji, to jednak chciałbym się zatrzymać nad tym, chociaż o Ewangelię też zahaczymy. Ale to jest niesamowity tekst o tym, że Bóg umarł za nas, kiedy byliśmy jeszcze grzesznikami i jak mówi św. Paweł za człowieka sprawiedliwego to jeszcze chociaż z trudem jakby można by ponieść śmierć, nie za kogoś życzliwego to już w ogóle jakoś tak lepiej, no ale za człowieka niesprawiedliwego, to, co tak myślimy, to chyba nie warto. Kochani, chciałbym dzisiaj waszą uwagę zwrócić na coś, co jest dosyć subtelne i to każdy z was musi trochę się sobie przyjrzeć. Ja wam tego do końca nie wyjaśniam. Ja spróbuję tylko rzucić pewne ścieżki myślenia, a wy to musicie przyłożyć do pewnych waszych relacji. O co mi chodzi? Kochani, zobaczcie, w naszym poczuciu sprawiedliwości, które w ogóle oczywiście jest dobre, w sensie samo poczucie sprawiedliwości, istnieje taka pewna pułapka, która jest takim rozdymaniem sprawiedliwości już do niedosprawiedliwości, tylko do pewnego rodzaju odwetu, do pewnego rodzaju, nie wiem, noszenia przeszłości drugiego człowieka i tak dalej. Już tłumaczę, żeby było jaśniej. Kochani, zobaczcie na przykład. My, kiedy patrzymy na drugiego człowieka, jeżeli znamy na przykład jego historię, tak? Jeżeli znamy to, co się działo w jego życiu i na przykład tam się wydarzyły rzeczy złe. Potem mam to może przez przykład, taki bez nazwiska, ale przez przykład kościelny. Ja się z tym spotkałem wielokrotnie na przykład. Mamy księży, którzy odeszli z kapłaństwa, nie? Mamy kilku słynnych księży w Polsce, którzy byli kiedyś, nie wiem, znanymi mówcami, kaznodziejami, duszpasterzami no i odeszli w pewnym momencie, tak? Mam to na przykład na myślę z bardzo konkretnego człowieka, może nie będę mówił, bo nieważne, o co chodzi o nazwiska. On swego czasu nagrywał różne audiobooki, nagrywał różnego rodzaju konferencje, był bardzo popularny w Polsce. Ja sam osobiście z kilku jego audiobooków ogromnie skorzystałem. W sensie bardzo mi one pomogły, bardzo one jakby rzutowały na moją wiarę, rozwijały mnie i tak dalej. W pewnym momencie rzeczywiście zacząłem też widzieć, że następne jego nagrania już były jakieś inne. W takim sensie nie to, że coś mi się nie podobało, tylko bardzo konkretnie potrafiłem zauważyć pewne odstępstwa od tego, co jakoś byłem przekonany, że jest ewangeliczne i tak dalej. I rzeczywiście potem w pewnym czasie ten ktoś odszedł z kapłaństwa, jak się okazało, odszedł w ogóle z zakonu, to był zakonnik, związał się z jakąś kobietą i tak dalej. Nie oceniając teraz zupełnie jego życia i tak dalej. Złapałem się na tym, chociaż ja się już nauczyłem to odróżniać, ale też się na tym łapię, ale widzę to na przykład bardzo wielu w ludziach, że w związku z tym, że on odszedł z kapłaństwa, to zostało zanegowane całe jego dzieło, tak? Czyli wszystko, co wcześniej nagrał, wszystko, co powiedział jest w tej chwili do wyrzucenia, dlatego że to jest w ogóle człowiek, który w tej chwili rzeczywiście mocno jedzie po Kościele katolicki, więc jego można powiedzieć wrogiem nawet, myślę, w pewien sposób. Mnie osobiście jego, nie wiem, tam te współczesne, aktualne nagrania bolą. W sensie sposób, w jaki on atakuje Kościół katolicki, nie za rzeczy złe, bo za te trzeba go atakować, tylko po prostu za jego naturę, za jego istotę, są dla mnie bardzo bolesne. I w związku z tym, jakby ja również miałem w sobie taką pokusę i wielokrotnie ulegałem, żeby zanegować całe jego dzieło. Ale kochani, jeżeli spojrzę na to takim okiem trzeźwym, okiem bez emocji, to uważam, że są jego nagrania i jakby wypowiedzi dawne, które są bardzo święte, bardzo ewangeliczne, jestem przekonany, że Duch Boży w nich był, a potem następne już nie. I nie wolno tego człowieka w związku z tym, co robi teraz, jakby skreślać na całość tego, co było wcześniej. Kochani, o co mi chodzi? Zauważcie, Bóg ma taką zdolność, że oferuje całe dobro, oferuje to, co ma zbawienie, nam wtedy, kiedy byliśmy nawet jeszcze grzesznikami. Czyli nawet nie przed nawróceniem, nie po nawróceniu, nie wtedy, kiedy żeśmy powiedzieli no dobra, no co prawda byliśmy źli, ale teraz już będziemy dobrzy, więc Bóg mówi no dobra, no to teraz ci mogę zaproponować. Nie. Bóg to robi dużo wcześniej. Oczywiście, to nie zadziała z automatu. Jeżeli ktoś nie będzie chciał tego przyjąć, jeżeli ktoś nie będzie, jakiś grzesznik, chciał się nawrócić, jeżeli nie będzie chciał swojego życia odmienić, to nie skorzysta z tego, co Bóg mu daje. Ale uwaga, Bóg mu to daje już wtedy, kiedy jeszcze nie ma znamion nawrócenia. Kochani, wiem, że trochę, kurde, chyba mówię niejasno, ale mam nadzieję, że to jakoś za chwileczkę załapiecie w pewnym obrazie. Kochani, nie wolno nam patrzeć na drugiego człowieka jakby przez jego przeszłość albo przez jakąś część jego życia rzutować ocenę na całe jego życie. Kochani, dojrzałość zawsze jest umiejętnością rozróżniania. Jest umiejętnością oddzielania. Jest umiejętnością nietraktowania wszystkiego zero-jedynkowo. Kochani, to, co się czasem pojawia w chrześcijaństwie, takie mówienie, to jest wykorzystywanie oczywiście biblijnego cytatu niech wasza mowa będzie tak, tak, nie, nie i to bardzo często oznacza zero-jedynkowy system, czyli ten człowiek jest cały na tak albo cały na nie. Uwaga, kochani, to nieprawda. Może być taki, że jest w nim 60% na tak i jest w nim 40% na nie. I nie można przez te 40% na nie skasować tam te 60%. I nie można z uwagi oczywiście na te 60%, nie wiem, na tak udawać, że nie ma tego na nie. Kochani, to takie myślenie, wszystko, że tak powiem czarno-białe, wszystko zero-jedynkowe, wszystko tak albo nie, albo bierzesz, albo spadaj, albo realizujesz wszystko w 100%, albo się nie nadajesz, kochani, to jest totalitaryzm, to jest sechciarstwo, to jest fanatyzm religijny. Kochani, to nie ma nic wspólnego z prawdą. Prawda jest skomplikowana. I to nie jest żadne rozmywanie rzeczywistości. Kochani, nie o to mi chodzi, broń Boże. Chodzi mi o to, żebyśmy umieli, kochani, oddzielać w człowieku ziarna od plew. Że to, że gdzieś są plewy, to nie znaczy, że nie ma ziarna. Że nie wolno tam też na przykład na ziarno patrzeć przez perspektywę plew, czyli to ziarno nie jest takie cudowne, bo tam są jeszcze plewy. Nie! To ziarno może być stukrotnie obfite, ale będą tam też plewy. I to nie sprawia, że te ziarna stają się mniej obfite. Kochani, bardzo chciałbym was dzisiaj zachęcić do takiej... do dojrzałości, bo to jest dojrzałość. Umiejętność rozróżnienia. Zobaczcie, kochani, w ogóle... Przepraszam, bo dzisiaj jest mnóstwo wątków. Mam nadzieję, że się połapiecie w tym wszystkim. Kochani, jak spojrzycie, jak Bóg stwarzał świat, to zobaczcie, że stwarzanie świata kiedyś mi to zwrócił uwagę. Jeden z kasnodziejów takich, których słuchałem dawno temu. To był chyba ojciec Augustyn Palanowski. Zresztą właśnie, to też jest przykład takiej postaci, nie? Kto w tej chwili zasadniczo jest poza zakonem, w sumie poza Kościołem. Zanegował jego dawne nauczanie. Tak, z jego aktualnym nauczaniem się nie zgadzam. Ale dawne go nie zaneguje. Bo to nie jest ta postać, o której mówiłem wcześniej. Kochani, i właśnie, ojciec Augustyn kiedyś pokazał bardzo pięknie, że jak Bóg stwarzał świat, to zobaczcie, że stwarzanie świata polegało na rozdzielaniu. Bóg rozdzielił wody nad niebem od wód pod niebem. Bóg rozdzielił lądy od wód. Bóg rozdzielił światłość od ciemności. Stwarzanie polegało na rozdzielaniu. Kochani, na tym polega też życie, że umiemy rozróżniać, rozdzielać to jest takie, a to jest takie. I to, że to jest to, nie znaczy, że tamto nie ma wartości. Kochani, to się przekłada potem na bardzo konkretne rzeczy w naszym życiu. Naprawdę bardzo konkretne. To nie jest takie bujanie w obłokach. Kochani, ilekroć ja słyszałem, kiedy przychodzą do mnie małżeństwa, nie? Które na przykład, nie wiem, kiedyś się bardzo pokłóciły i zostały powiedziane jakieś słowa. Na przykład niedobre słowa, słowa krzywdzące i raniące. I potem na przykład po 20-30 latach, kiedy tamto zostało naprawione, ale tak szczerze, nie mówię o udawaniu, tylko szczerze, naprawione, przebaczone, przepracowane itd. A mimo to czasem się ludziom zdarza na przykład po 20 latach wracać a wtedy powiedziałeś to i to i jakby rzutujesz przez to, co wtedy zostało powiedziane na to, co jest teraz. To nieprawda. Oczywiście może to być prawda, jeżeli ktoś się nie zmienił. To jasne, że on mógł udawać, ale zakładając, kochani, że jest możliwa zmiana człowieku, no to kiedyś było to, co było. Kochani, ja się też z tym spotykam w życiu i znam to z autopsji, tak? Znacie w większości moją historię, znacie moje świadectwo, słyszeliście o tym, co się kiedyś działo w moim życiu. Bardzo wielu ludzi, kochani, dzisiejszych katolików, chociaż dla mnie to są trochę średnio katolicy, ale patrzy na mnie na przykład również przez moją przeszłość i na przykład neguje wszystko, co robię dzisiaj, mówiąc nie no, ten człowiek, który robił jakieś takie rzeczy nie może dzisiaj robić takiego dobra. Boli, boli. Bóg tak nie patrzy. Bóg tak nie patrzy. Bóg w każdej chwili jest gotowy zaoferować dobro i Bóg w każdej chwili jest gotowy wyszukiwać dobra w człowieku. I to nie znaczy, że on udaje, że się nie wydarzyło, co się wydarzyło, to nie o to chodzi. To nie chodzi o to, że żadne dobro... że nie wiem... kiedy robisz jakieś zło, a wcześniej było dużo dobra, to całe to dobro będzie zanegowane. To jakby nie w tym rzecz. Kochani, wiem, bo niektórzy będziecie mieć teraz takie pytania, bo były kiedyś takie wstawaki, wiem, dzisiaj wątków jest jakiś miliard, mam nadzieję, że się połapiecie. Były kiedyś takie wstawaki, kochani, gdzie mówiłem, że jakby Bóg zawsze patrzy na aktualny moment twojego życia, nie? I że jeżeli kiedyś na przykład całe życie robiłeś dobro, ale potem robisz zło, no to Bóg patrzy na ciebie w tym momencie. Ktoś mi napisał w ogóle takie pytanie ale co to znaczy, że dla Boga się nie będzie liczyło całe tamte moje dobro? Nie, nie o to chodzi. Oczywiście, że będzie się liczyło. Oczywiście, że Pan Bóg patrzy na ciebie również przez tamto dobro. Tylko interesujesz Go ty w tym momencie, w którym jesteś. Jakby Bóg nie patrzy z bagażem doświadczeń. Czyli jeżeli robisz zło, to Bóg nie będzie udawał to jest mniejsze zło, bo kiedyś było dobro. Tylko zapytacie, czy mógłbyś to zło porzucić, żeby znowu było dobro. A znowu, kiedy będziesz czynił dobro, to Bóg nie będzie patrzył na to dobro przez zło, które było kiedyś, będzie mówił no to dobro nie jest takie doskonałe, bo kiedyś było zło. Nie. Tu i teraz. Bóg patrzy w tym momencie. Bóg oferuje ci dobro i zaprasza cię do dobra w tym momencie. Kochani, mam nadzieję, że się łapiecie w tym wszystkim, bo czuję, że dzisiaj złapałem piętnaście srok za ogon, ale jak zawsze, mam głęboką nadzieję, że Duch Święty wam podprowadzi właściwie, że tak powiem, rozwiązania do głowy. Kochani, spójrzcie dzisiaj, jak patrzycie na innych ludzi i na siebie. Czy przypadkiem właśnie nie narzucacie tego, co było kiedyś. Albo na zło narzucacie dobro, które było kiedyś. Kochani, to jest taki standard, przepraszam, znowu, jakieś mam dzisiaj odkrywane myśli. Jak się słucha czasem wywiadów ludzi, nie wiem, był jakiś ktoś tam kogoś zabił, nie? No wiem, że to w ogóle tragedia, ale potem się wypowiada na przykład jego mama i mówi to jest niemożliwe, żeby mój syn to zrobił, bo on zawsze był taki dobry. Uwaga, to nie jest dobre myślenie. To, że ktoś zawsze ci się wydawał dobry, to nie możesz przez to patrzeć na to, co się aktualnie dzieje. Uwaga, to działa tak samo w drugą stronę. To niemożliwe, żeby ten ktoś zły zrobił teraz takie dobro. No możliwe. Zobaczcie, Jezusowe przyjęcie łotra do raju, nie? któremu wystarczyło to jedno zdanie łotra, który może przez całe życie źle żył, źle grzeszył, a potem wystarczyło jedno zdanie i Bóg nie patrzył. Ale słuchaj, no wiesz co? Narobiłeś kiedyś tyle zła, to pewnie nieszczere jest to twoje wyznanie dzisiaj. Kochani, to jest standard. Zobaczcie, to się dzieje wszędzie w naszej rzeczywistości, w polityce, non stop. Jak chcesz jakiegoś polityka zdyskredytować, to co trzeba zrobić? Trzeba albo pokazać, że w przeszłości zrobił coś złego, albo pokazać, że jego dziadek zrobił coś złego. Kochani, dlaczego czyny dziadka miałyby być jakimkolwiek kryterium osądzania tego człowieka? Oczywiście, jeżeli on będzie kontynuował to, co złego robił dziadek, no to ok. Ale, kochani, nie wolno nam tak patrzeć. To jest takie nasze... to jest takie głupie zero-jedynkowe i to jeszcze kocham, jak to jest takie podlane tym katolickim sosem. Niech mowa wasza będzie tak, tak, nie, nie. Nie... po pierwsze, ten cytat jest zupełnie o czymś innym, ale to już było o tym film kiedyś. Jak chcecie, to sobie poszukajcie. Jest w jakiejś innej anguście, co znaczą te słowa tak, tak, nie, nie, bo to nie jest o tym. A po drugie, kochani, umiejmy rozróżniać. Jeżeli ktoś robi jakieś zło, to nie znaczy, że zawsze je robił. Jeżeli ktoś robi jakieś dobro, nie wolno tego dobra negować przez zło, które zrobił później. I odwrotnie, jeżeli ktoś robił jakieś zło, w sensie robił jakieś dobro, a teraz czyni zła, to nie można mówić teraz to zło nie jest takie złe, bo tam kiedyś było dużo dobra. Nie no. Możliwe, że się zmienił i wybiera teraz źle. Umiejętność rozróżniania. To jest dojrzałość. Bardzo chciałbym was zaprosić dzisiaj, w tę niedzielę do takiej dojrzałości. Moi drodzy, moi kochani, dziękuję wam bardzo serdecznie za kolejne spotkanie. Jak zawsze przypomnę o wielbieniu. Błogosławieni w Gdańsku Sopocie 15 kwietnia. Zostało jeszcze trochę miejsc, jeżeli macie ochotę, to dołączcie do naszej modlitwy. Będzie naprawdę przesuper, przeekstra. Tyle na dzisiaj. Bardzo was ściskam, bardzo was pozdrawiam, przepraszam, bardzo was błogosławię, miejcie się, proszę, najlepiej na świecie. Z Bogiem, pa, pa