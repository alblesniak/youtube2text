 Dzień dobry, szczęść Boże, dobry wieczór. Moi drodzy, witam was bardzo, bardzo serdecznie w kolejnym naszym spotkaniu CNN-owym w drugi dzień świąt Bożego Narodzenia, który jednocześnie jest Niedzielą Świętej Rodziny. Tak w tym roku nam się trochę złożyło, tak jest wtedy, kiedy Boże Narodzenie wypada w sobotę, bo normalnie Niedziela Świętej Rodziny jest jakieś tam kilka dni albo tydzień po Bożym Narodzeniu, ale tu mamy tak dzień po dniu, no bo tak nam się kalendarz ułożył. W związku z tym, kochani, posłuchajcie dzisiejszej Ewangelii na to święto. Jest to fragment ze św. Łukasza, który brzmi następująco Rodzice Jezusa chodzili co roku do Jerozalem na święto Paschy. Gdy miał lat dwanaście, udał się tam zwyczajem świątecznym. Kiedy wracali po skończonych uroczystościach, został młody Jezus w Jerozolimie, a tego nie zauważyli Jego rodzice. Przypuszczając, że jest wśród pątników, uszli dzień drogi i szukali Go między krewnymi i znajomymi. Gdy Go nie znaleźli, wrócili do Jerozalem szukając Go. Dopiero po trzech dniach odnaleźli Go w świątyni, gdzie siedział między nauczycielami, przysłuchiwał się im i zadawał pytania. Wszyscy zaś, którzy Go słuchali, byli zdumieni bystrością Jego umysłu i odpowiedziami. Na ten widok zdziwili się bardzo, a Jego matka rzekła do Niego Synu, czemu nam to uczyniłeś? Oto Ojciec Twój i ja z bólem serca szukaliśmy Ciebie. Lecz On im odpowiedział Czemu mnie szukaliście? Czy nie wiedzieliście, że powinienem być w tym, co należy do mego Ojca? Oni jednak nie zrozumieli tego, co im powiedział. Potem poszedł z nimi i wrócił do Nazaretu i był im poddany, a matka Jego chowała wiernie wszystkie te sprawy w swym sercu, Jezus zaś czynił postępy w mądrości, w latach i w łasce u Boga i u ludzi. Moi drodzy, bardzo dzisiaj mamy ciekawą Ewangelię, szczególnie ciekawą w zestawieniu z pierwszym czytaniem. Proszę sobie tam do niego koniecznie zajrzyjcie, to jest fragment z pierwszej księgi Samuela, opisujący to, jak Anna, matka Samuela, po urodzeniu Go, bo tak obiecała Panu Bogu, zaprowadziła Go do świątyni i tam Go zostawiła. Kochani, te czytania mają ze sobą dużo wspólnego też przez pewną intuicję, inspirację, którą się posłużył, mamy wrażenie, św. Łukasz. Kochani, zobaczcie, końcówka tego naszego dzisiejszego, ewangelicznego opowiadania jest taka, że Jezus czynił postępy w mądrości, w latach, w łasce u Boga i u ludzi. Kochani, to zdanie to jest cytat z księgi Samuela. Ono będzie tam później, kiedy Samuel będzie mieszkał w świątyni, to tam będzie napisane, że on tam, Samuel, będzie wzrastał w mądrości i w łasce u Boga i u ludzi. I to samo jest powiedziane o Panu Jezusie, który, zauważcie, dzisiaj u św. Łukasza jest w świątyni. To jest pewien kontekst. Zaraz, kochani, sobie to bardziej potłumaczymy. Mam nadzieję, że dzisiaj się nie pogubicie w tym, co próbuję wam powiedzieć. Kochani, mamy dzisiaj bardzo ważne zdanie w tej Ewangelii, które nam w tym kontekście zaraz nabierze pewnego jeszcze nowego znaczenia. Mamy dzisiaj zdanie Pana Jezusa, co jest w ogóle ciekawe, ja to dopiero niedawno odkryłem, że to jest, kochani, pierwsze słowo, jakie kiedykolwiek Pan Jezus wypowiedział. Nie wiem, czy wy to kiedyś zauważyliście, że to dwunastoletnie słowo Pana Jezusa, w sensie słowo dwunastoletniego Pana Jezusa, czyli dlaczego mnie szukaliście, czy nie wiecie, że muszę być tym, co należy do mojego Ojca, to jest pierwsze zdanie w Ewangelii zapisane zdanie Pana Jezusa. To jest po raz pierwszy, kiedy się odezwał. Zobaczcie, że Jezus, kiedy się po raz pierwszy odzywa, no, ważne zdanie, nie? mówi o czymś dla Niego bardzo ważnym. Kochani, tam dosłownie jest napisane, bo to w naszym tłumaczeniu było, że powinienem być w tym, co należy do mojego Ojca. Tam jest, że muszę być w tym. W sensie Jezus ma takie coś, że wie, że jedynym środowiskiem Jego przebywania, jedynym miejscem, gdzie On rzeczywiście będzie mógł wzrastać, gdzie On się stanie tym, kim ma się stać, że musi być w tym, co należy do Jego Ojca. I kochani, zobaczcie, że my, kiedy o tym myślimy, no to automatycznie nasze myśli idą w kierunku świątyni, tak? Bo Jezus to mówi w świątyni. Tam, gdzie im się zgubił, czyli jakby w miejscu w świątyni, czyli miejscu przeznaczonym Panu Bogu, miejscu, które jest jakby szczególnym miejscem Jego przebywania. Można by sobie myśleć tak, Jezus mówi dlaczego mnie szukacie? Od razu się powinniście domyślić, że będę w świątyni, czyli będę w miejscu przeznaczonym mojemu Ojcu. No chyba jednak nie. Dlaczego? Bo zobaczcie, tuż po tym zdaniu napisane Jezus udał się z swoimi rodzicami do Nazaretu, czyli opuszcza świątynię i tam w tym Nazarecie żyje w posłuszeństwie swoim rodzicom i tam wzrasta w łasce u Boga i u ludzi, w mądrości i tak dalej. Co ciekawe, właśnie to odniesienie, to jest to samo zdanie, które było mówione o Samuelu, który, uwaga, całe życie spędził w świątyni. O Samuelu jest napisane, że on wzrastał w łasce u Boga i u ludzi, w mądrości, bo przez całe swoje życie mieszkał w świątyni. I Łukasz przenosi to zdanie na Pana Jezusa, ale już mieszkającego w Nazarecie. Kochani, już teraz próbuję to jakoś rozjaśnić, mam nadzieję, że się nie pogubiliście. Kochani, zobaczcie, Pan Jezus mówi, że jedynym miejscem przebywania, w jakim On ma być, jedynym środowiskiem, które jest Mu potrzebne, to jest takie, gdzie wszystko jest poddane Jego Ojcu. On mówi -"Muszę być w tym, co jest poddane Mojemu Ojcu". I uwaga, wcale nie chodzi Mu o świątynię. Okazuje się, że Nazaret, Jego dom rodzinny, Jego mama i tata, Jego bycie w tym domu, Jego życie codzienne, to jest miejsce, gdzie On musi być, no bo w końcu tam jest. I to jest miejsce, gdzie On wzrasta w łasce u Boga i u ludzi, tak jak dla Samuela tym miejscem była świątynia, dla Niego tym miejscem jest Jego życie rodzinne. Kochani, to jest niesamowita Ewangelia, która pokazuje, jakby na czym ma polegać nasze rodzinne życie. Kochani, nasze domy, według tego, co tu się dzisiaj dzieje, mają się stać świątyniami, czyli mają się stać miejscami, w których wszystko poddane jest Bogu, w którym wszystko jest, jakby można powiedzieć, względem Jego władzy, Jemu podległe. Kochani, co to ma oznaczać? Kochani, skoro mamy dzisiaj święto świętej rodziny, to znaczy, że Kościół próbuje nam dzisiaj zwrócić uwagę i ta Ewangelia też jest po to, żeby nam pokazać, na czym ma polegać jakość naszych rodzin, na czym ma polegać to, w jaki sposób chrześcijanie powinni budować swoje rodziny. Otóż uwaga... budujemy te rodziny poddając wszystko Panu Bogu, czyli wszystko w tym naszym domu ma być własnością Pana Boga. Tylko teraz uwaga, kochani. Bo ja wiem, że od razu część z was mi powie to na dwie strony, tak? Czyli niektórzy, którzy bardzo się o to starają, powiedzą no ale przecież właśnie u mnie w domu to ja tak próbuję, tylko to nic z tego nie wychodzi, bo ja to próbuję u mnie w domu zaprowadzić, wszystkie rzeczy, żeby wszystko było poddane Panu Bogu. Czyli mówię, że w naszym domu obowiązują katolickie zasady, a moje dzieci na przykład nie chcą słuchać. Albo mówię, że w naszym domu się chodzi do kościoła, w naszym domu się kultywuje tradycje chrześcijańskie, w naszym domu się modli i tak dalej. Kochani, to wcale nie oznacza, że nasz dom jest poddany Panu Bogu. Kochani, jeżeli... teraz mówię do bardzo konkretnej osoby, nie mówię do zbiorowości ludzkiej, bo tak się nie da, mówię do konkretnych osób, mówię do konkretnej mamy, konkretnego taty i tak dalej. Jeżeli jesteś mamą w twoim domu i chcesz zaprowadzić, żeby twój dom był poddany Panu Bogu, co to znaczy? Ty, droga mamo, ty, droga żono, masz być poddana Panu Bogu, czyli twoje życie, twoje serce, twoje pragnienia, twoje tęsknoty, głębia tego, co się w tobie dzieje, ma znajdować wypełnienie w Panu Bogu i ma być Mu całkowicie oddane. Uwaga, to się bardzo często utożsamia z różnymi tradycjami katolickimi, z praktykami katolickimi, uwaga, ale to nie o nie chodzi. Jeżeli chcesz poddać swój dom Panu Bogu w ten sposób, że powiesz swojemu dziecku na przykład w tym domu się chodzi do kościoła, bo ten dom jest poddany Panu Bogu, uwaga, nie poddajesz w ten sposób swojego domu Panu Bogu, nie. Poddanie domu Panu Bogu polega na tym, że twoje serce będzie przylgnięte do Pana Boga. Że kiedy będziesz cokolwiek robić, o czymkolwiek myśl, to pomyślisz Panie Boże, czego ty ode mnie oczekujesz? Panie Boże, co chcesz, żebym robił, robiła? Jakie masz pragnienia i marzenia względem mnie? Czyli będziesz w takiej relacji z Panem Bogiem, gdzie będziesz nieustannie rozczytywać, co to znaczy robić wszystko zgodnie z tym, czego On chce. Kochani, to jest poddanie domu Panu Bogu. Kochani, bo ja wiem, że część z was powie no... moje domy to nie są poddane Panu Bogu, bo mój mąż nie chodzi do kościoła i ja go tam nie mogę zaciągnąć za żadne skarby. No i co z tego? Oczywiście byłoby super, gdyby chodził do kościoła, kochani, ale nie na tym polega poddanie domu Panu Bogu, że On zacznie chodzić do kościoła, bo zobaczcie, znowu wracamy do świątyni, znowu wracamy do tych różnych obrzędów i tak dalej. Nie. Pan Jezus żyje z mamą i tatą w domu i właśnie tam jest poddany całkowicie Panu Bogu, czyli Jego serce jest przynależne Panu Bogu i tam, w tym normalnym świeckim środowisku On mówi, że jest w miejscu, które jest miejscem Jego przebywania, czyli takim, które jest oddane Panu Bogu. Kochani, mam nadzieję, że jakoś łapiecie to wszystko, co wam próbuję dzisiaj powiedzieć. Zobaczcie, że Pan Jezus mówiąc to zdanie, mimo że siedzi w świątyni, nie ma na myśli świątyni, bo natychmiast z niej wychodzi i idzie do swojego domu i tam w normalnym życiu próbuje być, Jemu się to oczywiście udaje w stu procentach, być oddany Bogu. Kochani, nasze domy mają być, nasze rodziny mają być oddane Bogu. I to nie oznacza, czyli chodzimy do kościoła, kultywujemy tradycje katolickie i u nas wartości katolickie mają znaczenie. Uwaga, to są wszystko w ogóle bardzo piękne rzeczy, ale dom, który robi te rzeczy, wcale nie oznacza, że jest oddany Panu Bogu. Kochani, jeżeli ktoś chodzi do kościoła, a w domu maltretuje swoją żonę, to w życiu nie jest oddany Panu Bogu, nie jest poddany Panu Bogu. Bo jak zapyta Pana Boga Panie Boże, czego Ty pragniesz? Pan Bóg powie Nigdy w życiu nie wolno Ci skrzywdzić kogoś w Twoim domu. A on powie No ale ja chodzę do kościoła i u nas się modlimy przez wszystkimi posiłkami, przyjmujemy księdza po kolędzie i w ogóle jestem za wszystkimi wartościami katolickimi. Tak, człowieku, ale krzywdzisz swoich bliskich. A być poddanym Panu Bogu, to jest mieć serce tożsame z sercem Boga. Kochani, nasze domy mają być poddane Bogu. I to oznacza, że nasze serca mają do Niego należeć. O tym mi dzisiaj, kochani, mówi to święto świętej rodziny. Bardzo pięknie to jest pokazane w tej Ewangelii dzisiaj. Niech nasze domy, niech nasze rodziny będą, muszą być poddane temu, co należy do Boga. Boże, jakie to jest piękne. Modlę się, żeby nam się udało, kochani, w domach naszych, w naszych domach zakonnych, wszędzie, żebyśmy to potrafili zrobić. Moi drodzy, moi kochani, to by było na tyle w tym naszym dzisiejszym spotkaniu CNN-owym w drugi dzień świąt, w niedzielę rodziny świętej. Bardzo wam dziękuję, kochani, za to spotkanie. Widzimy się za tydzień oczywiście w kolejnym CNN-ie, już w nowym roku, już w 2022. To tyle, miejcie dzisiaj najlepszy dzień, świętujcie ciągle i niech wam będzie pełno pokoju Chrystusa w sercach. Z Bogiem ściskam, pozdrawiam, błogosławię, paaa...