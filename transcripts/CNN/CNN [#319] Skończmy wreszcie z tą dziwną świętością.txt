 Dzień dobry, dzień dobry Moi drodzy, witam was bardzo serdecznie w naszym kolejnym niedzielnym spotkaniu z cyklusy JNN, tym razem w ostatnią adwentową niedzielę, czyli w czwartą niedzielę Adwentu. Za tydzień już będziemy świętować Boże Narodzenie. Moi drodzy, posłuchajcie dzisiejszej Ewangelii, którą Kościół czyta nam tuż przed świętami. Jest to fragment z Ewangelii św. Mateusza. Z narodzeniem Jezusa Chrystusa było tak. Po zaślubinach matki Jego Maryi z Józefem, w pierwnim zamieszkali razem, znalazła się brzemienną za sprawą Ducha Świętego. Mąż jej, Józef, który był człowiekiem sprawiedliwym i nie chciał narazić jej na zniesławienie, zamierzał oddalić ją potajemnie. Gdy powziął tę myśl, oto anioł pański ukazał mu się we śnie i rzekł Józefie, synu Dawida, nie bój się wziąć do siebie Maryi, twojej małżonki, albowiem z Ducha Świętego jest to, co się w niej poczęło. Porodzi syna, któremu nadasz imię Jezus, on bowiem zbawi swój lud od jego grzechów. A stało się to wszystko, aby się wypełniło słowo pańskie, powiedziane przez proroka. Oto dziewica pocznie i porodzi syna, któremu nadadzą imię Emanuel, to znaczy Bóg z nami. Zbudziwszy się ze snu, Józef uczynił tak, jak mu polecił anioł pański. Wziął swoją małżonkę do siebie. Kochani, bardzo piękna jest ta Ewangelia i to jest chyba jedna z moich ulubionych Ewangelii dotyczących świętej rodziny. Kochani, to jest taki temat, który ja wielokrotnie poruszałem już w moich kazaniach, na pewno część z was go słyszała, więc ja nie będę o nim mówił, tylko on będzie dla mnie podstawą dzisiaj do czegoś innego. Więc zobaczcie tylko krótkie takie, taką, jak to mówią, rekapitulację. Kochani, bardzo w tej Ewangelii lubię ten moment, kiedy Józef chce, mówiąc takim językiem bardzo kolokwialnym, wyrzucić Maryję z domu. Kochani, jest taki moment, kiedy Józef, nie rozumiejąc prawdopodobnie tego, co się dzieje, nie wiedząc, o co chodzi z tą ciążą Maryi, kochali się, jak mamy prawo przypuszczać, byli dla siebie bardzo ważni, nagle ona znajduje się w ciąży. Wiem, kochani, my oczywiście mamy tę jasność, Duch Święty i tak dalej, no nie było tej jasności dla nich. Jakkolwiek by nie byli wierzącymi ludźmi, to dla Józefa nie mogło to być żadną jasnością. I w pewnym momencie Józef, albo tak przytłoczony tym, co to się ma wydarzyć, co to będzie, albo z niezrozumienia, albo z momentu jakiegoś takiego nieumiejętności dogadania się z Maryją w tym, co się dzieje, postanawia, że ją po prostu oddali. Tak, był dobrym człowiekiem, nie chciał jej robić żadnych trudności, stąd jest to słowo Józef, który był człowiekiem sprawiedliwym, zamierzał ją oddalić potajemnie, nie? Gdyby to nagłośnił, w sensie ona mogłaby zostać ukamienowana, to groziło śmiercią według prawa żydowskiego. Więc chciał to zrobić po cichu. Nie chciał jej robić krzywdy, nie chciał, żeby spotkała ją jakaś krzywda, więc zamierzał, zobaczcie, to jest wieczorem, idzie spać i zamierza, rano do niej pójdę i powiem, żeby się wyprowadziła. Kochani, kocham ten moment. Kochani, kocham ten moment, bo ten moment jest taki... taki nasz, taki ludzki, taki z naszego, tego takiego biednego, pomajganego świata, nie? gdzie nam te związki nie wychodzą, gdzie się nie możemy dogadać i tak dalej. Ja to kocham, że to jest w świętej rodzinie. Że święta rodzina to nie była idealna rodzina, gdzie wszyscy byli dogadani, gdzie nie było żadnych konfliktów i trudności, gdzie wszystko po prostu grało jak w zegarku, nie? No nie. Był taki moment, że to zawisło na włosku i miało się skończyć rozstaniem. Takie było postanowienie Józefa, nie? I teraz, kochani, dlaczego o tym mówię? Bo nie chcę mówić o tym temacie, bo ten temat już poruszałem wielokrotnie, tylko, kochani, na bazie tego jest jedna bardzo ważna rzecz, a raczej jedna bardzo wielka taka nieprawda w chrześcijaństwie, którą my, mam wrażenie, od lat, od dwóch tysięcy lat ciągle budujemy. I każdy człowiek ma takie skłonności albo w swoim prywatnym życiu, a my też mamy to w takim kościelnym życiu. Mówię też o sobie oczywiście, kochani. Co to jest za skłonność? Taka skłonność, żeby odrywać, że tak powiem, obecność Pana Boga, działanie Pana Boga, rzeczy duchowe i rzeczy związane z wiarą o rzeczywistość i tworzymy taką rzeczywistość nierealną. Kochani, zobaczcie, jak w większości funkcjonuje Najświętsza Maria Panna i Józef w naszych głowach. Nie mówię, że zawsze i w kółko, ale jednak ciągle. Najświętsza Maria Panna, zresztą zauważcie, Najświętsza Maria Panna. Ja wiem, kochani, że będę teraz oskarżony znowu o to, że niszczę wiarę katolicką i tak dalej. Nie, nie niszczę i możecie gadać, co chcecie. Zobaczcie, właśnie my o niej mówimy Najświętsza Maria Panna. Ja nic nie odejmuję jej roli. Wiecie, że ja w ogóle bez niej żyć nie potrafię, nie? Ale uwaga, to jest Miriam, to jest Maria, żona Józefa, matka Jezusa, tak? Jezusa, który był Synem Bożym. Kobieta z ciała i krwi. Tak, kobieta wyjątkowa. Kobieta powołana przez Pana Boga, ale to nie sprawia, że jest kobietą innego rodzaju ludzkiego. Kochani, mam wrażenie, że myśmy z Maryi zrobili wręcz taką osobę boską prawie, że momentami, nie? I kochani, mówię, to nie chodzi o żadne odejmowanie jej godności, tylko kiedy my ją oderwiemy od życia, to przestaniemy ją rozumieć. Ona się staje kimś po prostu fruwającym w obłokach i tak dalej. Ja pamiętam ktoś kiedyś z mojej rodziny, nieważne, ja jej zapytałem słuchaj, a ty wierzysz w Pana Boga? Jakby wierzysz w Trójcę Świętą? I on mi powiedział tak, oczywiście, że wierzę, w Ojca, w Syna i w Matkę Bożą. Tak wyglądała Trójca Święta u niego, nie? Duch Święty gdzieś tam się zagubił, a nagle mamy Ojca, Syna i Matkę Bożą, no bo przecież ta matka musi mieć to dziecko jakby, nie? Kochani, i oczywiście wiem, że większość z nas nie myśli o takim kluczu, ale moi drodzy, ja pamiętam kiedyś powiedziałem taką właśnie konferencję o tej sytuacji Józefa i tak dalej, i dostałem potem masę maili jak ojciec śmie. Ona na pewno wszystko rozumiała, on na pewno wszystko wiedział, to byli święci ludzie. Kochani, takie pojęcie świętości jest absolutnie sprzeczne z tymi świętami, które mamy świętować. Święta, które właśnie mamy świętować, są świętami wcielenia, czyli świętami, gdzie Bóg się objawia w tym, co ludzkie, a nie w tym, co nadprzyrodzone. I oczywiście w tym, co ludzkie, również się nadprzyrodzoność objawia, ale On się objawia przede wszystkim w tym, co ludzkie. Kochani, ja to już mówiłem wam tysiące razy, jak kocham całą tą taką... w to się trzeba tylko wymyśleć. Jak bardzo Bóg się uniżył, jak bardzo Bóg się ograniczył, że stał się dzieckiem zależnym od tych dwojga ludzi, nie? On by nie przeżył, gdyby go Maria nie nakarmiła, by nie przeżył, gdyby go Józef nie okrył kocem, nic by nie umiał, jakby go nie nauczył Józef, nic by... nie umiałoby sznurówek zawiązać, nie wiem, czy mieli sznówki, mieli rzemieki u sondałów, jakby Maria nie nauczyła Pana Jezusa i tak dalej, i tak dalej, w sensie... on był jak każde dziecko. Kochani, zobaczcie, myśmy ze świętych i ja bardzo kocham świętych, to nie jest żadna nauka przeciwko świętym, tylko my ze świętych robimy coś ohydnego. Robimy z nich po prostu nadludzi, robimy z nich takich herosów. Kochani, przepraszam, tak może dzisiaj mi wątki idą w różne strony, ale na przykład, kiedy oglądam filmy Marvela, nie? albo DC, wiecie, wszystkich tych Batmanów, Supermanów, Spidermanów i innych tam Ironmanów, kochani, zobaczcie, to jest nic innego, to są święci współczesnego czasu, czyli nadludzie. Oczywiście oni mają taką większą domieszkę słabości, mają tam swoje różne trudne momenty i swoje charaktery, ale generalnie mają takie nadprzyrodzone moce i są takimi świętymi, niereligijnymi, nie? Kochani, my dokładnie tego samego oczekujemy od świętych. Kochani, jak myślę sobie na przykład o Ojcu Joachimie Badenim, ja wiem, że on jeszcze nie jest święty, jakieś tam wstępne są przymiarki do tego, żeby zrobić jego proces beatyfikacyjny, może kiedyś go ogłoszą błogosławionym i świętym. Kochani, jestem przekonany, że jak on będzie już kiedyś święty, to będą też o nim chodziły takie zupełnie, wiecie, oderwane od życia opowieści. Ja sam widzę na przykład po sobie już, jak opowiadam o nim już po latach, już lekko to tak uświęcam. I oczywiście w dobrym celu, bo to wszystko jest oparte nie to, żebym mówił nieprawdę, tylko to się wszystko staje już takie bardzo nadzwyczajne, takie nadnaturalne, takie jakby on był inny niż my. Ojciec Joachim był fantastycznym bratem w zakonie, był człowiekiem z wadami, był człowiekiem, który miał swój charakter, czasem trudny, czasem piękny, który był absolutnie święty i to nie znaczy, że był właśnie oderwany od ludzkości. Kochani, nie róbmy tego. My to robimy ciągle właśnie z Pismem Świętym, z Ewangelią, za apostołami, ze świętymi, z papieżem i tak dalej. Kochani, nie. To są normalni ludzie. Tak, współpracujący z łaską i tego się mamy od nich uczyć. Kochani, dlaczego to jest tak ważne? Dlatego, że takie rzeczy, to takie nadzwyczajne, to takie idealne, to takie nieobarczone naszą słabością, nieobarczone naszym charakterem, nieobarczone różnymi słabościami wypadków świętych, również grzechami oczywiście. Kochani, one nam się nie zdarzają i potem mamy taki obraz tamtych gdzieś tam, w innej rzeczywistości, a my tak tylko próbujemy lekko doskoczyć, żeby chociaż trochę tak, jak oni, być. Nie. Bóg chce działać w twojej codzienności. Bóg działa wtedy, kiedy mąż w nocy siedzi, całą noc i myśli kurde... wyrzucę ją rano z domu. A jednak mówi Boże, pomóż mi jakoś. Boże, pomóż mi tego nie zrobić. Pomóż mi zrozumieć. Pomóż mi, żebym to jakoś się odważył. Drodzy mężowie, drogie żony, kiedy w nocy sobie myślicie kurde... zostawię go. Po prostu już nie mogę z nim. Po prostu zostawię go rano. Po prostu ja już nie dam rady. Uwaga, jesteście wtedy w samym środku świętości, kiedy z Bogiem to robicie. Znaczy nie wyrzucacie męża z domu, tylko kiedy z Bogiem to rozważacie i kiedy próbujecie słuchać Boga. Tu jest świętość, a nie w takich tych idealnych o... jakby on był taki nieskazitelny, święty ewangelizator i w ogóle, żeby... Boże... nie ma takich ludzi, kochani. Ja proszę wam, ja nie znoszę tego takiego uświęcania rzeczywistości, nie? To jest takie... Teraz tego nie powiem, bo to jest brzydkie słowo, ale to jest takie święto i... Wiecie jakie, nie? Święto. Takiego się brzydkiego słowa używa. Ale to jest dokładnie takie. To przestaje być święte, tylko staje się właśnie takie. Kochani, nie róbmy tego. Nie róbmy tego. Bóg jest w twojej codzienności, Bóg jest w twoich nieprzespanych nocach, Bóg jest wtedy, kiedy wstajesz, żony i mówisz kurde... ale mnie wnerwia ta żona, biorę ją. Tak jak Józef. Ja najbardziej kocham to znanie z tej Ewangelii. Wstał i wziął swoją małżonkę. Powiedział dobra, biorę to. Idę w to. A nią mi powiedział, że mam kurde zaufać i że to coś z tego będzie. Idę w to, nie zostawię jej. Nie wyrzucę jej. Tu jest świętość. Świętość jest właśnie w takich wyborach, w takich codziennościach, a nie w tych górnolotnych, takich po prostu pitoleniach, nie wiadomo o czym. Przepraszam, bo się już podpalam. Bo nie mogę tego w Kościele po prostu. Tego takiego... takiego... takiego... Przepraszam, bo mam głupia słowa w głowie. Po prostu gadania o niczym, kochani, bo to jest rzeczywistość nieistniejąca. I my po prostu ludziom tylko mdlimy oczy, że taka rzeczywistość istnieje, a ona nie istnieje. Bóg jest tu, Bóg się wcielił, Bóg jest po prostu w krwi, w pocie, w trudzie i tak, czasem tam są momenty bardzo wzniosłe i bardzo piękne, ale to są momenty. A czasem On jest po prostu w brudzie i w pocie i tam jest Bóg obecny. Kurczę, bardzo mi tego potrzeba, kochani. Takiego zejścia na ziemię. Tak wiem, zaraz będzie. Znowu niszczy wiarę katolicką. Niech gadają. Już przestaje się tym w ogóle interesować, martwić. Trzeba gadać tak, jak Pan Jezus gada w Ewangelii. A ta Ewangelia jest taka piękna. Z całą tą nocą Józefa, kiedy myślał wywalę ją z domu. I nie zrobił tego. Tu jest właśnie obecność Boga i świętość. Moi drodzy, moi kochani, mam nadzieję, że jakoś znieśliście to kazanie. Jakoś mi się cię chyba ulało, ale tak dobrze, w sensie, mam wrażenie, że to jest coś dobrego, co musimy koniecznie brać do głowy i do serca. Ściskam was bardzo, bardzo was błogosławię, widzimy się za tydzień już w świątecznie. Ostatniego tygodnia Adwentu wam życzę bardzo pięknego. Miejcie się, proszę, najlepiej na świecie. Z Bogiem, papa!