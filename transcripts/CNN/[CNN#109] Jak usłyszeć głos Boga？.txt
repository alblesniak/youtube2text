 Dzień dobry, szczęść Boże, dobry wieczór. Moi drodzy, bardzo was serdecznie witam w kolejną niedzielę, w kolejnym naszym spotkaniu z cyklu CNN. Mamy dzisiaj znowu święto. Tydzień temu święto, dzisiaj święto, dzisiaj święto Chrztu Pańskiego. Bardzo piękne wspomnienie, bardzo piękna rzecz. Posłuchajmy najpierw Ewangelii, która o tym opowiada. Mamy dzisiaj świętego Łukasza, a mówił on o tym tak. Gdy lud oczekiwał z napięciem i wszyscy snuli domysły w swych sercach co do Jana, czy nie jest Mesjaszem, on tak przemówił do wszystkich. Ja was chrzczę wodą, lecz idzie mocniejszy ode mnie, któremu nie jestem godzien rozwiązać rzemyka u sandałów. On będzie was chrzcił Duchem Świętym i ogniem. Kiedy cały lud przystępował do chrztu, Jezus także przyjął chrzest, a gdy się modlił, otworzyło się niebo i Duch Święty zstąpił nad Niego w postaci cielesnej niby gołębica, a z nieba odezwał się głos. Ty jesteś moim Synem umiłowanym, w tobie mam upodobanie. Moi drodzy, mamy dzisiaj niezwykłe, naprawdę niezwykłe i cudowne święto. Tak dla mnie osobiście, tak indywidualnie, jest to jedno w ogóle z ulubionych świąt, które mamy w Kościele, dlatego że są tam jedne z najpiękniejszych słów, jakie Bóg wypowiedział do Jezusa, też jestem przekonany do każdego z nas. W zeszłym tygodniu było takie objawienie Pana Jezusa takiego dopiero co narodzonego, objawienie, że jest na świecie, objawienie poganą. Dzisiaj mamy takie objawienie, które jest początkiem Jego publicznej działalności. Doskonale wiecie, że od tego momentu, kiedy Pan Jezus był ochrzczony nad Jordanem, kiedy Jan go wskazał to jest Baranek Boży, rozpoczęła się już bardzo intensywna, no niezwykła, kilkuletnia działalność Pana Jezusa, która potem doprowadziła do Jego śmierci, do Jego zmartwychwstania, do zbawienia świata. I zobaczcie, kiedy ma się rozpocząć Jego dzieło, kiedy Pan Jezus ma przystąpić do zrobienia wszystkich rzeczy, do których został posłany na ten świat, no to dzieje się bardzo piękna sytuacja. Jezus wchodzi do rzeki Jordanu, przyjmuje chrzest z rąk Jana, tak jak wszyscy inni ludzie, modli się i potem otwiera się niebo, z tego nieba zstępuje niby gołębica, aczkolwiek w postaci cielesnej, więc nie było to tylko wyobrażenie, tylko coś konkretnego, ale niby gołębica, czyli nie do końca, coś podobnego do gołębicy. Wiemy, że jest to symbol Ducha Świętego i rozlega się ten niezwykły głos TO JEST MÓJ SYN UMIŁOWANY, W KTÓRYM MAM UPODOBANIE. Kochani, dla mnie to zdanie, to jest jedno z najbardziej przejmujących zdań, jakie Bóg wypowiedział w Biblii. Kiedy Bóg patrzy na swojego Syna, kiedy patrzy na Jezusa, człowieka, co bardzo ważne, mówi Ty jesteś moim umiłowanym Synem, w Tobie mam upodobanie. Kościół bardzo głęboko wierzy, że chociaż te słowa oczywiście w bardzo szczególny sposób odpowiadają Jezusowi, są Jemu właściwe, do Niego skierowane, to też poprzez ten fakt, że my jesteśmy ochrzczeni, poprzez ten fakt, że staliśmy się Jego braćmi i siostrami, że, jak mówi Pismo Święte, zostaliśmy usynowieni, staliśmy się dziedzicami, staliśmy się dziećmi bożymi, to te słowa można również odebrać do siebie. Że każdy z nas ma dzisiaj prawo usłyszeć takie zdanie To jest mój Syn umiłowany, to jest moja córka umiłowana, a co jeszcze bardziej niezwykłe, w Tobie mam upodobanie. Czyli Pan Bóg nie tylko mówi Jesteś moim dzieckiem, ale jesteś moim dzieckiem, które mnie po prostu niezwykle cieszy. Jesteś moim dzieckiem, które, jak widzę, to mi się po prostu gęba śmieje. To jest niesamowite w ogóle, że Pan Bóg patrzy na ciebie, jako na swoje dziecko i ma w sobie takie upodobanie. No... upodobać sobie w czymś. Kochani, mamy upodobanie w czymś, co jest bardzo niezwykłe. Czyli jak nie ma upodobania w czymś takim pośrednim, w czymś takim, co nie ma jakiejś wielkiej wartości. Nie. Upodobanie można mieć tylko w czymś, co jest niezwykłej wartości. I kochani, takie dzisiaj pytanie, bo do tego mnie jakby kieruje to słowo. Jak tego doświadczyć? Jak sprawić, żeby to nie były tylko słowa, które mówią Tak, wiem, jestem dzieckiem Bożym, Bóg mnie kocha. I co z tego? Co to znaczy? Jak to zrobić? Otóż mam wrażenie, że Ewangelia i też przednią czytanie Pawła z listu do tego Tytusa pokazuje dwa takie pewne kroki, dwie bramy. Bo to nie chodzi o to, że trzeba na coś zasłużyć. To nie chodzi o to, że trzeba Panu Bogu, nie wiem... coś dać, żeby On nam mógł oddać. Nie. Tylko my jesteśmy zamknięci na to doświadczenie. Grzech sprawił, grzech pierworodny i potem też nasze grzechy indywidualne w trakcie życia, sprawiają, że się zasklepiamy i nie odbieramy tego przesłania. I trzeba otworzyć bramę. I mam wrażenie, że są dwie bramy tutaj pokazane. Dwie oczywiste i pewnie będą dla was trochę nudne, ale one są naprawdę skuteczne. Ja tego doświadczam. Zobaczcie, co się stało, zanim Jezus usłyszał te słowa. Napisane, że przyjął chrzest, tak jak wszyscy inni, którzy tam stali, a potem się modlił. Co to znaczy? Kochani, co to znaczy, że Jezus przyjął chrzest? Wiecie, że chrzest, którego udzielał Jan, to był chrzest na odpuszczenie grzechów. W sensie wchodzili Żydzi do Jordanu, wyznawali swoje grzechy, Jan jakby obmywał ich, nie miał oczywiście władzy rozgrzeszania, to jasne, ale Jan jakby dawał im taką możliwość, żeby stanęli przed Bogiem ze swoimi grzechami i żeby tak symbolicznie te wody Jordanu ich obmyły. Oczywiście, że to faktyczne obmycie z grzechów mogło się stać mocą Jezusa, tak jak o tym mówi św. Jan, że ja was tylko obmywam wodą, ale idzie Ten, który ma ogień i który ma Ducha Świętego, który was naprawdę obmyje. Kochani, co to znaczy, że Jezus to zrobił? Jezus oczywiście nie miał grzechu, to jasne, tylko po to, żeby stanąć dokładnie w tym miejscu, gdzie my, pokazał nam, co trzeba zrobić. Czyli pierwszą bramą, która otwiera Panu Bogu możliwość powiedzenia Ci, że jesteś Jego umiłowanym dzieckiem, to jest brama obmycia z grzechów, brama takiego stawania w życiu, które jest obmywaniem się z grzechów. I kochani, oczywiście, że chodzi tu również o spowiedź, ale Paweł w liście do Tytusa poddaje takie dwie rzeczy, które to oznaczają w pewnej praktyce, jakby co należy porzucić. Zobaczcie, Paweł tam pisał, jeżeli zajrzycie sobie do tekstu dzisiaj drugiego czytania, to Paweł pisze tak, że porzućcie wszelką bezbożność i wszelkie rządze światowe. To jest genialne zestawienie, kochani. Co to jest bezbożność? Bezbożność to nie jest takie coś, że ktoś, nie wiem, mówi, Boga nie ma. Albo ktoś, nie wiem, tam wyśmiewa się ze świętych rzeczy, mówi, bo ten to jest bezbożnik po prostu, bo ten nie szanuje Boga. Znaczy oczywiście, to jest w ogóle prawda, że on nie szanuje Boga i że jest bezbożnikiem, ale co to jest jakby bezbożność? Zobaczcie, że bezbożność oznacza, że to, co robię, to, co myślę, to, jakie podejmuję decyzje, dzieje się bez Boga. Czyli kochani, co to znaczy? Zadaj sobie takie proste pytanie. Czy są takie decyzje w twoim życiu, takie dziedziny twojego życia, takie twoje wybory twojego życia, wchodzenie w takie albo inne rzeczywistości, wybieranie takich albo innych rzeczy w życiu, czy są takie, które się dzieją bez Boga? Nie bądź bezbożny. Kochani, bo myślę, że myśmy to słowo bezbożnik włożyli w takich jakby... tylko w takiej kategorii ludzi, którzy jakby obrażają Boga. Ale kochani, my bardzo często jesteśmy bezbożni, wcale Boga nie obrażając, w takim sensie nie mamy intencji obrazić Pana Boga, tylko jesteśmy bezbożni dlatego, że uważamy, że wiemy lepiej. Bramą, która otwiera jakby drogę Ojcu, żeby mógł ci pokazać, że jesteś Jego umiłowanym dzieckiem, jest bożność, czyli wszystko z Bogiem. Cokolwiek robisz, cokolwiek myślisz, cokolwiek podejmujesz, cokolwiek wybierasz, wszystko z Bogiem. Tak, wiem. Niektórzy powiedzą to jest pranie ludziom mózgu. No przecież to jest po prostu mówienie im, jakby co mają robić. Uwaga! Tak! Zdecydowanie chciałbym, żeby Biblia, oczywiście Biblia, żeby Pan Bóg wyprał mi mózg. Ja to mówię zupełnie poważnie. Bardzo bym chciał mieć wyprany mózg przez Biblię, bo mój mózg jest taki głupi i wybieram takie durne rzeczy i robię takie głupoty w życiu, że bardzo bym chciał, żeby ktoś mi go wyprał wreszcie. Uważam, że to pranie mózgu, oczywiście tylko i wyłącznie w tym znaczeniu. Mam nadzieję, że to rozumiecie. To jest absolutnie święte i cudowna rzecz. Bardzo nam potrzeba Bożego prania mózgu. Czyli wszystko, co robisz, rób tak, jak Pan Bóg mówi. To, co wam już kiedyś mówiłem chyba w Adwencie, zróbcie wszystko, cokolwiek wam powie, tak jak mówiła Maryja. To jest, kochani, bożność. Mówi św. Paweł, unikajcie wszelkiej bezbożności, bo bezbożność prowadzi właśnie do tego, że się zamykacie, jakby Pan Bóg nie może ci powiedzieć, bo się od Niego odcinasz. Drugie, co mówił Paweł, to unikajcie wszelkich rząd światowych. Bardzo to lubię. W sensie... lubię to wyrażenie. Dlatego, że rządza, zauważcie, oznacza coś takiego, że mam nieprzeparte jakieś coś, muszę. Muszę to mieć, po prostu muszę to zdobyć, muszę, bo inaczej umrę. I, kochani, to jest bardzo proste. Są takie rzeczy, które nie są Panem Bogiem, które nie są dobrem, które nie są czymś, co od Pana Boga pochodzi, co jest przez Niego nazwane jako dobre, czego po prostu nieustannie próbujesz w życiu poszukiwać, dążysz, chcesz to mieć dla siebie, po prostu musisz, musisz, bo inaczej umrzesz. Nie idźcie za rządzami światowymi. To nie znaczy, że mamy zrezygnować z tego świata, tylko nie bądźmy jakby w rządzy względem tego. Bo jeżeli masz coś innego, to jest nic innego jak pewna forma bałwuchwalstwa. Czyli coś, co jest Twoim Bogiem zamiast Pana Boga, no to zamykasz się na to doświadczenie. I wreszcie, zobaczcie, Pan Jezus ochrzcił się, czyli, mam wrażenie, robił te rzeczy, bo na tym polega pozbywanie się wszelkiej bezbożności, wszelkich rządz światowych, a potem kiedy się modlił. Czyli nie jest tak, że Jezus się ochrzcił i to się potem stało z automatu, nie. Jezus pogrążył się w modlitwie. Czyli Jezus spotkał się z Ojcem i skutkiem tej modlitwy było to, co usłyszał. Kochani, to jest druga rzecz, to jest druga brama. Skutkiem modlitwy jest usłyszenie tych słów Ojca. I to znowu są strasznie nudne i strasznie proste rzeczy. Czy czytasz codziennie Pismo Święte? I przez czytasz oczywiście mam na myśli, wgłębiasz się, medytujesz, próbujesz je zrozumieć, próbujesz słuchać tego Słowa. Czy Słowo Boże ci towarzyszy każdego dnia? Czy jesteś na adoracji? Czy masz codzienną modlitwę? I nie chodzi mi o to, czy odmówisz paciorki, jak to mówią. Nie, tylko czy naprawdę próbujesz się z Bogiem spotkać? Czy próbujesz się wsłuchać w Jego Słowo, czytając to Pismo? Czy spędzasz z Nim czas na modlitwie? Masz oczywiście też inne formy, tylko tu chodzi nie tylko o wykonywanie praktyk pobożnych, tylko czy naprawdę słuchasz. Zobaczcie, Jezus pogrążył się w modlitwie i wtedy usłyszał te słowa. Kochani, każdy, kto na serio wchodzi w modlitwę, tylko nie w odmawianie formuł, tylko w modlitwę, czyli w rzeczywisty kontakt z Bogiem, kochani, każdy, kto to zrobi, usłyszy te słowa od Pana Boga. No usłyszy, dlatego że Bóg w modlitwie to mówi. Mam wrażenie, że ta Ewangelia, kochani, jest strasznie prosta. Ona mówi, żeby usłyszeć głos Ojca, który mówi jesteś moim umiłowanym dzieckiem i mam w tobie niezwykłe upodobanie, potrzebujesz dwóch bram. Dwie rzeczy musisz sobie otworzyć. Pierwsza, pozbywaj się, czyli chrzcij się ten chrzest, który kiedyś przyjąłeś, jakby kultywuj go. Czyli pozbywaj się bezbożności i rząd światowych, czyli jakby wyrzucaj z siebie to, co ci Boga zastępuje. Na tym to polega. Bo wtedy słuchasz od tych rzeczy, że to one ci powiedzą te słowa, a one ci tego nie mogą powiedzieć. Czyli wyrzuć to, co ci Boga zastępuje, a po drugie szukaj z Nim kontaktu. Jeżeli to zrobisz, usłyszysz jesteś moim umiłowanym synem, jesteś moją umiłowaną córką. Uważam jedne z najpiękniejszych słów, jakie można usłyszeć, jeżeli nie najpiękniejsze, że mówi do ciebie Bóg, jesteś moim synem, córką i mam w tobie takie upodobanie, że głowa mała. Kochani, te słowa są do usłyszenia. Ja je znam. Pewnie mogę znać je jeszcze znacznie bardziej, bo muszę się jeszcze bardziej ochrzcić i jeszcze bardziej wejść z Nim w bliskość i w kontakt. Wtedy usłyszę jeszcze wyraźniej. Każdy z nas może to zrobić. Moi drodzy, to by było na tyle w tym dzisiejszym odcinku. Bardzo wam dziękuję za kolejne spotkanie. Zapraszam oczywiście za tydzień na następne CNN. Tymczasem was ściskam, pozdrawiam, błogosławię i do zobaczenia już niedługo. Z Bogiem, paaa... Napisy stworzone przez społeczność Amara.org