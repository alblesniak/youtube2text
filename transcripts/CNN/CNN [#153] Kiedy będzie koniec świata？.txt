 Dzień dobry, szczęść Boże, dobry wieczór Moi drodzy, witam was bardzo serdecznie w kolejną niedzielę w naszym kolejnym spotkaniu z cyklu CNN, czyli kazanko do okienka. Jak zawsze na początku, posłuchajcie proszę Ewangelii, którą dzisiaj czytamy. Z Ewangelii św. Łukasza Gdy niektórzy mówili o świątyni, że jest przyozdobiona pięknymi kamieniami i darami, Jezus powiedział Przyjdzie czas, kiedy z tego, na co patrzycie, nie zostanie kamień na kamieniu, który by nie był zwalony. Zapytali Go Nauczycielu, kiedy to nastąpi? Jaki będzie znak, gdy to się dziać zacznie? Jezus odpowiedział Strzeżcie się, żeby was nie zwiedziono, wielu bowiem przyjdzie pod moim imieniem i będą mówić To Ja jestem oraz nadszedł czas. Nie podążajcie za nimi i nie trwórzcie się, gdy posłyszycie o wojnach i przewrotach. To najpierw musi się stać, ale nie zaraz nastąpi koniec. Wtedy mówił do nich Powstanie naród przeciw narodowi i królestwo przeciw królestwu. Wystąpią silne trzęsienia ziemi, a miejscami głód i zaraza. Ukażą się straszne zjawiska i wielkie znaki na niebie. Lecz przed tym wszystkim podniosą na was ręce i będą was prześladować. Wydadzą was do synagog i do więzień oraz z powodu mojego imienia wlec was będą przed królów i namiestników. Będzie to dla was sposobność do składania świadectwa. Postanówcie sobie w sercu nie obmyślać naprzód swej obrony. Ja bowiem dam wam wymowę i mądrość, której żaden z waszych prześladowców nie będzie mógł się oprzeć ani sprzeciwić. A wydawać was będą nawet rodzice i bracia, krewni i przyjaciele i niektórych z was o śmierć przyprawią. I z powodu mojego imienia będziecie w nienawiści u wszystkich, ale włos z głowy wam nie spadnie. Przez swoją wytrwałość ocalicie wasze życie. Moi drodzy, moi kochani, zbliżamy się już pomału do końca roku liturgicznego, bo ten to już za dwa tygodnie się skończy, dlatego, że, jak wiecie, Kościół zaczyna nowy rok z Adwentem, więc zostały nam jeszcze tylko dwa tygodnie. Dzisiejsza niedziela i następna, a potem już będzie Adwent. W związku z tym, pod koniec roku Kościół zawsze czyta takie teksty apokaliptyczne. Czyta teksty jakby o końcu świata. I kochani, kiedy sobie przeczytałem to dzisiejsze czytanie z Ewangelii, ale też wcześniejsze czytania, możecie tam do nich zajrzeć w opisie pod filmem, i też, jak będziemy czytać jeszcze różne te teksty w tym tygodniu, to może wam się zdać, że mnie pierwsze słowo, które przychodzi do głowy, pierwsze jakby odczucie, pierwsze wrażenie po tym, co tu czytam, jest jedno. Spokojnie nic się nie dzieje. I moi drodzy, bardzo bym chciał, żebyście to dzisiaj zobaczyli. W czym rzecz? Kochani, po pierwsze, ten tekst Ewangelii, który dzisiaj czytaliśmy, nie opowiada o końcu świata. To nie jest tekst, który zapowiada co się stanie na końcu czasów. Nie, moi drodzy. To jest tekst, który opowiada o tym, kiedy będzie zburzona Jerozolima. To było coś, co się wydarzyło kilkadziesiąt lat po tych słowach, kiedy Pan Jezus je mówił. Jezus ich nie przygotowywał na koniec świata, tylko ich przygotowywał na to dosyć trudne, dosyć bardzo trudne wydarzenie, które się wydarzy w Izraelu, gdzie rzeczywiście Izrael będzie zburzony, Jerozolima będzie zburzona. Więc to po pierwsze. Oczywiście Kościół symbolicznie te słowa traktuje jako też opis końca dziejów. Mamy też rzeczywiście w Pisie Świętym takie opisy, które wprost mówią o końcu dziejów. Ale kochani, tutaj kilka takich uwag, myślę, które trzeba koniecznie sobie do głowy wtłoczyć, dlatego że jestem przekonany, że to jest jeden z nowotworów, który po prostu toczy nasz Kościół. Jak patrzę na to, co się dzieje z chrześcijanami od jakiegoś czasu, to mam wrażenie, że to jest po prostu jedna z chorób, która się po prostu rozpanoszyła w Kościele i trzeba ją leczyć. Trzeba ją leczyć radykalnie. W sensie trzeba ją leczyć naprawdę bardzo mocnymi przeciwciałami, żeby nie wchodzić w to myślenie. Mianowicie w jakie? Kochani, po pierwsze. Czy żyjemy w czasach ostatecznych? Czy te czasy, które teraz mamy, to czy rzeczywiście można w nich zobaczyć znaki nadchodzącego końca świata? Uwaga, kochani, mówiłem to rzeczywiście wielokrotnie w filmach, ale nigdy dość tego wspominania. Kochani, żyjemy w czasach ostatecznych od mniej więcej dwóch tysięcy dwudziestu lat. Dlaczego? Dlatego że czasy ostateczne są od momentu, kiedy Pan Jezus wrócił do nieba i będą trwały do momentu, kiedy powtórnie przyjdzie na ziemię. Cały ten czas to są czasy ostateczne. Oczywiście będzie można powiedzieć, że będą takie bardziej ostateczne-ostateczne, ale kochani, cała ta trwoga, która, mam wrażenie, w niektórych miejscach w Kościele się dzieje, to odczytywanie znaków, czytanie katastrof, patrzenie przez właśnie takie, przepraszam, że to powiem, ale prymitywne czytanie symboli, które są w Piśmie Świętym i przykładanie ich do rzeczywistości, przykładanie ich do konkretnych postaci historycznych XX czy XXI wieku, do konkretnych wojen, które się dzieją. Kochani, to jest absolutne pogaństwo. To nie ma nic wspólnego z czytaniem jakby symbolicznego znaczenia, które jest zawarte w Piśmie Świętym. Moi drodzy, po pierwsze, zobaczcie, Pan Jezus tak bardzo ładnie to mówi na początku tego tekstu, nie? Że kiedy już nadejdą te czasy, kiedy będzie się rzeczywiście już zbliżało do końca, to będą wam tam mówić, nie? Nadszedł czas. Będą mówić też inni TO JA JESTEM, czyli TO JUSZ JEST TEN CZAS. Co mówi Pan Jezus? Uwaga, no prościej to się nie da. Nie podążajcie za nimi i nie trwórzcie się. Kochani, jeżeli ktoś wam mówi, gdzieś w Kościele słyszycie jakichś księży albo świeckich, którzy wieszczą koniec świata, którzy mówią, że te rzeczy, które dzieją się teraz dookoła, to jest ewidentny znak końca czasów, nie podążajcie za nimi i nie trwórzcie się. Jeżeli ktoś wam mówi NADSZEDŁ CZAS, czyli mówi TO JEST JUSZ TEN DZIEŃ, nie słuchajcie go. Dlaczego? Dlatego, że Pan Jezus bardzo jasno powiedział, że nawet On nie wie, kiedy będzie koniec świata. W sensie On, jako człowiek wcielony, wie to tylko Ojciec, tylko Bóg zna tę datę. I kochani, każdy, kto, że tak powiem, próbuje wieszczyć, że TO JUSZ JEST TEN CZAS, że On wie, no to się po prostu myli zwyczajnie, jest zwyczajnym uzurpatorem. Natomiast, kochani, wiem, że zaraz się oczywiście tutaj obudzą głosem, ale jak to? To mamy sobie w sensie tak po prostu spokojnie żyć, mamy się niczego nie bać, mamy nie patrzeć na to, co się dzieje dookoła, mamy nie czytać znaków i tak dalej. Przecież Pan Jezus wielokrotnie mówił o tym, żeby czuwać, żeby nieustannie być gotowym na przyjście Pana. Kochani, mieliśmy dzisiaj w drugim czytaniu, tak? To było w drugim? Tak, w drugim czytaniu, w liście Pawła do Teselniczan, bardzo ładny o tym fragment, nie? Co należy robić, na czym polega czuwanie. Otóż on mówi bardzo prosto Słyszymy bowiem, że niektórzy spośród was postępują wbrew porządkowi. Wcale nie pracują, lecz zajmują się rzeczami niepotrzebnymi. Tym przeznakazujemy i napominamy ich w Panu Jezusie Chrystusie, aby pracując ze spokojem własnych chleb jedli. Co mówi św. Paweł? Mówi, na czym polega czuwanie, na czym polega oczekiwanie. Na czym polega to, kiedy Pan Jezus powiedział, że czuwajcie, bo mogę przyjść jak złodziej w nocy, nie spodziewacie się, kiedy przyjdę. Mamy wykonywać swoje obowiązki, czyli nie żyć w strachu, że to będzie zaraz koniec świata, nie żyć w oczekiwaniu, że matko, są znaki, musimy się szykować, musimy... Chrystus nadejdzie. To są już ostateczne momenty. Nie. Kochani, na czym polega czuwanie? Pamiętacie przy powieści Pana Jezusa, jak mówił o tym, co się zostanie, kiedy Pan przyjdzie do domu? No, mówił, że wtedy pochwali tego sługę, który wykonywał swoje obowiązki. Czyli nie mówi, że Pan pochwali tego sługę, który siedział w oknie i patrzył -"Boże, czy jest jakiś znak, że Pan nadchodzi? Czy to już widać, że jedzie? Czy On wraca? Czy zobaczę świata na drodze?" Nie. Pan pochwali tego sługę, który był w domu wtedy i gotował kolację na przychodzącego Pana, pościerał Mu łóżko, posprzątał w domu, czyli zajmował się swoimi obowiązkami. Kochani, jaka ma być postawa czuwania chrześcijan, którzy oczekują, że kiedyś Pan Jezus przyjdzie? Uwaga, to nie jest postawa doszukiwania się znaków. To nie jest postawa rozglądania się po świecie i patrzenia, gdzie są zagrożenia i że one się już tak namnożyły, że musimy się jakoś, nie wiem... szykować i bronić. Nie. Pismo Święte mówi bardzo wyraźnie -"Czuwanie polega na wypełnianiu naszych obowiązków." Czyli jeżeli jesteś mężem, kochaj żonę i zrób wszystko, żeby ją doprowadzić do zbawienia, żeby była szczęśliwa, żeby dostawała od ciebie dobro. Jeżeli jesteś żoną, kochaj swojego męża, zrób wszystko, żeby go doprowadzić do zbawienia, słusz mu, spraw, żeby dobro się działo w jego życiu. Jeżeli jesteś ojcem, troszcz się o swoje dzieci, kochaj je i wychowuj. Jeżeli jesteś matką, troszcz się o swoje dzieci, kochaj je i wychowuj. Jeżeli jesteś księdzem, głosz Ewangelię, spowiadaj, sprawuj sakramenty, zaprowadzaj Królestwo Boże. Jeżeli jesteś jakimkolwiek chrześcijaninem, bądź uczniem Pana Jezusa. Wypełniaj to, co nam Pan Jezus zostawił do wypełnienia, czyli kochaj, słusz i głoś światu Ewangelię. Kochani, i to jest postawa oczekiwania na koniec świata. Jak widzę chrześcijanina, który się zbroi przed tym, co idzie, który się próbuje zabezpieczyć przed wszelkimi siłami zła, bo one się w świecie ujawniają, to ja wiem, że on nie czeka na Pana Jezusa. On po prostu żyje w strachu. Jak to było tutaj dzisiaj? Będą was mordować, będą was prowadzić przed synagogi, będą was ciągać, Pan Jezus mówi, po synagogach, mówi nie trwóżcie się, włos z głowy wam nie spadnie, mimo że mówi, że niektórych z was o śmierć przyprawią. Czyli zobaczcie, mówi, że jednocześnie zginiemy, część z nas zginie w wyniku prześladowań, ale mówi nie bójcie się, włos z głowy wam nie spadnie. Czyli nie musicie się tej śmierci bać w ogóle. Tej śmierci nie musicie się bać. Mówi nie bójcie się tych, którzy będą was przesłuchiwać, nawet se nie przygotowujcie, co macie im mówić. Uwaga! Nie przygotowujcie się na to, mówi Pan Jezus. Ja wam dam odpowiednie słowa i odpowiedniego ducha, żebyście mogli przed nimi stanąć. Kochani, w tej Ewangelii jest niesamowity, wielki pokój od Pana Jezusa. Służ Mu, wypełniaj swoje obowiązki, przestrzegaj wskazań, które dał, bądź dobry, kochaj, służ ludziom, głoś Ewangelię, spróbuj ludziom opowiedzieć o Panu Jezusie, pomóż im tam, gdzie cierpią i potrzebują twojej pomocy, przyjdź z pomocą im słabościom. I w ten sposób jesteś gotowy na przyjście Pana. Bo mógł przyjść 1800 lat temu, mógł przyjść 1000 lat temu, 500 lat temu, wczoraj mógł przyjść, jutro może przyjdzie, a może przyjdzie za 8000 lat, a może przyjdzie za 14 miliardów lat. Nie wiem. I nikt tego nie wie. I nie mamy żyć nieustannym tym takim złym oczekiwaniem, strachem, co to się dzieje, co to będzie dookoła. Kochaj, służ, głoś Ewangelię, czyli bądź uczniem Pana Jezusa. Więcej nie potrzeba. Moi drodzy, moi kochani, to by było na tyle w tym naszym dzisiejszym spotkaniu. Bardzo wam dziękuję. Widzimy się jeszcze raz w tym roku. Za tydzień w niedzielę będzie Niedziela Chrystusa Króla, więc jeszcze raz się zobaczymy w tym roku, a potem już będzie Adwent, więc będzie w ogóle superowo. No to chyba wystarczy na dziś. Ściskam was, pozdrawiam, błogosławię, jak nie wiem co i do zobaczenia za tydzień. Z Bogiem, pa!