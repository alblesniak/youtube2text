 Dzień dobry, szczęść Boże, dobry wieczór Moi kochani, witam was bardzo serdecznie w naszym kolejnym niedzielnym spotkaniu ze Słowem, czyli CNN, czyli niedzielnik, czyli komentarze do niedzielnych czytań, a konkretnie dzisiaj do Ewangelii. Mamy dzisiaj bardzo piękny dzień, bo mamy dzisiaj w niebo wstąpienie Pana Jezusa. Posłuchajcie fragmentu z Ewangelii św. Marka, którym się dzisiaj zajmiemy. Jezus, ukazawszy się jedenastu, powiedział do nich Idźcie na cały świat i głoście Ewangelię wszelkiemu stworzeniu. Kto uwierzy i przyjmie chrzest, będzie zbawiony, a kto nie uwierzy, będzie potępiony. Te zaś znaki towarzyszyć będą tym, którzy uwierzą. W imię moje złe duchy będą wyrzucać, nowymi językami będą mówić, węże brać będą do rąk i, jeśli by co zatrutego wypili, nie będzie im szkodzić. Na chorych ręce kłaść będą, a ci odzyskają zdrowie. Po rozmowie z nimi Pan Jezus został wzięty do nieba i zasiadł po prawicy Boga. Oni zaś poszli i głosili Ewangelię wszędzie, a Pan współdziałał z nimi i potwierdzał naukę znakami, które jej towarzyszyły. Moi drodzy, jak to u św. Marka zawsze, krótko, konkretnie o tym w niebowstępieniu Pana Jezusa. Ale chciałbym waszą uwagę zwrócić na tak naprawdę jedno zdanie, w sensie podwójne zdanie, które fajnie, jeżeli się człowiek w nie wgryzie, bo zobaczy jego niesamowite pokłady i głębie, a też go to uchroni od takiego prostackiego myślenia. Już tłumaczę, o co mi chodzi. Kochani, mamy to zdanie, które brzmi tak dosyć surowo, Kto uwierzy i przyjmie chrzest, będzie zbawiony, a kto nie uwierzy, będzie potępiony. Kochani, kiedy takie zdanie się czyta, to można odnieść wrażenie, że to jest taka podpórka do takiej katolickiej teologii, która czasem się oczywiście gdzieś pojawia, mianowicie, że nikt spoza Kościoła, nikt nieochrzczony nie będzie zbawiony. No w końcu, jak krowie narowie, jest to napisane, tak? Kto uwierzy i przyjmie chrzest, będzie zbawiony, a kto nie przyjmie, nie będzie zbawiony, będzie potępiony. Kochani, najpierw takiej kwestii, tylko to nie jest temat naszego odcinka, samego chrztu. Pewnie doskonale to już wiecie, że Kościół zna kilka chrztów. Kościół, oprócz takiego chrztu z wody tak zwanego, czyli tego chrztu, który wszyscy znamy i który większość z nas przyjęła zazwyczaj za dziecka, zna też chrzest krwi, związany z oddaniem życia za wiarę, mimo że się jeszcze nie było ochrzczonym, zna też chrzest pragnienia, którego do końca, też myślę, zakresów jakoś tam niepewnie nie do końca znamy. Nie chcę tu oczywiście powiedzieć, że nie ma znaczenia, czy się chrzest przyjmie, czy nie, tylko pamiętajcie, że to nasze myślenie w takich kategoriach rytualnych, nie? jakby chrzest, czyli ten sakrament, jest za wąskie, nie? Jeżeli ktoś chce o tym więcej posłuchać, kochani, nagrałem o tym kiedyś odcinek, chyba w Elementarzu, tak mi się wydaje, gdzie w Elementarzu tłumaczyłem te różne rodzaje chrztów. Natomiast ja chciałbym coś innego jeszcze i to chciałbym do nas. W sensie nie do tych, którzy są ewentualnie nieochrzczeni, tylko do nas, do katolików. Dlatego, że, kochani, ten tekst pokazuje coś dużo, dużo więcej niż tylko to, że jeżeli masz sakrament chrztu, no to spokojna głowa, nie? Kochani, wiecie to, pewnie wam to już kiedyś mówiłem, że słowo chrzcić, greckie słowo chrzcić, nie? którym się posługuje Biblia, baptizo, znaczy dosłownie zanurzać, nie? No bo chrzest się odbywał też przez zanurzenie, czyli była woda, nie? i jakby zanurzano pod wody. Wiecie też, że w Kościele przez bardzo długi czas tak się też dokonywał chrzest w kościołach, nie? że nie polewano wodą, czyli nie był tzw. chrzest przez polanie, tylko chrzest przez zanurzenie. Zresztą są też takie parafie i takie miejsca jeszcze ciągle w Kościele, gdzie takie coś się praktykuje, jeżeli to jest możliwe, nie? Często były takie, w niektórych kościołach jeszcze są, takie baseniki, gdzie się jakby z jednej strony po siedmiu stopniach wprowadza człowieka do tego basenu, to był znak siedmiu grzechów głównych, nie? który się porzuca, który się rezygnuje, wchodzi się do wody chrztu, tam się zanurza, czyli jakby się umiera, zostaje się zanurzony w śmierć Pana Jezusa i wychodziło się po siedmiu stopniach, czyli po siedmiu darach Ducha Świętego, bo bardzo często jednocześnie od razu z chrztem było bierzmowanie, od razu były trzy sakramenty, nie? Od razu była pierwsza komunia i bierzmowanie. Jakby to słowo zanurzać jest jakby dosłownym znaczeniem, nie? Pan Jezus tam, kiedy mówi po grecku, to mówi jakby kto się zanurzy, albo kto przyjmie zanurzenie, ten będzie zbawiony, nie? Kochani, chciałbym pójść tym tropem, bo to dla nas, chrześcijan, jest bardzo ważne, a myślę, że czasem sobie z tego nie zdajemy sprawy. Kochani, co to znaczy zanurzyć się? Bo zobaczcie, to było wezwanie, które się często pojawia w Piśmie Świętym Chrzcijcie w imię Ojca i Syna i Ducha Świętego, nie? Idźcie na cały świat i chrzcijcie w imię Świętej Trójcy. Także zresztą jesteśmy chrzczeni, nie? w imię trzech osób boskich. Co to znaczy, kochani, zanurzyć się w Trójcy Świętej? Trzeba się zanurzyć w Ojca, trzeba się zanurzyć w Syna i trzeba się zanurzyć w Ducha. I trzeba się zanurzyć w ich Troje, przepraszam za wyrażenie, ale w Trójcę Świętą. Co to znaczy? Kochani, co to znaczy zanurzyć się w Ojca? Zanurzyć się w Ojca to znaczy uznać przede wszystkim dwie rzeczy. Nie mówię, że tylko dwie, ale przede wszystkim. Na pewno ich znacznie więcej. Ale zanurzyć się w Ojca to znaczy zanurzyć się w dwie rzeczy. Czyli zanurzyć się po pierwsze w to, że jesteś stworzeniem, czyli zanurzyć się w to, że nie jesteś samodzielny i potrzebujesz pomocy, potrzebujesz taty. Kochani, bardzo wielu chrześcijan, mimo że są ochrzczeni, to wcale nie są zanurzeni w Ojca. Bo prowadzą swoje życie po swojemu. Czyli nie uznają, że są zależni, mają swoje zasady, negują niektóre zasady Pana Boga, uznając, że wiedzą lepiej, nie szukają u Niego pomocy, bo sami sobie poradzą i tak dalej. Zanurzyć się w Ojca to uznać, że jestem dzieckiem, które potrzebuje pomocy. Po drugie to uznać, że jestem kochany. Czyli szukać miłości przede wszystkim u Niego. Zobaczcie, my miłości szukamy, kochani, w bardzo wielu rzeczywistościach tego świata, nie? W ludziach, w pieniądzach, w szczęściu, w przyjemnościach i tak dalej. I nie chodzi mi o to, że te wszystkie rzeczy są złe. One nie są złe. Albo raczej nie muszą być złe, bo mogą stać się złe, ale nie muszą. Natomiast w nich nie znajdziemy, kochani, nigdy pełnego zaspokojenia naszego serca. Zanurzyć się w Ojca to znaczy szukając miłości, wiemy, że tylko tam naprawdę ją znajdziemy. I jakby zanurzanie się w Jego miłości, czyli ciągłe szukanie u Niego, jest zanurzeniem się w Ojcu. Kochani, pierwsze pytanie na dzisiaj. Czy ty, ochrzczony katoliku, jesteś zanurzony w Ojca? Czyli czy jesteś zanurzony w to, że jesteś stworzeniem i dzieckiem i potrzebujesz pomocy i czy u Niego szukasz miłości? Co to znaczy zanurzyć się w Syna? Kochani, wiadomo, że rolą Pana Jezusa podstawową, najważniejszą jest Jego rola zbawcza, nie? To, że Pan Jezus zbawił nas od naszych grzechów, że Pan Jezus nas wyzwolił. Więc jest pytanie, czy pozwalasz Jezusowi zabrać swoje grzechy? Czyli czy zanurzasz się w Jego miłosierdzie? Mówiąc krótko, czy są takie grzechy, z którymi do Niego nie chodzisz? Czy są takie słabości, z którymi sam sobie próbujesz poradzić? Albo wręcz, które uznajesz to nie są grzechy. Mimo, że On mówi, że to zło i chciałby mi to zabrać, to ja mówię nie, to jest moje, ja będę w tym żył. Mówiąc krótko, czy jest w tobie jakaś zgoda na grzech? Co to znaczy zanurzyć się w Syna? Zanurzyć się w Syna, to zanurzyć się we walkę o wolność bez grzechu. To zanurzyć się w Jego miłosierdzie, gdzie wiemy, że sami bez Niego nie poradzimy sobie z grzechem. Gdzie nie poradzimy sobie ze złem. Zanurzony w Synu, w Jego miłosierdzie, jest Ten, kto Jemu nieustannie grzechy oddaje. Kto ciągle Mu daje swoją słabość i u Niego szuka pomocy. Drugie pytanie na dzisiaj, drogi katoliki ochrzczony. Jesteś zanurzony w Syna? Czy też może zanurzyłeś się w swoim grzechu i nie masz zamiaru go zostawiać? Trzecia rzecz, co to znaczy zanurzyć się w Ducha Świętego? Duch Święty jest Tym, który nam nadaje tożsamość, który nas obdarza darami, który jest jakby przekazicielem wszystkich talentów, wszystkich bożych powołań, wszystkich bożych inspiracji, tego jakby, jak Bóg bardzo pragnie, żebyśmy byli cudowni, żebyśmy byli w pełni rozwijający to, co Pan Bóg nam dał. Mówiąc krótko, czy słuchasz Ducha Świętego, czy próbujesz żyć według Jego natchnień, czy zadajesz Mu pytanie nieustannie, kim masz być, jaki masz być? Czy bierzesz od Niego dary, czy szukasz tych darów? Czy rozwijasz sobie te dary? Czy mając różne talenty, wykonujesz prace, żeby je rozwijać? Czy szukasz pomocy Ducha Świętego, żeby znaleźć swoją drogę? i tak dalej, i tak dalej. Mówiąc krótko, czy szukasz z Bogiem twojej tożsamości? To znaczy zanurzyć się w Duchu Świętym. Czyli czy w Bogu odnajdujesz to, kim jesteś? Czy też sam siebie po prostu tworzysz? Sam tworzysz swoją tożsamość, sam tworzysz swoją ścieżkę, sam wiesz, co jest najlepsze, jak masz co robić i tak dalej. Zanurzyć się w Duchu Świętym, to jest przyjąć Jego obdarowanie, Jego pomysł na nas. Drogi katoliku ochrzczony, czy jesteś zanurzony w Duchu Świętym? Oprócz zanurzenia w każdą z tych osób, mamy być jeszcze zanurzeni w całą Trójcę Świętą. Co to znaczy? W miłość. Czyli czy nasze życie jest nieustannym zanurzaniem się w miłości? Czyli czy w naszym życiu ciągle szukamy tego, żeby miłość się objawiała, żeby miłość była w każdym naszym czynie, w naszym słowie, w naszych decyzjach, w naszym życiu? Czy wszędzie próbujemy szukać miłości? Kochani, zobaczcie, w tym zdaniu, które mówi Pan Jezus, że kto się zanurzy, ten będzie zbawiony, a kto się nie zanurzy, ten będzie potępiony, nie chodzi, kochani, tylko o to, czyś przyjął sakrament chrztu, kochani, bo można go przyjąć, ale się w ogóle nie zanurzyć. Można go przyjąć i można być ochrzczonym katolikiem, nawet chodzącym do kościoła, ale nie być zanurzonym w Ojca, nie być zanurzonym w Syna, nie być zanurzonym w Ducha. Nie szukać u Boga tego, że potrzebujemy Go, tego, że tylko On ma miłość, nie szukać u Jezusa uwolnienia od grzechów, nie szukać u Ducha Świętego naszej tożsamości, nie szukać w życiu miłości. I wtedy twoje zanurzenie jest po nic. Można by tu powiedzieć, każdy, kto przyjmie chrzest, ale się w niego nie zanurzył, ten również będzie potępiony. I nie w tym sensie, że Bóg cię tam wyśle, tylko sam się tam wyślesz. Jakby nie biorąc od Niego tego, co On chce ci dać. Sami się, kochani, skazujemy na potępienie, bo niszczymy siebie, niszczymy to, kim jesteśmy. Kochani, dla mnie to zdanie ma wielką głębię. To nie jest takie proste zdanie o konfesji, nie? O tym, że proszę, przyjmijcie chrześcijaństwo, jak się ochrzcicie, będzie super. Oczywiście byłoby super, żeby nam się udało ochrzcić każdego człowieka na świecie, nie? żeby każdy człowiek na świecie chciał przyjąć chrzest. Tylko, że dla mnie to nie jest o wierzących i niewierzących. Dla mnie ta Ewangelia jest do nas przede wszystkim, kochani. W sensie, tak ją dzisiaj czytam, nie mówię, że ona w ogóle nie jest też o tym, żeby wychodzić z jakby dobrą nowiną o chrzcie do innych ludzi, oczywiście, że jest o tym. Ale dla mnie, ja ją dzisiaj czytam, jako takie pytanie Adam, zanurzyłeś się już w Ojcu, w Synu i w Duchu? Wiem, że tam gdzieś pewnie po paznokcie to jestem, nie? Może po kostki ewentualnie. Pewnie głębiej nie. Chciałbym tam się utopić w nich. Chcę się zatopić w Ojcu, w Synu i w Duchu. Drogi mój ochrzczony katoliku, bo prawdopodobnie większość z was, która mnie słucha, to są ochrzczeni katolicy. Nie mówię, że wszyscy, ale pewnie ogromna większość tak. Czy jesteście zanurzeni w Ojcu, w Synu i w Duchu Świętym? ♪ Moi drodzy, moi mili, to by było na tyle w tym naszym dzisiejszym, kolejnym spotkaniu. Dziękuję wam. Dziękuję za kolejne rozkminy słowne i za trwanie w Słowie Bożym co niedziela. Bardzo się z tego cieszę, jak wam to mówię co tydzień. Ale czemu mam nie mówić? Ściskam, pozdrawiam, błogosławię i do zobaczenia za tydzień. Z Bogiem, pa, pa