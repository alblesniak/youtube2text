 Dzień dobry, szczęść Boże, dobry wieczór. Moi drodzy, bardzo serdecznie, jak co tydzień, witam was w kolejnym CNN, czyli w komentarzu do niedzielnych czytań, inaczej mówiąc, kazanie do okienka. Proszę posłuchajcie, jaką mamy dzisiaj Ewangelię. Mamy dzisiaj fragment św. Mateusza o następującej treści. Jezus powiedział do arcykapłanów i starszych ludu Posłuchajcie innej przypowieści. Był pewien gospodarz, który założył winnicę, otoczył ją murem, wykopał w niej tłocznie, zbudował wieżę, w końcu oddał ją w dzierżawę rolnikom i wyjechał. Gdy nadszedł czas zbiorów, posłał swoje sługi do rolników, by odebrali plon jemu należny. Ale rolnicy chwycili jego sługi, jednego obili, drugiego zabili, trzeciego zaś ukamienowali. Wtedy posłał inne sługi, więcej niż za pierwszym razem, lecz i z nimi tak samo postąpili. W końcu posłał do nich swego syna, tak sobie myśląc, uszanują mojego syna. Lecz rolnicy, zobaczywszy syna, mówili do siebie, to jest dziedzic, chodźcie, zabijmy go, a posiądziemy jego dziedzictwo. Chwyciwszy go, wyrzucili z winnicy i zabili. Kiedy więc przybędzie właściciel winnicy, co uczyni z owymi rolnikami? Rzekli mu, nędzników marnie wytraci, a winnice odda w dzierżawę innym rolnikom, takim, którzy mu będą oddawali plon we właściwej porze. Jezus im rzekł, czy nigdy nie czytaliście w Piśmie? Ten właśnie kamień, który odrzucili budujący, stał się głowicą węgła. Pan to sprawił i jest cudem w naszych oczach. Dlatego powiadam wam, Królestwo Boże będzie wam zabrane, a dane narodowi, który wyda jego owoce. Moi drodzy, muszę wam się przyznać, że przy tej dzisiejszej Ewangelii jest we mnie taka ogromna pokusa wywrócenia wszystkiego na opak i postanowiłem, że nie będę się tej pokusie opierał. Co to znaczy? Kochani, jest taka jedna interpretacja tej Ewangelii, tego fragmentu, taka dosyć oczywista, taka, która płynie bezpośrednio z tego tekstu. I ona w ogóle jest bardzo piękna i jest bardzo ważna. Ja się absolutnie z tą interpretacją zgadzam. To nawet nie jest interpretacja, bo to jest po prostu to, co Pan Jezus tu mówi. Mianowicie, to jest, kochani, tak naprawdę pokazana cała historia świata. Ta winnica, o której tu mowa, winnica urządzona przez jakiegoś gospodarza, czyli przez Pana Boga, to jest oczywiście cały świat. Czyli to jest w ogóle cała nasza historia, całe nasze życie przygotowane przez Pana Boga. Pan Bóg nam wszystko przygotował, żeby było bardzo dobrze i żeby było super i żebyśmy z tego mieli jak najwięcej plonów i owoców, które będą oczywiście związane z Panem Bogiem, będą dzieleniem się też z Panem Bogiem, szczęściem, które mamy. Niestety tak się dzieje, że ludzie odrzucają ten Boży pomysł. I o tym jest cała ta historia. Ci rolnicy, którzy tam pracują, czyli ci, którzy w tym świecie mieszkają, odrzucają nieustannie jakby to, że Pan Bóg jest właścicielem tej winnicy, odrzucają to, że Pan Bóg ją stworzył, ją wymyślił, wymyślił jej prawa. Oni chcą po swojemu. Wreszcie, tak szeli się tam po wysłaniu tych różnych swoich wysłanników, posyła swojego syna, tu oczywiście Pan Jezus mówi sam o sobie, mając nadzieję, że je go posłuchają, no... historia skończyła się tak, że go zabili. I Pan Jezus to mówiąc już wiedział, że tak będzie, że je go również zabiją. I wtedy Jezus pyta, mówi skoro jest taka historia świata, że ludzie odrzucają nieustannie Boga, odrzucają Jego wysłanników, odrzucają Jego pomysł, odrzucają to, w jaki sposób Pan Bóg ten świat skonstruował, no to co się stanie? No i ci ludzie odpowiadają tak dosyć jasno, tak? Nędzników marnie wytraci, a winnicę odda w dzierżawę innym rolnikom, takim, którzy będą mu oddawali plon we właściwym czasie. Czyli jeżeli ktoś nie chce przyjąć tego Bożego orędzia, sam się de facto jakby skazuje na bycie poza Nim, na bycie poza światem, poza szczęściem, poza dobrem, Pan Bóg będzie chciał dać to w ręce tym, którzy będą chcieli przyjąć Jego pomysł. I wydaje się, kochani, że Pan Jezus, kiedy tutaj na końcu mówi, to potwierdza jakby ten taki sposób myślenia. Mówi dlatego mówię wam Królestwo Boże będzie wam zabrane, On to mówi do Żydów, którzy nie chcą Go przyjąć, a będzie oddane tym, którzy będą chcieli Pana Jezusa przyjąć. I kochani, to jest jedna z interpretacji tego tekstu. Taka mówię... dosyć rzeczywista, taka płynąca wprost z tego tekstu. Ale muszę wam się przyznać, że w mojej głowie jest jeszcze inna, zupełnie jakby idąca w poprzek tego. I wiem, że zaraz pewnie powiedzą przeinaczasz biblijny tekst. Nie, kochani, nie neguję tego, co powiedziałem wcześniej, ale kiedy to czytam, to mam wrażenie, że ten tekst podsuwa mi jeszcze coś innego, jeszcze coś innego. Bo zauważcie, do kogo Pan Jezus mówi to zdanie Królestwo Boże będzie wam zabrane, a dane narodowi, który wyda jego owoce. No, mówi to do tych, którzy odpowiedzieli właśnie. Jak oni odpowiedzieli na jego pytanie? Kiedy zapytał, co zrobi z tymi, którzy go odrzucają, no to on mówi, ich wszystkich wytraci, po prostu będzie ich wrogiem, zniszczy ich wszystkich, odda do komuś innemu. I zobaczcie, on do nich mówi, że to właśnie im będzie to zabrane. Czyli jakby się z nimi nie zgadza. Mówi, że takie mam przynajmniej przypuszczenie, ten wasz sposób myślenia sprawia, że trzeba wam zabrać to królestwo. Kochani, już się tłumaczę, o co mi chodzi. Zobaczcie, że kiedy oni powiedzieli tą taką ostrą odpowiedź, taką właśnie... Bóg zabierze niesprawiedliwym, zabierze tym, którzy go nie chcą, to Pan Jezus nie odpowiada od razu tak właśnie, tak będzie, nie. Tylko jak odpowiada? Na to ich zdanie, że nędzników marnie wytraci. On mówi tak... A czy nigdy nie czytaliście w piśmie, że ten właśnie kamień, który odrzucili budujący, stał się głowicą węgła? Pan to sprawił i jest cudem w naszych oczach. Co to znaczy? On nagle mówi tak... Wy mówicie o pewnej sprawiedliwości, że jeżeli ktoś nie będzie słuchał Boga, ktoś nie będzie chciał przyjąć Jego pomysłu, nie będzie chciał pracować w Jego winnicy, to Bóg go wytraci. Za to, że zabili Mu Syna, to On ich wszystkich wytraci. A on mówi tak... Ale z tego mojego Syna, według tej przypowieści, który został zabity, tak naprawdę zrodzi się fundament, który połączy rzeczy przeciwne. Dlaczego? Kochani, co to jest głowica węgła? Mam nadzieję, że wiecie, co to jest. Dawniej, kiedy budowano domy, teraz to jest pewnie trochę już inaczej, to to miejsce, ten tak zwany zwornik, gdzie się zbiegają dwie ściany, mamy dwie pionowe ściany, jest po naszemu byśmy powiedzieli róg, róg budynku, tak? Czyli to miejsce, gdzie belki nachodziły na siebie po to, żeby te dwie ściany się trzymały, to jest właśnie węgieł. A głowica węgla, czyli inaczej kamień węgielny, to jest najniższy na samym dole. Kamień, ewentualnie jeżeli dom był drewniany, to chodziło też o drewno. Kamień, na którym się opierała cała ta konstrukcja, czyli to połączenie. Kamienie węgielne były cztery zawsze, na czterech rogach budynków. Czyli te cztery kamienie, można powiedzieć o jednym kamieniu w czterech miejscach, niebo to jest ta sama funkcja w każdym miejscu, to jest coś, co łączy ze sobą ściany tego budynku, że jakby dzięki niemu to się nie rozlatuje. I Geni myślę sobie tak, że może Panu Jezusowi też chodzi w tej odpowiedzi o coś innego. On mówi tak... że mogłoby się wydawać tak na ludzki rozum, że ci wszyscy, którzy nie przyjmą Bożego pomysłu, no to właśnie, według waszego słowa, będą wytraceni. A on mówi... a cudem w naszych oczach może być coś takiego, że będzie Jezus, który mimo wszystko połączy ich z drugą ścianą. Czyli może z Panem Bogiem. Kochani, ja wiem, że w tej chwili wychodzę bardzo daleko i zaraz ktoś mi powie, że wymyślam. Bardzo możliwe. Ale mam takie wrażenie, że Jezus też mówi do nich, że to wasze myślenie, takie myślenie właśnie takie, ono sprawia, że Królestwo Boże będzie wam zabrane. Że jakby nie pozwalacie, żeby Bóg zbawił, żeby Bóg połączył, żeby Bóg, no właśnie, sprawił cud. Kochani, dlaczego to mówię? O czym ja to w ogóle opowiadam? Mnie ta Ewangelia, oprócz tego, że mnie oczywiście bardzo wzywa Adam, przyjmij Boży plan, w sensie pracuj w Bożej winnicy, nie wymyślaj, nie bądź mądrzejszy od Pana Boga. I to jest też wyzwanie do całego świata. Naprawdę żyjmy w tej winnicy według Pana Boga. To jest dla mnie jedno wezwanie z tej Ewangelii. A drugie jest też takie, że jeżeli ktoś idzie zupełnie w poprzek, czyli jest jakby na innej ścianie tego naszego świata, to to, co może go połączyć z dobrą stroną tego świata, to jest Jezus. I On jeden może zrobić taki cud. Jeden jedyny. On jeden może zrobić taki cud, że ci, którzy wydają się totalnie z innej strony, totalnie niechcący Bożego pomysłu, totalnie niezgadzający się na to, żeby pracować w Bożej winnicy, to On ze swojego Syna, z Jego śmierci, z Jego męki, z Jego zmartwychwstania zrobił połączenie. I ja wiem oczywiście, że ludzie są wolni i tak dalej, Bóg nikogo do niczego nie zmusi, ale to połączenie zostało zrobione. Jakby jest most, jest ten kamień węgielny, który łączy przeciwne ściany, który łączy jakby ściany, które inaczej się rzeczywiście rozlecą. Jak patrzymy na świat, możemy sobie powiedzieć jest jedna ściana, to jest ta króla, jakby jest bliska Panu Bogu i bliska Królestwu Niebieskiemu i jest druga ściana w tym świecie, totalnie przeciwna. I możemy powiedzieć ten świat nam się rozłazi. I to prawda. A Jezus mówi a moja śmierć będzie zwornikiem. Moja śmierć, moje zmartwychwstanie, moja męka, moja miłość do was będzie cudem, możliwością cudu, że te ściany się jednak połączą, że te ściany, że ten dom, ten cały świat, że się nie rozleci. Kochani, może macie też takie wrażenie, nie? że świat nam się rozsypuje, że świat się totalnie na kawałki po prostu rozpadł, że świat już nie ma połączeń, że jakby też my, chrześcijanie, jesteśmy od tego świata jakoś oddzieleni. I nagle Jezus mówi ja jestem tym kamieniem węgielnym. Kochani, jak mówię, nie chcę zanegować, w ramach Boża, tego pierwszego, bo oczywiście, że można się wyoutować z Bożego planu, można z Bożego planu całkowicie odejść, tylko człowiek się tak naprawdę sam wskazuje na zatracenie. To jasne. Ale Jezus mówi Pan sprawił cud w naszych oczach. Czyli sprawił, że coś, co po ludzku było niemożliwe, czyli na przykład ci, którzy go totalnie odrzucili i wydawało się, że jest niemożliwe, żeby się połączyli z tą drugą, dobrą stroną, to On stał się zwornikiem. Kochani, bardzo do mnie przemawia ten obraz Chrystusa łączącego. To jest to, co potem powie św. Paweł w listach, nie? że On zburzył mur rozdzielający ludzkość. On sprawił, że ludzkość, która była podzielona, połączyła się w Nim, że w Nim ten cud jest możliwy. Kochani, co to znaczy? Często może być tak, że jedyną nadzieją na to, że na przykład, nie wiem, macie bliskich, którzy totalnie się pogubili, którzy jakby nie chcą pracować w winnicy Pana, bo zabijali sługi w tej winnicy, chcą zabić syna. Zobaczcie, jak absurdalny to jest pomysł tych sług, nie? Jak można myśleć, że jak się zabije dziedzica, to się dostanie dziedzictwo, nie? No niby jak? Jak ci w ogóle ojciec odda dziedzictwo, tym bardziej, jak mu zabiłeś syna? To jak ci odda dziedzictwo, nie? No jakieś absurdalne w ogóle myślenie. Ale mamy takich ludzi, mamy takich bliskich też, tak? którzy totalnie zanegowali Pana Boga, Kościół zanegowali dobro, zanegowali życie według Pana Boga i tak dalej. Kochani, co wtedy pozostaje? Wydaje mi się, że pozostają wtedy dwie opcje. Jedna jest taka... no oni wszyscy marnie zginą. Tak jak tu jest mowa w odpowiedzi tych ludzi, nie? Nędzników marnie wytraci. A do mnie jakoś bardziej przypominają odpowiedzi Jezusa. Nie ich odpowiedź, ale odpowiedzi Jezusa, który mówi a ja będę kamieniem węgielnym, będę cudem, który łączy przeciwległe ściany. To jest ogromna nadzieja po prostu we mnie. Ogromna nadzieja, że ten kamień węgielny jest na tyle mocny, a jest, bo to jest Jezus, jest tak silny, jest tak potężny, że będzie potrafił zrobić coś niemożliwego. I na tym polega cud, że ktoś, o kim jesteśmy przekonani, ten to się nie uratuje. No to się może uratuje. Nie wiem tego oczywiście, ale jest we mnie jakaś wielka nadzieja w tym tekście. Wielka nadzieja. Mam nadzieję, że dobrze mnie rozumiecie. Nie chcę absolutnie odrzucać tego pierwszego czytania, w sensie tej pierwszej myśli deputacyjnej, bo ona jest rzeczywiście słuszna i dobra. Ale Ewangelia jest dużo głębsza, Ewangelia ma dużo więcej znaczeń. Więc może tą drugą też trzeba myśleć. Jeżeli macie wokół siebie takich bliskich, albo takich ludzi po prostu, których znacie, którzy są właśnie może tymi złymi robotnikami w winnicy, pamiętajcie, że jest jeszcze Jezus, że jest jeszcze kamień węgielny, zwornik, który może zrobić rzeczy... no właśnie... cud w naszych oczach. Módlcie się do Jezusa, bo On ich potrafi przyciągnąć z powrotem w tym budynku, że ten budynek się nie rozleci. Dla mnie, kochani, jest jakaś ogromna nadzieja, ogromna, ogromna nadzieja w tym tekście. Moi drodzy, bardzo wam serdecznie dziękuję za kolejne spotkanie, za kolejne wspólne czytanie Ewangelii Niedzielnej, za kolejne słowo. Dobrze jest także z wami spotykać. Kochani, miejcie najlepszą możliwą niedzielę. Pamiętajcie o fundamencie, o Jezusie, który jest kamieniem węgielnym, który łączy rzeczy przeciwstawne, dzięki któremu cały ten świat się jeszcze trzyma. Tylko dlatego, że On jest. Ściskam was, pozdrawiam, błogosławię i do zobaczenia za tydzień. Z Bogiem, paaa...