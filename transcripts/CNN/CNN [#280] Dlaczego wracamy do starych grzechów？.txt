 Dzień dobry, szczęść Boże, dobry wieczór. Moi drodzy, witam was bardzo serdecznie w naszym kolejnym niedzielnym spotkaniu z cyklu CNN, czyli kazanko do okienka, komentarze do niedzielnych czytań. Kochani, posłuchajcie dzisiaj, proszę, pierwszego czytania, czyli fragmentu z księgi Jozuego, bo nim się dzisiaj zajmiemy, choć nie tylko. Tak ono brzmi. Pan rzekł do Jozuego Dziś zrzuciłem z was hańbę egipską. Rozłożyli się obozem Izraelici w Gilgal i tam obchodzili Paschę 14. dnia miesiąca wieczorem na stepach Jerycha. Następnego dnia Paschy jedli z plonu tej krainy chleby pszaśne i ziarna prażone tego samego dnia. Manna ustała następnego dnia, gdy zaczęli jeść plon tej ziemi. Nie mieli już więcej Izraelici manny, lecz żywili się tego roku plonami ziemi Kanaan. Moi drodzy, taki mamy dzisiaj dosyć krótki fragment, jak słyszeliście, z księgi Jozuego, którym się za sekundę zajmiemy. Kochani, najpierw taka myśl ogólna, którą zaraz troszeczkę, że tak powiem, zbijemy z pantałyku. Mianowicie, kochani, mamy takie przekonanie, myślę, że w większości, pewnie nie wszyscy, ale w większości, że czymś bardzo pięknym w życiu są takie radykalne zmiany. Są takie zmiany, gdzie ktoś tkwił w czymś złym, na przykład, w grzechu albo w jakiejś bardzo złej sytuacji i potem w wyniku albo jakiegoś swojego postanowienia, swojej decyzji, pracy nad sobą, albo Bożej interwencji, Bożego cudu, radykalnie się odmienia. No, sztandarowym przykładem czegoś takiego jest oczywiście na przykład nawrócenie św. Pawła, tak? Czyli mamy grzesznika, prześladującego chrześcijan, jedno spotkanie z Panem Jezusem, spadł z konia, którego nigdy nie było, Pan Jezus do niego przemówił, wszystko mu się odmieniło i w ogóle super, ekstra, jedziemy do przodu, nie? Kochani, zauważcie, że dzisiaj, jakbyście zajrzeli do drugiego czytania, w sensie do fragmentu z Istoty Koryntian, tak wam tylko przeczytam jeszcze jedno zdanie, jest napisane tak Jeżeli ktoś pozostaje w Chrystusie, jest nowym stworzeniem. To, co dawne minęło, a o to wszystko stało się nowe. To jest dokładnie zdanie, które coś takiego pokazuje, tak? Jeżeli ktoś jest w Chrystusie, jeżeli ktoś jest blisko Pana Jezusa, no to możliwe jest to, że wszystko, co stare, minie i wszystko stanie się nowe. I kochani, to prawda, rzeczywiście Pan Jezus chce nas odnowić, Pan Jezus chce nas wyrwać ze wszystkiego, co stare, co złe, co grzeszne, co niszczące nasze życie, chce sprawić, żeby wszystko w naszym życiu było nowe. Ale kochani, to się nie dzieje szybko. I dlatego to pierwsze czytanie jest, kochani, tak strasznie ważne. Dlaczego o tym mówię? Bo można w tym czytaniu, że tak powiem, przeoczyć pewien fakt, który stoi jakby w tle tego czytania. Zobaczcie, mamy dzisiaj w Księdze Józefie opisany ten moment, kiedy Żydzi po 40 latach wędrówki przez pustynię dochodzą do ziemi obiecanej, są pod Jerychem, po 40 latach jedzenia manny po raz pierwszy spożywają owoce tej nowej ziemi. To jest bardzo piękny obraz, tak? Skończyła się ich tułaczka, skończyło się to 40-letnie po prostu ledwo życie. No manna pozwalała im przeżyć, ale nie była jakimś rarytasem. A teraz po raz pierwszy, jak już zresztą się słyszeli, jedli już tutaj z tej nowej ziemi przaśne chleby i ziarna prażone i tak dalej, nie? Czyli jakby zaczynają zbierać pierwsze owoce tego nowego, tego, co jest nazwane ziemią obiecaną. I zobaczcie, tego dnia Pan Jezus mówi takie bardzo ciekawe zdanie. Ono mnie jakby... uderzyło mnie od razu, jak tego je zobaczyłem. Dziś zrzuciłem z was hańbę egipską. Kochani, Pan Bóg mówi to zdanie do Izraelitów 40 lat po wyjściu z Egiptu. Ja rozumiem, gdyby powiedział to, nie wiem... po przejściu przez Morze Czerwone. Tak pamiętacie, byli w Egipcie, było dosyć trudne wyjść z tego Egiptu, Bóg zainterweniował, Mojżesz ich poprowadził, Pana Boga słuchał, przeprowadził ich przez morze, mocą Bożą oczywiście. Ludzie Faraona z Faraonem poginęli w Morzu Czerwonym, okazało się, że już nie będzie pościgu, oni stają na drugiej stronie i mogłoby być napisane wtedy, po tym przejściu przez Morze Czerwone dzisiaj zdjąłem z was hańbę Egiptu. No bo nie jesteście już niewolnikami. Wrogowie pokonani, idziecie w długą. Ok, no można powiedzieć, no dobra, no może za szybko, no można byłoby troszeczkę później, nie wiem... na Senaju. Tak? Kiedy dochodzą po to, żeby dostać 10 przykazań, rzeczywiście je dostają, tam po drodze oczywiście są różne przygody, ale je dostają, są nowym ludem, zawarli przymierze z Bogiem, już nie są niewolnikami, nie są własnością Egiptu, tylko się stali własnością Boga, można powiedzieć, wtedy byłby świetny czas, żeby powiedzieć, żeby Pan Bóg powiedział dzisiaj zdjąłem z was hańbę Egiptu. Nie. Pan Bóg powiedział to zdanie, zobaczcie, dopiero 40 lat później. To jest tak, jakby przez te 40 lat oni nosili hańbę tego Egiptu. Kochani, nie wiem, czy wiecie, ja wam to już pewnie mówiłem wielokrotnie, co symbolizuje 40 w Biblii. Wiecie, ta Biblia jest pełna różnych liczb symbolicznych, które się ciągle powtarzają, też te związane z pewnym myśleniem hebrajskim, które nam jest zupełnie obce w naszej kulturze tej zachodniej. Natomiast oni mają zupełnie inne myślenie o liczbach. Kochani, 40 w Biblii zawsze oznacza jedno. 40 oznacza kompletne przekształcenie. Jeżeli zauważcie, potop trwał 40 dni, to właśnie o to chodziło. Świat z bycia czymś przeżartym, złem stał się odnowiony, oczyszczony. Na to była potrzeba 40 dni potopu, tak? Pan Jezus 40 dni przebywa na pustyni, jakby przechodząc od bycia, w cudzysłowie, zwykłym człowiekiem, bo oczywiście zawsze był Bogiem człowiekiem, ale jakby bez jeszcze misji, którą potem podjął i wychodzi z tej pustyni już z misją. Jakby spotyka wcześniej Jana Chrzciciela, Jan Chrzciciel mówi mu, kim jest, jakby potwierdza to, co Pan Jezus rozpoznaje w swoim życiu, staje się, można powiedzieć, Mesjaszem aktywnie działającym. 40 dni Mu zajęło, żeby się to przekształciło, nie? Tak samo zauważcie, 40 dni tak, po zmartwychwstaniu Pan Jezus wstępuje do nieba, nie? Znowu, następują takie przemiany. 40, kochani, zawsze jest symbolem, że coś przeszło z jednego stanu w zupełnie nowy stan. Że nie jest etapem pośrednim, tylko coś się całkowicie przekształciło, nie? Kochani, to jest dlatego, żeśmy ustalili w Kościele, że Wielki Poznaw ma trwać 40 dni, bo chodzi o to, żeby przez te 40 dni nastąpiło jakieś przekształcenie. Kochani, Żydzi, kiedy idą te 40 lat przez pustynię, to, że tak powiem, nie tak, że tuż po wyjściu z Egiptu już byli wolnymi ludźmi, nie. Tam w nich te rzeczy zniewoli, w której byli, kochani, kilkaset lat, one w nich pracowały ciągle, bo trzeba było 40 lat, żeby wyrzucić z nich te mechanizmy, wyrzucić z nich te różne sposoby działania zła, które wcześniej w nich były i dopiero po 40 latach, kiedy wchodzą do Ziemi Obiecanej, Pan Bóg mówi OK, dzisiaj mogę już powiedzieć jesteście wolni od hańby Egiptu. Kochani, dla mnie to jest bardzo ważne zdanie. Ja myślę, że bardzo długo w życiu oczekiwałem, już się nauczyłem, jestem o tyle mądrzejszy, nie jestem jakoś bardzo mądry, ale o tyle jestem mądrzejszy, że tego się już nauczyłem, że, kochani, wychodzenie ze zła, wychodzenie z różnych niedobrych rzeczy nigdy się nie dzieje natychmiast. I oczywiście są czasem takie momenty radykalnych przemian, ale one i tak potem wymagają bardzo konkretnej pracy. Kochani, to często słyszałem od was, albo czasem jak z kimś rozmawiam, nie? kto słuchał mojego środowiska, tak? no ja miałem już ładne lata temu doświadczenie bardzo mocnego wtargnięcia Pana Boga, tak? wtedy, kiedy się modlili nade mną Brazylijczycy. I miałem takie poczucie, że całe moje serce jest odnowione i tak dalej i, kochani, przez pierwsze tam miesiąc, dwa po tej modlitwie ja byłem w ogóle jak nowy człowiek. Wydawało mi się, że zło nigdy w życiu nie wróci do mojego życia, że ja już nigdy więcej w życiu nie zgrzeszę, że w ogóle jestem świętym latającym 20 metrów nad ziemią. I to w ogóle było autentyczne, to nie było tylko emocjonalne. Ja naprawdę żyłem po prostu... Boże, jaki ja byłem dobry, jakie ja miałem czyste serce, jakie ja miałem czyste myśli, jaką ja miałem w ogóle wolną głowę, autentycznie głowę Dziecka Bożego i w ogóle ciało Dziecka Bożego i serca Dziecka Bożego i wydawało mi się... Boże, nawróciłem się i tak będzie. Mhm... jasne. Po dwóch miesiącach wszystko zaczęło wracać i potem się okazało, że ja muszę podjąć pracę. Że tamto wydarzenie było po to, żeby mi pokazać Adaś, taka jest perspektywa, do tego chciałbym cię doprowadzić, to bym chciał w twoim życiu zrobić, ale ty teraz będziesz musiał tę pracę wykonać. Kochani, jakiś tam kawałek tej pracy już wykonałem, ale ja doskonale zdaję sobie sprawę, patrząc na siebie, na to, co we mnie jest, że ja potrzebuję jeszcze ze 40 lat, nie? Nie wiem, czy tyle będę miał, nie wiem, czy tyle dożyję, ale mam nadzieję, że Pan Bóg jakoś wystarczająco da mi tych lat tyle, żebym zdążył coś tam pozmieniać w sobie. Kochani, to jest bardzo ważne, bo część z nas też w takiej praktyce na przykład spowiedniczej jakby ulega takiej pokusie, że skoro się z czegoś wyspowiadałem, skoro miałem jakiś grzech, ale w końcu się wziąłem, poszedłem do spowiedzi, zrzuciłem całe to bagno z siebie, o... teraz będzie super. Kochani, żeby było jasne, tak, to jest super. To, że poszedłeś do spowiedzi, to, że wyrzuciłeś całe to bagno, to gówno, przepraszam, czasem, bo to jest dosłownie takie w nas, że żeśmy to wszystko Panu Jezusowi dali, żeby On to wyczyścił, jasna sprawa, kochani. I to jest w ogóle cudowne. I nie chodzi mi o to, że to nie działa, że to jest nieprawdziwe. Tak, to działa, ale... Kochani, zostają w nas skutki grzechu. To jest to, co Kościół uczy, że istnieje grzech i jego skutki. Te grzechy są zabrane. Wina tych grzechów jest zgładzona. Ale, kochani, zostają w nas skutki tych grzechów, czyli zostają ścieżki, którymi zło wyżłobiło sobie już w nas jakby drogi. Zostają jego sposoby, jego mechanizmy. Kochani, to może jest dobrze sobie porównać do czegoś takiego, jak jakieś takie nałogowe, nie wiem, na przykład picie, jak alkoholik. Jak pogadacie z każdym wytrzeźwiałym alkoholikiem, to on wam powie, że oczywiście, że bardzo ważny jest ten moment, kiedy po raz pierwszy mówisz NIE, że ten moment, kiedy idziesz na terapię, kiedy rzeczywiście przestajesz pić, kiedy wchodzisz w program, kiedy zaczynasz się starać, to jest bardzo ważny moment, nie? Ale każdy alkoholik, nawet trzeźwy już od, nie wiem, dwudziestu, trzydziestu lat wam powie, jakby że są w nim ciągle ścieżki, którymi ten jego dawny nałóg, znaczy ciągle nałóg, ale już jakby nieaktywny, który próbuje wrócić, nie? Że są triggery, są takie wyzwalacze, o których trzeba wiedzieć na przykład, że to wyzwala w tobie grzechy itd. Kochani, zło ma w nas takie ścieżki. Jak my tak na hura... Mam wrażenie, że taka jest część jakby naszego myślenia kościelnego, nie? Na hura się nawrócimy, w ogóle będzie super, Bóg z nami, w ogóle już se poradzę, już nigdy nie zgrzeszę. Kochani, nie. Czterdzieści lat Pan Bóg potrzebował, żeby wreszcie mógł nad tym ludem powiedzieć jesteście już wolni od hańby egipskiej. Kochani, czy ja mógłbym o sobie powiedzieć już dzisiaj, po wielu latach od tamtego momentu nawrócenia, czy mógłbym powiedzieć, w sensie, że... czy mam taką świadomość, że Pan Bóg mógłby powiedzieć Adaś, jesteś wolny od hańby tamtego twojego życia? Kochani, mówię to z pokorą. Nie. Jeszcze ten dzień nie nadszedł. Żyję głęboką nadzieją, że nadejdzie, ale wiem, że jestem na tej pustyni, w tej drodze parę lat, możliwe, że jeszcze kilkadziesiąt przede mną, tak jak przed nimi było te czterdzieści. To nie chodzi oczywiście, kochani, o liczby, nie? Tylko wiem, że jeszcze się nie przetransformowało to. To jeszcze nie wyszło tam, gdzie trzeba. Tak, wyruszyłem w drogę na tą pustynię, tak rzeczywiście było już Morze Czerwone prawdopodobnie, tak mi się wydaje, że Morze się już roztąpiło i wrogowie zostali pokonani, ale tamtych zasadzek i przygód na pustyni to oni mieli jeszcze bardzo dużo. Dopiero po czterdziestu latach można było o nich powiedzieć są wolni. Kochani, to jest dojrzałość duchowa, żeby to umieć zobaczyć, bo część z nas też w ten sposób się zniechęca, nie? Bo się na przykład nawrócimy, mamy taki ten okres właśnie takiej wielkiej gorliwości, takiego wielkiego myślenia ale teraz to już będzie super, a potem się zwalają na nas pokusy, grzechy, popadamy w jakieś po prostu słabości, znowu upadamy i myślimy a... no to to wszystko nie miało sensu w takim razie, skoro ja wróciłem do tego, co było. Nie... wstajesz, tak jak oni na tej pustyni mieli tysiąc różnych prób i część przegrali, no tak. Jak czytacie, kochani, Księgę Wyjścia, Księgę Liczną, oni mnóstwo tych prób na pustyni przegrali. Pan Bóg potrzebował czterdzieści lat, żeby ich jakoś wyciągnąć z tego, nie? Tam musiało bardzo wiele w nich umrzeć, żeby oni mogli wreszcie stać się nowym ludem. Kochani, pomyślcie o tym proszę, bo to jest bardzo ważna prawda duchowa, ważna z takiej dojrzałości duchowej, żeby się nie dać na takie proste sztuczki, no na tym też zły działa, kochani, że on czasem nam, że tak powiem, odpuszcza na moment, żebyśmy się napalili, potem przykręci śrubę, jeżeli nie jesteśmy mądrzy wtedy, bo się spodziewamy, nie no już nie przykręci, nie? To potem jest chlas. Jak mówi Pan Jezus, stan takiego człowieka jest jeszcze gorszy, niż był wcześniej. To jest w tej przypowieści, pamiętacie, co Pan Jezus mówi o wypędzaniu złego ducha z człowieka? Że on się idzie błąkać na miejsca pustynne, bierze siedmiu kolegów, wraca i jeżeli tam zastaje mieszkanie, co prawda, wymiecione i wyczyszczone, czyli takie pospowiedzi, ale niezagospodarowane umiejętnością, jakby byciem z Panem Jezusem, umiejętnością reagowania na zło i tak dalej, to mówi Pan Jezus, stan tego człowieka staje się jeszcze gorszy, niż był wcześniej, kiedy tam ten zły był. I tak może być, że mimo, że człowiek się nawrócił, mimo, że się wydawało, że jest zły człowiek dobrze, potem finalnie jego stan się staje znacznie gorszy, niż był wcześniej. Ważna rzecz, kochani. Bardzo was proszę, przemyślcie ją sobie dzisiaj. Moi drodzy, moi mili, moi kochani, bardzo wam serdecznie dziękuję za to nasze kolejne spotkanie, bardzo się z niego cieszę i oczywiście zapraszam za tydzień, będziemy dalej sobie rozkminiać, rozkminiać Biblię i czytania. Kochani, jeżeli ktoś ma ochotę, to zapraszam, pewnie już dużo was wie, wyszedł mój niedzielnik kolejny, nie ten na ten rok, czyli kazania na każdy rok, to nie są te kazania, o których ja tu gadam, ale to są kazania sprzed paru lat, więc zawsze można pozwolić aktualnego, można sobie poczytać sprzed paru lat niedzielnik na bieżący rok, to jest chyba teraz C, to nie? Na rok C. Wydawnictwo w drodze to wydało. Zawsze można zajrzeć, gdy ktoś szukał kazań, mam nadzieję, pomocnych i dobrych. Kochani, ściskam was bardzo, bardzo was pozdrawiam, bardzo was błogosławię i widzimy się za tydzień. Z Bogiem, papa...