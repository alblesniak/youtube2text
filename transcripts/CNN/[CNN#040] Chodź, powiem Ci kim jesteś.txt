 Dzień dobry, szczęść Boże, dobry wieczór, moi drodzy, witajcie bardzo serdecznie w kolejną niedzielę, w kolejnym odcinku CNN, czyli kazanko do okienka. Jak zawsze, na początek Ewangelia. Posłuchajcie proszę tekstu, który dzisiaj czytamy w liturgii. Z Ewangelii św. Mateusza Gdy Jezus przyszedł w okolice Cezarei Filipowej, pytał swoich uczniów, za kogo ludzie uważają Syna Człowieczego? A oni odpowiedzieli. Jedni za Jana Chrzciciela, inni za Eliasza, jeszcze inni za Jeremiasza albo za jednego z proroków. Jezus zapytał ich, a wy za kogo mnie uważacie? Odpowiedział Szymon Piotr, Ty jesteś Mesjasz, Syn Boga Żywego. Na to Jezus mu rzekł, Błogosławiony jesteś, Szymonie synu Jony, albowiem nie objawiły Ci tego ciało i krew, lecz Ojciec mój, który jest w niebie. Otóż ja Tobie powiadam, Ty jesteś Piotr, czyli opoka i na tej opoce zbuduję mój kościół, a bramy piekielne nie przemogą go. I Tobie dam klucze Królestwa Niebieskiego. Cokolwiek zwiążesz na ziemi, będzie związane w niebie, a co rozwiążesz na ziemi, będzie rozwiązane w niebie. Wtedy surowo im zabronił, aby nikomu nie mówili, że On jest Mesjaszem. Moi kochani, ta Ewangelia zazwyczaj czyta się w takim kluczu Kim jest dla ciebie Pan Bóg, kto to jest Jezus w twoim życiu, jak na Niego patrzysz, jaki masz obraz Boga. I właśnie w takim kluczu chciałbym, żebyśmy tę Ewangelię przeczytali, patrząc na kilka szczegółów. Kochani, to spotkanie pod Cezareą Filipową było naprawdę bardzo, bardzo wyjątkowe. Bardzo szczególne jest miejsce, w którym oni się spotykają. Mówią historycy i archeolodzy, i to nie jest żadne odkrycie, że to miejsce było w tamtym czasie takim centrum kultycznym bardzo wielu bóstw i bogów. W sensie w tej Cezarei Filipowej było bardzo wiele świątyń, bardzo wiele kultów, bardzo wiele różnych rodzajów religii, albo lepiej powiedzieć nie tyle rodzajów religii, ile rodzajów myślenia o tym, Kim jest Pan Bóg, różnych wierzeń, różnych systemów religijnych, ofiarniczych itd. I bardzo często w komentarzach się pisze, że jakby to pytanie tam zadane nabiera takiego bardzo szczególnego znaczenia. Trochę tak, jakby Jezus stanął, za sobą miał, nie wiem... jedną świątynię, drugą, trzecią, czwartą, takiego Boga, takiego Boga, takie wyobrażenie Boga, takie bóstwo, taki system religijny i mówił do swoich uczniów Panowie, zobaczcie, taki jest wybór na świecie, na tyle sposobów można myśleć o Bogu, za kogo wy mnie macie, w sensie jaki ja jestem względem tego wszystkiego, co widzicie w świecie. I uczniowie najpierw odpowiadają, że tak powiem, po żydowsku. Zobaczcie, że nie odnoszą się zupełnie do tych wszystkich innych bogów, tylko mówią o pewnych konotacjach żydowskich. Co to znaczy, kochani? Jakbyśmy sobie to przełożyli tak na nasze współczesne czasy? Otóż można w tej ich odpowiedzi zauważyć trzy takie główne, a potem otwarcie, a to zaraz wam powiem dlaczego, jakby trzy główne obrazy Boga, albo raczej relacji z Bogiem, które można mieć. Zauważcie, kiedy są zapytani, za kogo mnie ludzie uważają, mowa oczywiście w większości o wierzących Żydów, to mówią albo za Jana Chrzciciela, albo za Eliasza, albo za Jeremiasza, albo za któregoś z proroków. Króciutko przyjrzyjmy się, co oznaczają te trzy i to czwarte otwarte odniesienia do Pana Boga. O jakiej relacji jest mowa? Otóż, kochani, pierwsza rzecz, Jan Chrzciciel. Co to jest za typ religijności? Otóż, moi drodzy, Jan Chrzciciel, doskonale o tym wiecie, był człowiekiem, który zwracał ogromną uwagę na grzechy i na zostawianie tych grzechów. Jego chrzest, który go udzielał w Jordanie, był chrztem grzechowym, jeśli tak można powiedzieć. Prosił ludzi, żeby obmywali się ze swoich grzechów, żeby zostawiali zło. I to jest jeden rodzaj religijności. Czyli kiedy Jezus pyta, kim jest Bóg dla ciebie, jaka jest twoja główna relacja z Bogiem, na czym polega całe twoje bycie z Bogiem, to według, że tak powiem, janowo-chrzcicielowego klucza, można by powiedzieć, głównym nurtem w byciu z Bogiem jest zostawianie grzechów, jest nawracanie się. Czy to jest w ogóle nieprawda? Nie, to prawda. Jest taki nurt w byciu z Bogiem. Zostawianie grzechów, zostawianie zła, obmywanie się, nawracanie się, nieczekanie z porzuceniem złych uczynków. To jest jeden obraz. Drugi obraz, czyli Eliasz. Co to jest za Bóg? Kochani, wiecie, że Eliasz był prorokiem niezwykłym w takiej swojej mocy cudów. Dokonał bardzo wiele, naprawdę spektakularnych rzeczy. Ogień spadał na Jego Słowo z ziemi, z nieba potrafił zatrzymać desz na lata. No, po prostu sprawiał niezwykłe dziwy w takim świecie naturalnym. Miał niezwykłą, jak to tak powiem, zdolność do czynienia bożych cudów. Czyli można by sobie powiedzieć, że to jest taki Bóg, który działa niezwykle, który działa cuda, który działa niezwykłe rzeczy. Bóg od spraw niemożliwych, Bóg, który okazuje swoją potęgę, Bóg, który też pokonuje wrogów i tak dalej. Kochani, co to jest za obraz religijności? No, to jest Bóg, który czyni cuda w naszym życiu. To jest taka relacja, gdzie oczekujemy od Pana Boga wielu niezwykłych rzeczy, wielu cudów, Jego działania, Jego wkraczania w nasze życie, ratowania nas z różnych miejsc i tak dalej. Znowu, czy ta jakby rzeczywistość jest nieprawdziwa o Bogu? Jest prawdziwa, ale jest znowu jej pewną częścią. To jest jakby drugi obraz Boga, czyli Bóg cudowności, Bóg działania. Trzeci, czyli Jeremiasz. To jest bardzo ciekawa rzecz, myślę, że szczególnie dla nas w Polsce bardzo ciekawa rzecz. Jeremiasz, kochani, był takim prorokiem, który starał się bardzo zaprowadzić jakby Boże prawo Boże myślenie do takiej zwykłej, ludzkiej, społecznej działalności. Jeremiasz bardzo walczył na przykład o to, żeby ludzie nie szli w żadne inne bożki, żeby, że tak powiem, religia stała się czymś państwowym. Ja mówię o tym oczywiście w bardzo dobrym sensie, w takim sensie, żeby na przykład prawa w Izraelu były zawsze prawami zgodnymi z prawem Bożym, żeby nie oddawano czy jakimkolwiek innym rzeczywistościom. Mówiąc krótko, to był taki... trochę oczywiście wiem, że to skracam myślowo, w sensie to jest taki skrót myślowy, a Jeremiasz był takim prorokiem takiego katolicyzmu patriotycznego w dobrym znaczeniu tego słowa, czyli takiego powiązaniu narodowości, powiązaniu religijności z takim życiem codziennym, z patriotyzmem, z życiem społecznym, z prawami, nawet z prawami gospodarczymi itd. itd. Czyli taka religijność, która chce Pana Boga wsadzić bardzo konkretnie w rzeczywistość naszego życia. Znowu... czy to zupełnie nie ma racji bytu? Pewnie, że ma, ale to jest tylko wycinek. I wreszcie mamy to czwarte, czyli otwarcie na wszystkich innych proroków, czyli tak, jakby jeszcze uczniowie mówili no można o tobie jeszcze myśleć tak, jak mówią różni prorocy. Każdy prorok z Zastanowienia Testamentu inaczej pokazywał trochę Pana Boga, jego cechy, jego działalność, jego sposoby bycia. Mówiąc krótko, kochani, żeby podsumować ten obraz, uczniowie pokazują różne obrazy, które znają, pokazują jakieś wycinki prawdy, bo to oczywiście jest prawda o Bogu, które znają Eliaszowe, Janowo Chrzcicielowe, Jeremiaszowe, bądź innych proroków. I co się nagle okazuje? Pan Jezus jakby nie jest zadowolony z tej odpowiedzi. Mówi -"Dobra, chłopaki, ja rozumiem, że są takie wycinki prawdy o Bogu i trochę próbujecie mnie do nich przyłożyć, ale kim ja tak naprawdę jestem? Czy naprawdę wam się zgadza to wszystko, co już we mnie poznaliście z tym kimś, no właśnie, kogo nazywacie Bogiem Eliasza, Bogiem Jana Chrzciciela, Bogiem Jeremiasza, Bogiem innych proroków?" I nagle, kochani, Piotr mówi -"Nie, nie, ty jesteś zupełnie jakimś innym. Ty jesteś Mesjaszem, ty jesteś Synem Bożym, ty jesteś zupełnie jakby kimś, jak mówi sama Ewangelia, to nie Piotr to wymyślił, tylko nagle zostaje mu to poddane." I tu się dzieje rzecz niezwykła. Pan Jezus zaczyna jakby opowiadać na to wyznanie Piotra, kim tak naprawdę jest. I zauważcie, kim jest. Natychmiast Pan Jezus wchodzi w bardzo osobistą relację ze św. Piotrem i zaczyna mówić, kim jest On dla św. Piotra. To jest, kochani, pierwszy bardzo ważny szczegół. Otóż Pan Jezus mówi, tam pod tą Cezareą Filipową, jeżeli chcecie mnie odkryć, jeśli chcecie zobaczyć, kim ja jestem, to musicie skończyć z tymi wszystkimi poniekąd prawdziwymi obrazami pewnego Boga ogólnego, Boga od grzechów, Boga od cudów, Boga od patriotyzmu, od narodów, od układu społecznego w świecie, od sprawiedliwości w świecie itd. Tylko musicie nagle zobaczyć Ja i Ty. Mówi do Piotra, Piotrze, ja będę Bogiem z tobą w relacji. To do ciebie mówię. Czym to się przejawia? Piotrze, chcę ci pokazać twoją tożsamość. To jest niezwykłe, co Pan Jezus tam robi. Nadaje, jak wiecie, Piotrowi nowe imię, mówi, że będziesz Kefas, to oczywiście się też wcześniej już wydarzyło, Pan Jezus to robił jakby przez cały taki proces działania w Piotrze. Nadaje Mu imię. Kochani, to imię jest przepiękne. Kefas, jak wiecie, czyli skała, który jest jednocześnie imieniem własnym, ale jest też po prostu słowem skała. Hebrajskie Kefa to jest skała. Kochani, dla Żydów miało też dosyć jasne konotacje, takie znaczeniowe. Otóż ten kamień, w sensie kamienny ołtarz, który był w świątyni, na którym składano ofiary, nazywano bardzo często skrótowo skałą. W sensie... no bo ołtarz był kamienny, był ze skały. Więc mówiono, gdzie się składa ofiarę? Na skale. Czyli kochani, Piotr dostaje imię, który jednocześnie tłumaczy to, kim on będzie. Mówi Pan Jezus, będziesz miejscem, w którym będzie cały świat Bogu ofiarowywany. Będziesz kierował Kościołem i przez Ciebie również. Będziesz ludzi do mnie... jakby przez Ciebie będą ludzie do mnie przyprowadzani. Też będziesz musiał bardzo dużo wycierpiać, bo jesteś skałą ofiarną, więc sam też przelejesz krew za mnie. Mówiąc o tym tylko, Pan Jezus zaczyna opowiadać Piotrowi, kim Piotr jest. Kochani, to jest dla mnie niezwykłe w tej Ewangelii. Bóg nie chce być Bogiem od grzechów, chociaż oczywiście jest też Bogiem od grzechów, w sensie, żeby nas z grzechów wybawić. Bóg nie chce być Bogiem od cudów i niesamowitych wydarzeń życiowych, chociaż też to robi. Bóg nie chce być Bogiem porządku społecznego, prawa, które się zgadza z Jego prawem, nie wiem... narodów, które są Mu oddane, chociaż też w pewnym sensie to robi. Bóg nie chce być też Bogiem jakiegokolwiek innego proroka, tylko chce zrobić coś innego. Chce przyjść do ciebie i chce ci wytłumaczyć, kim ty jesteś. Kochani, jednym z największych pragnień, które widzę w ludziach, które rozpoznaję, w tych, których spotykam, we mnie samym tak samo, jednym z największych pragnień jest takie nieustanne dążenie i szukanie kim ja jestem, o co we mnie chodzi, dlaczego się we mnie dzieje to, co się we mnie dzieje, czemu mam taką albo inną historię życiową, dlaczego mi się różne rzeczy dzieją, dokąd mnie to wszystko prowadzi, jaka jest moja tożsamość, jak ja się nazywam, w takim sensie nie oczywiście nazwiska, tylko kim ja jestem. I co mówi Jezus? Tam pod tą Cezareą Filipywą mówi porzućcie te wszystkie nie wiadomo jakie systemy, te wszystkie wasze obrazy Boga, On mówi... wszystkie są w ogóle po części prawdziwe i w każdym z tych obrazów znajdziecie w ogóle jakąś cząstkę prawdy o Mnie, ale mówi... najważniejszą rzeczą między mną a tobą jest to, że chce ci pokazać, kim jesteś, mało tego, chce ci pokazać, do czego cię powołałem, jakie mam dla ciebie niezwykłe rzeczy, dzięki którym staniesz się kimś absolutnie fenomenalnym. Zwłaszcza, że Piotrowi mówi o tym, że to On będzie skałą, na której się zbuduje cały Kościół. To jest niesamowite w ogóle na tym człowieku, że On będzie miał władzę odpuszczania, zatrzymywania, rozwiązywania, związywania, mówi... to są wszystko moje jakby dary i kierunki, które chcę ci dać, żebyś tym kimś był. I kochani, to jest dla mnie niezwykłe w tej Ewangelii. Otóż, dopóki się zatrzymujemy na wszystkich tych poprzednich obrazach Boga, one, mówię, one nie są nieprawdziwe, one nie są czymś złym, tylko jeżeli się na nich zatrzymujemy, to nie odkrywamy, kim jest Jezus. Niestety, taka jest, mam wrażenie, większość katolików. Albo mają Boga za kogoś, kto jest po prostu tym, który ma sprawić, że się ponawracamy, albo mają Boga za kogoś, kto ma działać niezwykłe rzeczy w ich życiu, albo mają Boga, który jest gwarantem porządku społecznego, sprawiedliwości, wartości, dobra w narodzie itd. albo jakikolwiek jeszcze inny obraz prorocki, a Jezus mówi a ja ci chcę powiedzieć, jak masz na imię. Chcę ci pokazać, co się w tobie dzieje, chcę ci pokazać ołtarz w twoim sercu, na którym się różne rzeczy dzieją, ja ci wytłumaczę dlaczego. Chcę ci pokazać wszystkie dobra i dary, które w tobie złożyłem i chcę, żebyś był kimś niezwykłym. I oczywiście, że Pan Jezus potem będzie Piotra jeszcze prowadził drogą bardzo długo, aż go doprowadzi do pełnego odkrycia, kim Piotr jest. Ale właśnie na tym polega relacja z Bogiem. Właśnie na tym. Kochani, jeżeli szukamy czegokolwiek innego, a nie tego, to pobłądzimy, to będziemy po prostu wyznawcami jakiegoś obrazu Boga, poniekąd trochę prawdziwego, ale nigdy nie spotkamy naprawdę Jezusa. Co to znaczy? Żadna religijność, żadne prawa, żadne nawracanie nie są wypełnieniem do końca tego, co to znaczy być z Bogiem. To budowanie z Nim relacji, w której pozwalamy Mu, żeby On rzeczywiście mówił do nas, a to jest bardzo długa i wytrwała droga, jak się zagłębiać w taką intymność z Bogiem, to tylko to prowadzi do prawdziwej relacji z prawdziwym Bogiem, który chce ci powiedzieć, jak masz na imię, co się dzieje w twoim sercu i dokąd On cię chce zaprowadzić. Jeśli nie znasz tej odpowiedzi, to zacznij wreszcie naprawdę szukać Jezusa. No dobrze, moi drodzy, to tyle. Mam nadzieję, że jakoś to dla was jest jasne, co dzisiaj próbowałem wam powiedzieć. Mnie naprawdę bardzo urzeka ta scena tego Pana Jezusowego czytania serca Piotra i mówienia Mu, Kim jest. Mówię to o tyle, jakby to jest dla mnie o tyle osobiste, że ja wiem, że Jezus we mnie ten proces już rozpoczął i trochę rzeczy mi już powiedział o mnie i wiem, jak to jest odkrywcze, jak to jest niezwykłe, kiedy ktoś ci zaczyna tłumaczyć twoje serce i twoją ścieżkę życiową. Tylko Jezus to potrafi, tylko Jezus. Tylko rzeczywiście musimy zacząć Jego szukać, a nie tych wszystkich innych rzeczy. No właśnie. Dobra, kochani, życzę wam dobrej niedzieli, najlepszej. Mam nadzieję, do zobaczenia dzisiaj wieczorem w nocnym vlogu, bo dzisiaj, mam nadzieję, będzie wreszcie. No i do zobaczenia też w innych jakichś spotkaniach. Błogosławię wam, ściskam was mocno i serdecznie i miejcie się najlepiej. Z Bogiem, pa!