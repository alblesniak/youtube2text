 Dzień dobry, szczęść Boże, dobry wieczór. Kochani, witam was bardzo serdecznie w kolejnym odcinku CNN, czyli kazania na niedzielę. Tak jak zawsze na początku, proszę, posłuchajcie najpierw Ewangelii, którą dzisiaj czytamy w liturgii. Z Ewangelii św. Łukasza. Podeszło do Jezusa kilku saduceuszów, którzy twierdzą, że nie ma zmartwychwstania i zagadnęli Go w ten sposób. Nauczycielu Mojżesz tak nam przepisał. Jeśli umrze czyjś brat, który miał żonę, a był bezdzietny, niech jego brat weźmie wdowę i niech wzbudzi potomstwo swemu bratu. Otóż było siedmiu braci. Pierwszy wziął żonę i umarł bezdzietnie. Wziął ją drugi, a potem trzeci i tak wszyscy pomarli, nie zostawiwszy dzieci. W końcu umarła ta kobieta. Przy zmartwychwstaniu więc, którego z nich będzie żoną? Wszyscy siedmiu bowiem mieli ją za żonę. Jezus im odpowiedział. Dzieci tego świata żenią się i za mąż wychodzą, lecz ci, którzy uznani zostaną za godnych udziału w świecie przyszłym i w powstaniu zmartwych, ani się żenić nie będą, ani za mąż wychodzić. Już bowiem umrzeć nie mogą, gdyż są równi aniołom i są dziećmi bożymi, będąc uczestnikami zmartwychwstania. A że umarli zmartwychwstają, to i Mojżesz zaznaczył tam, gdzie jest mowa o krzaku, gdy Pana nazywa Bogiem Abrahama, Bogiem Izaaka i Bogiem Jakuba. Bóg nie jest Bogiem umarłych, lecz żywych, wszyscy bowiem dla Niego żyją. Moi drodzy, to jest taka Ewangelia, którą, myślę, bardzo różnie można przeczytać w zależności od tego, w jakim się jest stadium życiowym. Te teksty Pana Jezusa z tej Ewangelii, myślę, że bardzo słynne, o tym, że nie będzie małżeństw po śmierci w świecie przyszłym, to są takie teksty, które tym, którzy są w szczęśliwych, dobrych związkach małżeńskich, którzy bardzo kochają swojego męża, swoją żonę, to oczywiście, kiedy słyszą takie rzeczy, to się strasznie smucą. Jak to? Przecież mamy być ze sobą na wieki, przecież ta miłość się nigdy nie kończy. Dlaczego Pan Jezus miałby mi zabrać mojego męża, moją żonę? Oczywiście jest też druga strona medalu, czyli są ci, którzy są w niezbyt udanych związkach, gdzie... no właśnie... trudno wytrwać w ogóle z kimś i wtedy taka perspektywa, byle do śmierci, potem już jakoś będzie, że może być pocieszająca. Oczywiście, kochani, nie chciałbym ani o tym, ani o tym, bo ta Ewangelia zupełnie o tym nie jest. Kochani, zanim do tej Ewangelii dojdziemy, w sensie, zanim zobaczymy, co Pan Jezus opowiada, to myślę, że musimy najpierw zobaczyć kilka cech nas, jako ludzi, kilka naszych aktualnych, w świecie po grzechu pierworodnym, istniejących cech człowieka, które nam nie pozwalają dobrze odczytać tego, co Pan Jezus mówi. Jestem przekonany, że jeżeli tego nie zobaczymy, w sensie, jeśli nie zobaczymy najpierw sobie tych cech, czy nie zobaczymy, że my właśnie tak patrzymy, tak reagujemy, no to nie zrozumiemy, o co Panu Jezusowi chodzi. Kochani, pierwsza rzecz. Ja wiem, że ona zabrzmi oczywiście, ale ona nie jest oczywista. W takim sensie, my to wszyscy wiemy, ale wcale nie żyjemy według tego. Otóż, kochani, nie wiem, czy zauważyliście, że my mamy taką zdolność, taką potrzebę, a wręcz mam wrażenie momentami, taką maniakalną potrzebę, żeby uwieczniać chwilę obecną. Co to znaczy? Że my bardzo często nasz obecny stan, to, co się z nami w tej chwili dzieje, że tak powiem, próbujemy utrwalić, jakby to było na zawsze, wszędzie i już nigdy się nie mogło zmienić. Zauważcie, że większość z nas, kiedy jest w stanie szczególnie czegoś złego, kiedy się posypie coś w życiu, kiedy się coś rozwali, kiedy jesteśmy w jakichś trudnych sytuacjach, kiedy nasze samopoczucie, nasz stan jest zły, to mówimy, że jest beznadziejnie i tak będzie zawsze. W sensie, jest nam bardzo trudno, szczególnie kiedy nas spotyka jakaś ogromna masa nieszczęść i trudności, bardzo trudno jest nam zobaczyć, że może być inaczej. Mało tego, dzieje się również podobnie w innych okresach, chociaż to jest trochę, myślę, rzadsze, że kiedy jest nam bardzo dobrze, kiedy wszystko idzie tak, jak trzeba, to po pierwsze, nawet nie chcemy sobie wyobrażać, że może być inaczej, nawet nie chcemy dopuszczać do siebie myśli, że to mogłoby się popsuć, a najlepiej to w ogóle sobie wmawiamy, że zawsze tak będzie i tak się nigdy nie zmieni i jeszcze Pana Boga prosimy, żeby tak było. Otóż, kochani, pierwsza rzecz, którą koniecznie trzeba w sobie zrobić, żeby zrozumieć tę Ewangelię i żeby zrozumieć, jak funkcjonujemy, to to, że my, kochani, się zmieniamy. My naprawdę się zmieniamy. Przypomnijcie sobie, jacy byliście 10, 15, 20, 30, jeśli ktoś ma więcej, 40, 50, 60 lat temu. Przypomnijcie sobie, co myśleliście, jakie mieliście poglądy, co wam się wydawało świetne, co było ulubione itd., a jak jest teraz. Jakaś tam oczywiście część rzeczy została, pewnie takich najważniejszych, ale ogromna większość rzeczy w nas się zmieniła. Kochani, ja sobie przypominam taką scenę, ona bardzo mnie utkwiła w pamięci. Jak byłem duszpasterzem Beczki, mieliśmy w pewnym momencie w duszpasterstwie strasznie dużo poduszek. W takim sensie taką akcję ogłosiliśmy, bo nie było gdzie siedzieć w duszpasterstwie, było mało ksiasł, więc ogłosiliśmy, żeby wszyscy ludzie przynieśli do duszpasterstwa poduszki. I chcieliśmy zrobić taką, no nie wiem, jak to nazwać, jakiś kojec, taką skrzynię na te poduszki, żeby gdzieś je trzymać. I pojechaliśmy do Ikei, żeby coś tam kupić i pamiętam, że zobaczyliśmy łóżeczko dla dzieci, o co nam się strasznie spodobało. No i stwierdziliśmy, dobra, to łóżeczko będzie świetne. Kupiliśmy to łóżeczko, wstawiliśmy je do Beczki, do duszpasterstwa i pamiętam, że wtedy żeśmy wymyślili ze studentami, że każdy z nas przyniesie takie swoje zdjęcia z dzieciństwa i tam po prostu powiesimy nad tą kołyską, w sensie nad tym takim łóżeczkiem dla dzieci. No to będzie takie fajne, będziemy widzieć siebie z przeszłości. Słuchajcie, pamiętam, że spędziliśmy po prostu długie godziny w nocy, kiedy te zdjęcia tam powiesiliśmy i jak się strasznie z siebie śmialiśmy. Jacy byliśmy śmieszni, żenujący, no właśnie, wyglądający, tak, jakbyśmy nigdy nie chcieli już tak wyglądać, jak byliśmy w ogólniaku albo byliśmy gdzieś tam w szkole podstawowej. Nasze ubrania, nasze fryzury, nasz sposób zachowania, nasze pozy, wszystko to było strasznie śmieszne. I kochani, to, co w tej chwili myślisz, to, co ci się teraz wydaje, za 30 lat będzie zupełnie inne, a mało tego, wiesz, jak będzie za 400 lat? W takim sensie długo, długo po śmierci. Otóż tej Ewangelii, kochani, nie da się zrozumieć bez czegoś takiego. Błąd, który popełnili faryzeusze, to jest jakby pierwsza cecha, o której mówię, błąd, który oni popełnili polegał na tym, że oni przyłożyli naszą rzeczywistość, nasze pojmowanie świata, nasze pojmowanie małżeństwa, miłości itd. do tego, co będzie kiedyś. I pierwszą rzeczą, którą Pan Jezus mówi, to mówi chłopaki, tak się nie da. W sensie rzeczywistość, która kiedyś nadejdzie, jest nieporównywalna z tym, co jest teraz. Dlatego, że będziecie zupełnie inni, bo was przekształcę. Dlatego, że będziecie równi aniołom, będziecie synami Bożymi dziećmi, Bożymi w zupełnie inny sposób, niż teraz jesteście. I kochani, do tej Ewangelii nie można podchodzić bez takiej prawdy OK, to, co teraz widzę, to jest za mało, nie kapuję, bo jestem jeszcze niedojrzały, bo się jeszcze rozwinę, bo duchowo zobaczę, bo serce mi się poszerzy, bo będzie inaczej. Kochani, druga rzecz z tym związana, ona jakby z tego wynika. Zauważcie, że my żyjemy w takim świecie, gdzie wszystko musi być już i wszystko musi być zaraz. Gdzie my chcemy natychmiast mieć jakby efekty czegoś. Gdzie my, kiedy mamy coś zdobyć, kiedy coś stoi w jakiejś perspektywie, to nie możemy się doczekać, żeby tak było. To jest pewna właściwość tego świata, nie? który pędzi do przodu i strasznie chce wszystko zdobywać. Kochani, w nas też jest takie coś. Ale wbrew pozorom, nasze serce gdzieś tam głęboko ma taką radość z pewnej tajemnicy, z pewnej niewiadomej. Mimo, że cały świat jest dokładnie odwrotny i chce wszystko natychmiast odkryć, wywlec na zewnątrz, nie zostawić nic, żadnej tajemnicy, w cierpliwości, w szukaniu, w zdążeniu itd. to w nas jest takie coś. Powiem wam kolejny przykład, dosyć taki głupi. Nie wiem, czy pamiętacie, był kiedyś taki serial, może go oglądaliście, nazywał się Lost, w sensie Zagubieni. Ja pamiętam, byłem jeszcze na Studentacie wtedy, to już było kilkanaście lat temu, z jednym z moich braci, po prostu maniakalnie go oglądaliśmy. To jest taki serial, który można skrócić, jakby streścić najkrócej w takim jednym zdaniu. Po obejrzeniu 40 odcinków, tam w ogóle było chyba 6 sezonów, więc jeszcze więcej, ale po obejrzeniu 40 odcinków, jak cię ktoś pyta, słuchaj, o co chodzi w tym serialu, w sensie opowiedz mi jego fabułę, to się mówi odrazniczo tak, wiesz co, minęło 40 odcinków i zasadniczo nie mam pojęcia, o co w nim chodzi. Kochani, ale to było najbardziej fascynujące w tym serialu. On był zbudowany na pewnych tajemnicach, w sensie na tym, że nie było wiadomo, gdzie ludzie są, co się wydarza dookoła, kim są ludzie, których spotykają, dlaczego tam się znaleźli i tak dalej. I każdy następny odcinek polegał na tym, że odkrywano mniej więcej jedną tajemnicę i dodawano 6 nowych. I czekało się na następny odcinek, w takim sensie, żeby znowu coś objawili, ale jakby fascynujące było to, że nie wiemy. Kochani, a wiemy, że ten przykład może jest głupi, ale o co mi chodzi? Jest w naszym sercu też taka zdolność do tego, żeby łaknąć tajemnicy i niekoniecznie od razu ją zdobyć. Na tym, myślę, polegają te wszystkie fascynujące rzeczy w serialach, że tak je oglądamy. Przepraszam za ten głupi przykład, ale ja myślę, że to oddaje jakąś naszą rzeczywistość. O co mi chodzi? Kochani, ta rzeczywistość, o której Pan Jezus mówi po śmierci, ona jest tajemnicą. I trzeba się zgodzić na to, że ona jest tajemnicą. To nie znaczy nie tęsnić, nie pragnąć, żeby się objawiła, ale trzeba by trochę zakłócić ten taki nasz... istniejący w tym świecie taki pęd, że natychmiast wszystko muszę wiedzieć, jak to będzie. Kochani, nie wiemy, jak to będzie tam po tej śmierci z tymi małżeństwami. I trzeba to trochę zostawić. Nie bójcie się tajemnicy, która gdzieś tam przed nami stoi. Ta tajemnica jest strasznie ważna, żeby w niej żyć. Ludzie, którzy nie zgadzają się na to, żeby nie wszystko było jasne, po prostu produkują fawszywe teorie. Stąd się biorą te wszystkie genialne pomysły, jak to będzie wyglądał koniec świata, te wszystkie znaki itd., bo ludzie chcą koniecznie wiedzieć. Zostawcie to. To jest cudowna, misteryjna tajemnica rzeczywistości, do której idziemy i ja się nie mogę doczekać, aż ona będzie, ale dlatego nie próbuję jej sobie wymyślić moimi kategoriami myślowymi. I teraz z tą wiedzą, z tymi dwoma faktami o nas, że my tacy jesteśmy, dopiero możemy podejść do tego, co Pan Jezus mówi w tej Ewangelii. Bo Pan Jezus mówi w niej coś przedziwnego. Mówi tak. Otóż to, co wy znacie tu na ziemi, jako pewna możliwość bardzo intensywnego kochania jednej osoby, kiedy to i tak jest w ogóle strasznie trudne i rzadko wychodzi, myślę, że wiecie, ile małżeństw się udaje i ile się nie udaje, to Jezus mówi, kiedy tam pójdziecie, to Ja wam tak poszerzę serca, że będziecie w stanie budować taką miłość z każdym. Ja wiem oczywiście, że my, kiedy to słyszymy, właśnie dlatego, że myślimy kategoriami tego świata i że chcemy jakby przyłożyć nasze pojmowanie miłości, które znamy na tej ziemi, do czegoś, co będzie tam, to my oczywiście, kiedy takie coś słyszymy, to myśl to, co słyszymy, aha... czyli będę wszystkich kochał tak w ogóle nijak. Otóż nie, kochani, ta miłość, którą w tej chwili mają czasem małżonkowie, w sensie genialni małżonkowie, taka miłość naprawdę udana, ona będzie żenadą w niebie. Ona będzie za mała w niebie. Otóż Pan Jezus w tej Ewangelii mówi, że On tak nam poszerzy serca, że będziemy potrafili kochać tak, jak On. Zauważcie, Bóg każdego kocha na wyłączność i każdego kocha najbardziej na świecie i to Mu nie przeszkadza osoby obok kochać równie mocno. Ja wiem, kochani, my nie jesteśmy w stanie tego zrozumieć, dlatego że my żyjemy w poczuciu wyłączności, wyłączności miłości i jedyności miłości, która funkcjonuje w tym świecie. W tamtym świecie, mówi Pan Jezus, będzie znacznie, znacznie więcej i znacznie lepiej. Kochani, mamy też z tym problem dlatego, że my bardzo łączymy miłość po prostu z miłością seksualną. Na przykład, kiedy wam teraz powiem, że drogie panie, wy wszystkie w niebie będziecie ze mną znacznie bliżej, niż ze swoimi mężami, to jest wam sobie to trudno wyobrazić. Drodzy panowie, jeżeli do was powiem, wy, drodzy panowie, będziecie ze mną, wy panowie ze mną, będziecie znacznie bliżej, niż ze swoimi żonami, jest nam sobie to trudno wyobrazić. Dlaczego? Dlatego, że my, kiedy myślimy o miłości, to od razu wkładamy w nią też pewien wymiar seksualności, cielesności. Jezus mówi, macie znacznie większe serca. I kochani, że my nie do końca rozumiemy, co to znaczy, tak to prawda. Właśnie dlatego opowiedziałem wam na początku o tych rzeczach, które są w naszej naturze w tej chwili po grzechu pierworodnym. Myślimy tymi kategoriami i nie potrafimy czekać na tajemnicę, która nas zaskoczy. Otóż, kochani, Jezus nie mówi w tej Ewangelii ZABIORĘ WAM TĘ MIŁOŚĆ, nie, On mówi POMNOŻĘ JĄ. Mówi DAM WAM JEJ znacznie, znacznie więcej. Będziecie potrafili kochać znacznie bardziej, niż przypuszczacie, że w ogóle jesteście, bo nie macie w ogóle w tej chwili kategorii do tego, żeby sobie pomyśleć, jak miłość może być wielka. Co to znaczy? W takim razie nie warto się do małżeństwa przykładać? Oj nie, bo to znaczy, że to jest pierwszy stopień miłości, której się musisz nauczyć. Pierwszy stopień tego, jak twoje serce ma się rozwinąć, żeby potem Pan Jezus rozwinął je jeszcze bardziej. Ten pierwszy stopień jest bardzo, bardzo potrzebny. On jest potrzebny małżonkom, jest potrzebny mnie jako księdzu, który też się muszą nauczyć kochać. On jest potrzebny każdemu człowiekowi, który musi się nauczyć kochać, bo to jest jedyna rzecz, która Pana Jezusa interesuje. Kochani, wiem, że prawdopodobnie, kiedy tego dzisiaj słuchacie, to macie duży niedosyt i macie i tak... no dobrze, no coś tam gada, gada, ale nie do końca wiem, jak to będzie. A no właśnie, to jest ta tajemnica, od której chcę, żebyś rozbudził, rozbudziła swoje serce i tylko pomyślała Boże, to będzie coś niezwykłego i czekaj, aż umrzesz. Po prostu, naprawdę. O tym mówi dzisiaj Pan Jezus. Jezus mówi Nie zabieram, tylko pomnożę. Ty masz w tej chwili trochę i to ci się wydaje super, a ja ci pokażę, co to znaczy dopiero jest super. Mam nadzieję, że chociaż trochę, jak życie to całe moje zagmatwane gadanie, które wam to dzisiaj sprzedałem. Oby tak było, bardzo bym się cieszył. Amen. Moi kochani, bardzo przepraszam, jeżeli kamera trochę się ruszała, ale stoję na łóżku, bo tu jest taka ładna ściana i chciałem na tle tej ściany, a nie dało się inaczej położyć kamerę, jak na łóżku. I cały czas mi się trochę rusza kamera, bo ruszam łóżkiem. Proszę wybaczyć trudności w odbiorze. Widzimy się już za tydzień, bo już pewnie wrócę, bo to jest wszystko nagrane wcześniej, ale wrócę za tydzień, to już się zobaczymy pewnie na żywca bardziej. Było mi miło, jak zawsze. Do zobaczenia. Miejcie się najlepiej. Pa!