 Muzyka Po wyjściu Judasza z Wieczernika Jezus powiedział Syn człowieczy został teraz uwielbiony, a w nim został Bóg uwielbiony. Jeżeli Bóg został w nim uwielbiony, to Bóg uwielbi go także w sobie samym i zaraz go uwielbi. Dzieci, jeszcze krótko jestem z wami. Będziecie mnie szukać, ale jak to Żydom powiedziałem, tak i teraz wam mówię, dokąd ja idę, wy pójść nie możecie. Daję wam przykazanie nowe, abyście się wzajemnie miłowali tak, jak ja was umiłowałem. Żebyście i wy tak się miłowali wzajemnie. Po tym wszyscy poznają, żeście uczniami moimi, jeśli będziecie się wzajemnie miłowali. Kilka lat temu udzielałem ślubu w takiej małej wiosce koło Zamościa. Gdzie tam przyjechałem i przyszedłem na plac kościelny, zobaczyłem bardzo dziwną scenę. Otóż zobaczyłem Pannę Młodą która klęczała obok siedzącego na takich stopniach marmurowych swojego prawdopodobnie, znaczy potem się okazało, że to on, Pana Młodego. Wycierała mu rękę chusteczką i całowała go w tą rękę. Jak się potem okazało, Pan Młody był dosyć niezdarny i kiedy wychodzili z zakrysty jeszcze przed mszą, żeby się ustawić tam przed kościołem, żeby potem wejść, to się wywalił. Potnął się na jakimś stopniu i sobie rozkaratał całą rękę, znaczy zdarł sobie skórę. I to co ona robiła, no to próbowała go doprowadzić do porządku, znaczy próbowała jakoś złagodzić jego cierpienie i jego ból, właśnie jakąś chusteczką wycierając mu tą rękę i potem ją całując. Potem kiedy byliśmy już w kościele i kiedy siedzieli przed ołtarzem, to ona mniej więcej co trzy minuty podnosiła jego rękę do swoich ust i całowała w to miejsce, gdzie był obdarty. Przyznam, że to jest jeden z najpiękniejszych obrazów, jaki widziałem w życiu. Tym piękniejszy, że wynikający z pewnej niezdarności ludzkiej, która znalazła takie ukojenie, taką pieszczotę, takie pocieszenie. Czemu o tym Wam mówię? Bo dokładnie taka scena dzisiaj jest opisana w czytaniach, które słyszeliśmy. Bo Ewangelia, którą dzisiaj czytaliśmy, to jest Ewangelia, która się w głowie nie mieści. Zauważcie, że Jan zaczyna tę Ewangelię od takiego zdania kiedy Judasz wyszedł z Wieczernika, to Pan Jezus coś tam powiedział. Zaraz do tego dojdziemy, co powiedział. Tylko co to jest za moment? To jest taki moment, kiedy Pan Jezus wie, no, że już karty są rozdane. Jeżeli Judasz wyszedł, a Pan Jezus wie, że Judasz chce go zdradzić, to Pan Jezus wie, że wyrok jest już podpisany. Dopóki jeszcze Judasz był w Wieczerniku, to można było jakoś gdybać, pójdzie, nie pójdzie, zdradzi, nie zdradzi, może się opamięta. Ale w momencie, kiedy wyszedł, to Pan Jezus wiedział, On pewnie jedyny na tej uczcie, no, że to już jest to. Że tym razem się nie wywinie. Tym razem nie uda Mu się gdzieś bokiem przejść, tylko Go zabiją. I zdumiewające jest to zdanie, które Pan Jezus wypowiada jako pierwsze, po tym, kiedy doszła do Niego ta wiadomość, kiedy On sobie prawdopodobnie uzmysłowił, to jest właśnie ta noc. To jest właśnie ta noc, kiedy Mnie zakują w kajdany, zmaltretują, a potem Mnie zabiją. To co powiedział? Ojcze, wysławiam Cię. Ojcze, to jest ten moment, kiedy Mnie otaczasz chwałą. Ja nie znam takiego człowieka, który potrafiłby w takim momencie coś takiego powiedzieć. Myślę, że większość z nas wtedy by pogrążyła się w jakimś smutku, ogromna większość z nas by gdzieś uciekła, byśmy pewnie nieustannie pomstowali na tego, o którym byśmy wiedzieli, że nas zdradza, albo byśmy po prostu pytali, jak to jest możliwe, że ktoś, kogo tak kochałem, ktoś, kto był mi tak bliski, dokonał takiej zdrady. A co robi Pan Jezus? Ojcze, jak Ja Cię dziękuję, że właśnie otaczasz Mnie chwałą, że właśnie przed oczami Pana Jezusa rozbłyska jakaś chwała. I co potem mówi do swoich uczniów? Mówi do nich, chciałbym Wam powiedzieć Panowie ostatnie zdanie. Weźcie, kochajcie. Mówi, zostawię Wam jedno nowe przykazanie. Weźcie, kochajcie. I to jest taki moment, kiedy Pan Jezus, kiedy to mówi, to już bardziej udowadniając tego, nie potrafi powiedzieć. Bo kiedy wie, że jest zdradzany, kiedy wie, że jest zabijany, On sam kocha swojego zdrajcę. Potem słyszeliśmy, a raczej wcześniej słyszeliśmy w Apokalipsie taki piękny fragment o tym, że Jerozolima stąpi z nieba, jak panna młoda i ta panna młoda będzie ocierać łzy wszystkim ludziom. To jest dokładnie ten obraz. To, co robi Pan Jezus, kiedy ma przed sobą Judasza, oczywiście przed sobą w takim sensie w sercu, który go właśnie zdradza, kiedy nie pomstuje, nie przeklina, nie narzeka, nie jest smutny, tylko wychwala, to jest tak, jakby siedział przed Judaszem i mu łzy ocierał. Nie sobie, ale jemu. Wiecie, kto to jest nasz największy wróg, nasz największy zdrajca? Bo każdy ma kogoś takiego, jak Pan Jezus miał Judasza, to każdy ma kogoś takiego. Wiecie, kto to jest? Jesteśmy my sami. Ja, jak patrzę na siebie, to moim największym wrogiem jestem ja sam. Bo wszystkie największe nieszczęścia, jakie mi się przydarzyły w życiu, to ja sam sobie je zrobiłem. Jest trochę też takich, które mi zrobili ludzie, to jasne. Ale najwięcej złych rzeczy, to ja sam sobie zrobiłem. To ja sam siebie nieustannie zdradzam, bo chciałbym być inny, a jestem taki, jaki jestem. I dzisiaj, kiedy słyszeliśmy te czytania, to myślę, że Jezus nas zaprasza do jednej bardzo prostej rzeczy. Żebyś zobaczył dzisiaj tego swojego zdrajca, tego, który tam w tobie siedzi. Ty wiesz, o czym mówię. W sensie, wiesz, kto to jest w tobie ten, kto cię zdradza. Kto to jest taki, że jak na niego patrzysz, czyli patrzysz na siebie, to mówisz sobie beznadzieja. To mówisz sobie, to, co mam, to jest żenujące. To, co robię, to tak strasznie chciałbym tego nie robić, że już nie mogę na to patrzeć. To jest twój zdrajca. Chciałbym, żebyś dzisiaj zobaczył Boga, który wygląda jak panna młoda, bo tak wygląda w tym czytaniu z Apokalipsy. I wyobraź sobie najpiękniejszą pannę młodą, jaką sobie tylko możesz wyobrazić. A jeżeli jesteś kobietą, to wyobraź sobie najpiękniejszego pana młodego. Najpiękniejszego, jakiego sobie tylko możesz wyobrazić. Jeżeli to jest akurat twój mąż, to świetnie. Jeśli niekoniecznie, to mamy trochę problem, ale... Wyobraź sobie najpiękniejszego pana młodego i najpiękniejszą pannę młodą. Ta podchodzi do tego, czego tak bardzo nie lubisz w sobie. Do tego, czego się wstydzisz. Do tego, o czym sobie mówisz, to jest we mnie tak okropne, że już nie mogę na to patrzeć. I zobacz tego pana młodego i tą pannę młodą, który podchodzi do ciebie, zaczyna ocierać temu okropnemu zdrajcy w tobie łzy, który całuje cię po rękach, który tam, gdzie masz rany od tego, co sobie zrobiłeś złego, to właśnie tam cię całuje. I myślę, że na tej Eucharystii powinniśmy zobaczyć dokładnie to, co ja zobaczyłem u tamtych państwa młodych. Bo tutaj, jak siedzicie, to chociaż siedzicie nie centralnie, to siedzicie jak państwo młodzi na ślubie. A jeśli jesteście tutaj jeszcze może parami, co po niektórzy, to siedzicie dokładnie jak państwo młodzi na ślubie. I Pan Bóg będzie do was przez całą tę Eucharystię podchodził, a szczególnie w tym momencie, kiedy będzie komunia. I będzie całował w was waszego zdrajcę. Będzie mówił, kocham tego zdrajcę. Będzie mówił, wychwalam cię Boże, że właśnie otaczasz chwałą tego kogoś, kto ma takiego zdrajcę. Czaicie to w ogóle? To się dzieje na każdej Eucharystii. On naprawdę nas będzie całował. Zawłaszcza jak będziemy go przyjmowali. To będzie spotkanie ciało-usta. Będziemy go ustami przyjmowali, to będzie pocałunek. I on w tej komunii nie będzie całował tego w tobie, co jest cudowne i tego, co jest w tobie przepiękne, tylko przede wszystkim będzie całował w tobie to, co jest w tobie ochydne. To, co jest twoim zdrajcą. Napisy stworzone przez społeczność Amara.org