 Dzień dobry, szczęść Boże, dobry wieczór, moi drodzy, witam was bardzo serdecznie w naszym kolejnym spotkaniu z cyklu CNN, czyli Kazanko do okienka. Proszę posłuchajcie, jaką dzisiaj czytamy Ewangelię. A dzisiaj bardzo dobra, bardzo znana opowieść, bardzo piękna i bardzo ważna i bardzo potrzebna. Posłuchajcie, to jest fragment z Ewangelii św. Łukasza. Powstał jakiś uczony w prawie i wystawiając Jezusa na próbę zapytał nauczycielu, co mam czynić, aby osiągnąć życie wieczne? Jezus mu odpowiedział Co jest napisane w prawie, jak czytasz? On rzekł Będziesz miłował Pana Boga swego całym swoim sercem, całą swoją duszą, całą swoją mocą i całym swoim umysłem, a swego bliźniego, jak siebie samego. Jezus rzekł do niego Dobrze odpowiedziałeś. To czyń, a żyć będziesz. Lecz on, chcąc się usprawiedliwić, zapytał Jezusa A kto jest moim bliźnim? Jezus, nawiązując do tego, rzekł Pewien człowiek schodził z Jeruzalem do Jerycha i wpadł w ręce zbójców. Ci nie tylko go obdarli, lecz jeszcze rany mu zadali, zostawiwszy na pół umarłego odeszli. Przypadkiem przechodził tą drogą pewien kapłan, zobaczył go i minął. Tak samo Lewita, gdy przyszedł na to miejsce, zobaczył go, minął. Pewien zaś Samarytanin, wędrując, przyszedł również na to miejsce. Gdy go zobaczył, wzruszył się głęboko, podszedł do niego i opatrzył mu rany, zalewając je oliwą i winem. Potem wsadził go na swoje bydle, zawiózł do gospody i pielęgnował go. Następnego zaś dnia wyjął dwa denary, dał gospodarzowi i rzekł Miej o nim staranie. A jeśli co więcej wydasz, ja oddam tobie, gdy będę wracał. Kto z tych trzech okazał się według ciebie bliźnim tego, który wpadł w ręce zbójców? On odpowiedział Ten, który mu okazał miłosierdzie. Jezus mu rzekł Idź i ty czyń podobnie. Moi drodzy, mamy dzisiaj bardzo znaną przypowieść Pana Jezusa, chyba taki jeden z najsłynniejszych tekstów ewangelicznych, który wręcz się stał pewnego rodzaju takim kanonem kulturowym, już nie tylko religijnym, tylko w ogóle. No, dobry Samarytanin to jest pewnego rodzaju hasło znane nie tylko w Kościele. Kochani, chciałbym się dzisiaj skoncentrować nie tyle na samej tej przypowieści, ile na pewnym fragmencie. To jest taki wątek, który przewija się w wielu pewnie moich konferencjach, ale myślę, że warto go sobie tak bardzo jasno nazwać i pokazać. Jakby... o co chodzi? Kochani, zobaczcie, kiedy ten Samarytanin spotyka tego poranionego, ledwo żywego, potrzebującego pomocy człowieka, to zatrzymuje się oczywiście pełen jakiegoś takiego współczucia, pełen miłości nad nim, opatruje jego rany, potem go zawozi do gospody, czyli tak można powiedzieć po naszemu trochę daje mu długotrwałe leczenie, ale w pierwszym rzędzie, kiedy go spotyka, to jego rany zalewa oliwą i winem. Kochani, możliwe, że to już słyszeliście, bo to są symbole jakby często tłumaczone, kiedy się ta przypowieść mówi. Oliwa i wino symbolizują tutaj dwie rzeczy. Symbolizują, można by powiedzieć, miłość i prawdę, czułość i stanowczość. Coś bardzo łagodnego i coś dosyć surowego. Zobaczcie, że oliwa to jest coś łagodnego, coś, co daje poślizg, coś, co... no właśnie, kiedy się zaleje ranę tym, to ona się łagodzi. Wino, czyli alkohol, wypala. On sprawia, że zarazki nie będą mogły dostać się do rany. Sprawia, że coś, co już byłoby zabrudzone, zostaje oczyszczone, jest żrące, jest takie nieprzyjemne. Kochani, to jest bardzo ważna prawda. Ja to bardzo często mówię, kiedy mówię konferencje takie do małżonków, albo kiedy mówię konferencje o relacjach międzyludzkich. Kochani, te dwie rzeczy, miłość i prawda, zawsze muszą iść w parze. Kochani, nie istnieje miłość bez prawdy i nie istnieje prawda bez miłości. W jakim sensie? On oczywiście istnieje osobno, tylko w takim sensie, że miłość nie jest prawdziwą miłością, kiedy nie jest oparta na prawdzie i prawda nie jest potrzebną, jakby adekwatną, służącą czemuś prawdą, jeżeli nie jest oparta na miłości. Kochani, żeby to wam jakoś tam zobrazować tak bardzo prosto. Kochani, kiedy mamy na przykład kogoś, kogo kochamy, tak? Jesteśmy z nim w jakiejś relacji i ten ktoś robi coś złego, coś złego, nie wiem... sobie, albo nam, no po prostu coś się dzieje nie tak w jego życiu. Kochani, kochanie tego kogoś, żeby miłość była prawdziwa, to ona musi być powiązana z prawdą. Czyli nie mogę udawać przed tym człowiekiem, przed samym sobą i w naszej relacji, że coś złego się nie dzieje. Czyli jeżeli kochając, myślę sobie no nie chcę tego kogoś ranić, więc nie powiem mu, że to, co robi, to jest złe, nie chcę zrobić mu przykrości, no bo tak bardzo go kocham, chcę być dla niego dobry, wyrozumiały itd. to nie pokażę mu, że to go niszczy, to go krzywdzi. Kochani, to wtedy przestaje być miłością. Wtedy przestaje być tak naprawdę troszczaniem się o tego drugiego człowieka. Bo zobaczcie, miłość jest niczym innym, jak chęcią, żeby drugiemu działo się dobro. Jeżeli coś, co on robi, jest złe, to go krzywdzi albo kogoś innego krzywdzi, czyli nie dzieje się jakieś dobro, no to miłość, która zaniedbuje to dobro, które pozwala, żeby się nie działo dobro albo wręcz, żeby działo się zło, nie jest miłością. Czyli kochani, miłość, która zaniedbuje prawdę, nie jest prawdziwą miłością. Ale uwaga, to działa też w drugą stronę. Kochani, prawda, która zaniedbuje miłość, która zaniedbuje delikatność, czułość, wyrozumiałość nie jest prawdą potrzebną. Jest prawdą, która może być szkodliwa. Kochani, jeżeli mówimy drugiemu człowiekowi prawdę o nim, mówimy... bo robi coś złego i to może być naprawdę coś bardzo złego, ale mówimy to w ten sposób, że chcemy mu dopiec, oczywiście mając z tyłu głowy mamy nadzieję, że to nim wstrząśnie, że on to porzuci i tak dalej, ale jeżeli robimy to tak naprawdę, właśnie nie kochając tego kogoś, tylko chcąc mu pokazać, że jest beznadziejny, chcąc mu pokazać, że jest zerem, chcąc mu pokazać, że po prostu jest okropnym człowiekiem, uwaga... i bardzo możliwe, że to wszystko jest prawda, w sensie, że on jest okropnym człowiekiem, w sensie w tym, co robi, bo nie jako całe, bo całe nigdy nie jest okropnym człowiekiem, ale w tym, co robi, jest okropnym człowiekiem. Jeżeli tu stawiamy akcent, jakby, że tak powiem, jak młotkiem walimy mu tą prawdę i ona nie ma w sobie miłości, czyli nie ma w sobie takiej troski, bardzo chce ci pokazać, że cię kocham, bardzo chce ci pokazać, jak mi na tobie zależy i tylko dlatego ci to mówię, nie? Kochani, ja wiem, że to oczywiście w konkretnych sytuacjach, szczególnie w długotrwałych relacjach, kiedy jesteśmy ze sobą wiele lat, kiedy się wydarza dużo trudnych rzeczy, no właśnie, to bardzo łatwo jest nam czasem, że tak powiem, zapomnieć o tym takim wymiarze miłości, czułości, szacunku i po prostu walimy prawdą na oślep, bo już nie możemy wytrzymać tego, kto coś tam robi, jaki jest i tak dalej. Czasem się zdarza w drugą stronę, że kiedy właśnie chcemy jakąś relację budować i wiemy, że jakiekolwiek mówienie prawdy przychodzi, jakby trudno jest słyszane przez drugą osobę, to znowu boimy się mówić, bo chcemy... nie, nie chcemy psuć atmosfery, nie chcemy znowu wchodzić w jakiś konflikt i tak dalej. Moi drodzy, warto naprawdę nieustannie takie pytanie sobie zadawać. Czy u nas zawsze prawda jest połączona z miłością i czy miłość jest połączona z prawdą? Tylko, kochani, uwaga. Tu trzeba być naprawdę uważnym i szczerym względem siebie i jestem przekonany, że bardzo wielu z nas, mówię też to do siebie, jakby tak naprawdę się oszukuje, mimo że mówi tak, tak, ja... mnie zależy na obydwóch sprawach. Uwaga, kochani. Są tacy ludzie, którzy nieustannie mówią, jak się mówi o jakimś dobru, jak się mówi o jakiejś miłości, jak się mówi o jakiejś, nie wiem, właśnie miłosierdzie, o czułości, współczuciu, mówią... no ale przecież tak ważna jest jeszcze sprawiedliwość i to, żeby grzechy zostały ukarane, żeby ktoś poniósł sprawiedliwą karę i tak dalej. Kochani, i to zdanie, jak... że tak powiem, tak ogólnie w ogóle prawdziwe, bardzo często oznacza, że ten ktoś tak naprawdę jakby nie walczy o miłość, tylko walczy tylko i wyłącznie właśnie o tą prawdę. Walczy o to, żeby komuś pokazać tak do trzewi, jaki jest zły. Kochani, to działa oczywiście też w drugą stronę, nie? Kiedy ja, bo ja pewnie mam tendencję, że przepuszczam w drugą stronę. Ja jestem bardziej z tego krańca, że tak powiem, miłosno-czułego, tak? I też mówię tak, tak, ale wiem oczywiście, że to też nie chodzi o to, żeby teraz, nie wiem, udawać, że zło się nie dzieje, oczywiście, że trzeba ponieść konsekwencje tego zła, ale czasami się, kochani, łapię na tym, że ja o tym mówię, ale tak naprawdę, to ja to trochę spycham tak na bok, że chciałbym trochę to właśnie tak ominąć, że tak powiem, konsekwencje tej prawdy. I kochani, każdy z nas ma pewnie tendencję w jedną albo w drugą stronę. Pewnie nie ma takich, którzy by szli tylko i wyłącznie, nie wiem, w prawdę o miłości, nic nie chcieli. I pewnie nie ma takich, znaczy, no... może jakieś takie egzemplarze na świecie się znajdą, ale pewnie mało jest takich, którzy szliby tylko w miłość, a w ogóle ich nie interesowała prawda. Kochani, prawdziwa dojrzała relacja, prawdziwa dojrzała miłość do kogoś musi być zawsze zrównoważona tutaj. W takim sensie, prawda idzie z miłością. Miłość idzie z prawdą. I kochani, tam, gdzie Kościół tylko i wyłącznie krzyczy nieustannie, co są takie i takie grzechy i uwaga... mówi prawdę, mówi prawdę, kochani, bo te grzechy, te postawy ludzkie, te różne takie po prostu straszne rzeczy, w które my wchodzimy jako ludzkość, różne te ideologie i tak dalej, one rzeczywiście niszczą. I kochani, mogą się dodać, no ale przecież mówimy prawdę. Tylko, kochani, zawsze musi być pytanie, czy ktoś, kto słyszy tę prawdę, słyszy jednocześnie, że jest przez nas bardzo kochany i że nam bardzo zależy na tym kimś. Ja wiem, że my się często oczywiście tłumaczymy no ale właśnie po to mu mówię, bo mi na nim zależy. A możliwe, że on tylko słyszy jesteś po prostu zdegenerowanym śmieciem. Kochani, bo jestem przekonany, że bardzo często świat, kiedy słyszy nauczanie Kościoła mówiącego prawdę, to słyszy tak naprawdę ten jeden komunikat. Jesteście wszyscy po prostu zdegenerowani, jesteście śmieciami w ogóle, ludzkimi wyrzutkami. Kochani, uwaga, oczywiście w drugą stronę to działa tak samo, że kiedy po prostu nieustannie zalewamy tylko cały świat wyrozumiałością, miłością i miłosierdziem, ale nie pokazujemy mu słuchaj, to cię zniszczy, tylko przyklepujemy pewne rzeczy, jakby je tak gładzimy i nie pokazujemy, to cię doprowadzi do zguby, to, kochani, też wtedy nie pomagamy nikomu. Ten przekaz miłości wtedy też jest zniekształcony. To jest, kochani, trudne. Ja wiem, że niektórzy, jak tego słyszą, to sobie oczywiście myślicie właśnie w jedną albo w drugą stronę. Mówicie No właśnie, właśnie, bo to trzeba więcej mówić o tym, co tam człowieka niszczy. Uwaga, ale kochasz? I może inni sobie mówią No ale to trzeba tak mówić, żeby oni wiedzieli, że są kochani. A chcesz pomóc, żeby weszli z tego? Żeby rzeczywiście przestało się dziać zło? Kochani, to jest trudne. Ja wiem, bo ja się ciągle na tym łapię. Ja się ciągle na tym łapię w różnych wymiarach. Czasem w tą stronę, czasem w tą. Pewnie mam tendencję w jedną, ale czasem też w drugą stronę widzę, że tak samo to robię. Oliwa i wino. Tylko tak da się pomóc komuś, kto jest zraniony, komuś, kto potrzebuje pomocy, komuś, kto ma rany. Trzeba je zalać i oliwą, i winem. Jak zalajemy tylko jedną, to będzie albo tylko bolało, albo będzie może nie bolało, ale się nie uzdrowi. Kochani, potrzebujemy tych dwóch rzeczy. Moi drodzy, moi kochani, bardzo wam dziękuję za kolejne spotkanie CNNowe. Widzimy się oczywiście prawdopodobnie za tydzień w kolejnych spotkaniach z komentarzami do niedzielnych czytań. Polecam wam niezmiennie wszystkie moje niedzielniki, czyli takie książki, które wyszły właśnie z kazaniami na każdy tydzień. Wyszły już dwa tomy, trzy tomy w sumie, bo jeszcze jest taki trzeci na święto uroczystości. Będzie niedługo jeszcze czwarty na kolejny rok, ten liturgiczny. Ale na ten bieżący i na poprzedni są już dostępne. Zapraszam was, niedzielniki są dostępne. I zapraszam was bardzo, kochani, 6 października na Tauron. Na wielbienie, nienasyceni. Proszę, spotkajmy się. W opisie pod filmem znajdziecie linki do wydarzenia. Ściskam, pozdrawiam, błogosławię i miejcie się, proszę, najlepiej na świecie. Z Bogiem, papa!