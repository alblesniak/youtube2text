 Dzień dobry, szczęść Boże, dobry wieczór, moi drodzy, witam was bardzo serdecznie w naszym kolejnym niedzielnym spotkaniu z cyklu CNN, czyli Niedzielne Komentarze do Czytań. Proszę, kochani, posłuchajcie dzisiejszej Ewangelii, bardzo krótkiej, ale bardzo pięknej. Jest to fragment z Ewangelii św. Jana. Brzmi to następująco Jezus powiedział Moje owce słuchają Mego głosu, a Ja znam je. One idą za Mną, a Ja daję im życie wieczne. Nie zginę na wieki i nikt nie wyrwie ich z Mojej ręki. Ojciec mój, który mi je dał, jest większy od wszystkich i nikt nie może ich wyrwać z ręki Mego Ojca. Ja i Ojciec jedno jesteśmy. Moi drodzy, moi mili, mamy dzisiaj w Kościele w tą czwartą niedzielę wielkanocną tak zwaną Niedzielę Chrystusa Dobrego Pasterza. Dlatego, że, jak słyszeliście, no dzisiaj jest o owcach i o pasterzu. Chciałbym, kochani, w związku z tym parę myśli wam zostawić. One tak naprawdę idą w jednym kierunku, ale popatrzymy, że tak powiem, z paru punktów widzenia. Mianowicie, kochani, ten obraz Kościoła, w sensie ludzi wierzących, ludzi będących uczniami Pana Jezusa, jako stada owiec, to jest jednocześnie bardzo piękny obraz, ale też obraz, który niesie w sobie pewne niebezpieczeństwo. Bardzo piękny w takim sensie, że jesteśmy owcami, które ufają komuś, kto je doprowadzi tam, gdzie mogą się nakarmić, tam, gdzie będą bezpieczne, kto je uchroni przed wilkami, przed czymś złym. Bardzo piękny obraz. Wspólnoty posłusznej swojemu przewodnikowi, takiej wspólnoty, która mu ufa. Ale jednocześnie, kochani, doskonale zdajemy sobie sprawę, że bardzo łatwo to przekształcić w taką wspólnotę, jakby to powiedzieć, taką nierozumną. Zobaczcie, nie bez przyczyny mamy takie powiedzenie iść za owczym pędem, nie? albo kiedy mówimy owczy pęd. Mamy tutaj na myśli pewne zbiorowisko, które zupełnie nie myśląc, zupełnie jakby nie będąc samodzielnymi, po prostu idzie, bo wszyscy tak idą, idzie, bo tak każą, idzie, bo tak trzeba. Kochani, nie na tym oczywiście polega to, co mówi Pan Jezus. Nie na tym polega bycie owcą Pana Boga. Nie na tym polega dla Niego bycie pasterzem. Że On oczekuje, że będzie miał takie bezrozumne, może i sympatyczne, i w ogóle przyjemne zwierzęta, jak owce, ale takie, które, jak powiem, same ze siebie nic nie zrobią. Kochani, nie o to chodzi w tym obrazie. Możliwe, że już wam kiedyś o tym wspominałem, bo pewnie w jakimś kazaniu to mówiłem, ale bardzo za mną, jakby w związku z tą niedzielą, chodzi taki obraz, takie malowidło, czy taki fresk, który został namalowany w początkach chrześcijaństwa i który jest w katakumbach rzymskich. Jeżeli ktoś z was może był kiedyś na wycieczce w Rzymie i może byliście w katakumbach, to widzieliście, jak nie, to można to znaleźć w internecie oczywiście, na reprodukcjach. Tam jest, kiedy jest pokazany Chrystus, dobry pasterz, jest bardzo ciekawe jakby przedstawienie, na czym to polega. Chrystus jest taki... uprzedstawiony jako taki młody, siedzący na kamieniu pastuszek, oparty na takim kiju. Wokół niego są owce, co bardzo ciekawe, wszystkie owce są obrócone tyłem do tego pasterza. W sensie, wszystkie patrzą w inną stronę. On jest centralną postacią na tym malunku. Wszystkie owce są w różne jakby rogi, że tak powiem, ekranu, w różne rogi tego obrazu są poobracane. Tak jakby każda szła we własną stronę, natomiast wszystkie te owce mają obrócone głowy do tyłu i mimo, że idą w tamtą stronę, to wszystkie patrzą na tego pasterza, który jest w środku. Kochani, dla mnie to jest jeden z najpiękniejszych obrazów tego, co to znaczy właśnie Chrystus, dobry pasterz i my, jakby, Jego owce. Zobaczcie, że w tym obrazie nie jest tak, że każda z tych owiec idzie po prostu tak, jak jej mówią, idzie, robi to, co jej każą, jest posłuszna i tak dalej. Nie. Każda idzie we własną stronę. To jest trochę tak, jakby każda szukała swojej własnej ścieżki życiowej. Każda próbuje znaleźć samodzielnie, jakby nie tak, że On idzie obok nich, ten pasterz, nie tak, że On idzie przed nimi. Zobaczcie, ten obraz nam się zazwyczaj kojarzy, w sensie dobry pasterz i owce, z takim obrazem, tak? Idzie z przodu pasterz, który prowadzi stado no i za nim taka wielka masa owiec, ewentualnie dookoła jeszcze biegają psy, które próbują to towarzystwo ogarnąć, żeby się nie rozeszło, nie? Zobaczcie, w tym obrazie jest katagumb, nie ma czegoś takiego. To nie jest tak, że ten pasterz towarzyszy każdej z owiec i mówi jej, dokąd ona ma iść. Nie, one szukają swoich własnych dróg. Natomiast to, co je wyróżnia i dlatego są właśnie owcami tego pasterza, to są nieustannie z nim w kontakcie wzrokowym. To jest trochę tak, jak takie małe dzieci, nie wiem, czy kojarzycie takie obrazy, nie? Jak małe dziecko czasem coś robi, to co jakiś czas tak patrzy na mamę albo na tatę, jakby czy można i czy jest ok. Ewentualnie jak tam czasem widzę na spacerze takie małe dzieci z rodzicami i widzę, jak one gdzieś tam latają, to jest taki moment, na przykład, jak gdzieś trochę z daleko się oddalą, że zatrzymują się, jest takie szybkie spojrzenie do tyłu, czy, że tak powiem, mama albo tata jest w zasięgu wzroku, jak jest to ok i można dalej latać. Jakby takie nieustanne kontrolowanie, czy jestem na oczach mamy, czy jestem na oczach taty. I tu jest dokładnie coś takiego. One jakby idą swoją drogą, szukają swojej ścieżki, ale cały czas mają kontakt wzrokowy. Czy on to widzi? Czy on pokazuje oczami? Jest ok, tam możesz iść, tutaj ci nic nie stanie. Coś pokazuje nie, tam nie idź. Kochani, to jest bardzo piękny odwagant. On pokazuje jednocześnie samodzielność i jednocześnie jakby współpracę z tym pasterzem. Kochani, myślę, że bardzo warto dzisiaj jakby w takim kluczu pomyśleć, bo ja myślę, że my często wpadamy w jedną z dwóch skrajności, nie? Albo właśnie idziemy totalnie sami przez życie i w ogóle mamy w nosie to, co Pan Bóg mówi, to, co Pan Bóg robi i jakby każdy z nas jest kowalem swojego własnego losu. Niech tam Pan Bóg sobie gada, co chce. Ewentualnie wypadamy, chociaż ona się wydaje lepszą, to wcale nie jest lepszą skrajnością takiego, że ja jestem taki stuprocentowo posłuszny, tylko to, co mi każą, to zrobię i tak dalej. Nie, kochani, Pan Jezus nie oczekuje głupiej, posłusznej owcy. Jezus oczekuje owcy, która będzie z Nim w kontakcie, która będzie nieustannie pytać Go o zdanie, ale która jest samodzielna. Kochani, zobaczcie, dzisiaj mieliśmy w drugim czytaniu, jeżeli czytaliście sobie dzisiaj czytania, fragment z Apokalipsy. Oczywiście to nie był dokładnie fragment o tym, o czym chcę wam powiedzieć, ale jakby w Apokalipsie, kiedy widzimy taki moment opisywania nieba, ja myślę, że część z was się na tym złapała, to ten opis opisywania nieba wygląda tak dosyć monotonnie. Zauważcie, że niebo zazwyczaj jest pokazywane jako takie wielkie chóry, tak? ludzi, starców, aniołów, zwierząt, różnych tam, że tak powiem, rzędów, zgromadzeń w tym niebiańskim jakimś takim, nie wiem, umiejscowieniu i one wszystkie tak oddają pokłon, ewentualnie nieustannie jakby patrzą na tego, który jest po środku, to jest oczywiście Pan Bóg i oddają Mu chwałę. I czasem słyszałem takie zdania Boże, jak tak ma być w niebie, to ja tam nie idę. Nie? Bo to po prostu jest strasznie nudne, że będziemy tak na wieki stać i patrzeć na kogoś i tylko wychwalać go cały czas. Nie? Ale, kochani, zobaczcie, jaka intuicja za tym stoi. Czy wam się kojarzy taki obraz, że nieustannie patrzę na kogoś i mówię uwielbiające słowa o nim? Co to jest za znak? To jest taki znak, że pojawiła się jakaś więź uwielbienia, w takim sensie więź zachwytu. To się, kochani, dzieje w zakochanych. Zobaczcie, że zakochani, przynajmniej na początku, nie? bo potem to różnie bywa, kiedy widzą swoje piękno, widzą swoją niezwykłość, widzą, jacy są dla siebie fascynujący, to potrafią godzinami, chłopak może na dziewczynę godzinami patrzeć i mówić Boże, jaka ona cudowna, jaka ona niezwykła, jaka ona piękna, jaka ona w ogóle fantastyczna i tak dalej. Nie? Kochani, ten obraz, który w Apokalipsie jest, który nam też dzisiaj jakby podsuwa Liturgię Sława Bożego, to jest taki obraz, że owce mają właśnie taki kontakt z tym, który je prowadzi. Tam nie chodzi o taki prosty kontakt, jakby, że on zatwierdza tylko decyzją swoją, gdzie one mogą pójść. Nie. One są w niego wpatrzone, bo go uwielbiają. One są w niego wpatrzone, bo wiedzą, że on jest kimś najlepszym. Kochani, tu taka jeszcze jedna rzecz, która może też wam jakoś trochę pomoże. Zobaczcie tutaj Ewangelii dzisiaj, jest takie wyrażenie, które łatwo pominąć, ale myślę, że ono jest ważne, gdzie Pan Jezus mówi Owce znają mój głos i idą za nim. Ja wiem, że to jest porównanie, no wiadomo, że owca nie tyle rozumie, co się do niej mówi, tylko może znać tembr głosu, sposób mówienia tej osoby, która jest jej pasterzem. Ale zobaczcie, to jest, myślę, ważne. Pan Jezus mówi One nie idą za moimi słowami, tylko za moim głosem. Czyli jakby za tym, kim ja jestem. Rozpoznają mnie nie po mojej nauce, tylko wiedzą, że to ja, samo to, że to ja im wystarcza. Kochani, to jest w ogóle bardzo ważne rozróżnienie. Można być z kimś z uwagi na jego naukę i można być z kimś z uwagi na jego osobę. Czasem to się wyklucza, a u Pana Jezusa to musi być jakby połączone. Już wiem, o co chodzi, zobaczcie. Jak sobie to przełożymy na takie międzyludzkie relacje, nie? Zobaczcie, są tacy ludzie na przykład, którzy mają bardzo ciekawe poglądy i w ogóle są bardzo interesującymi ludźmi, jeżeli chodzi o ich myślenie, o ich naukę, o ich wypowiedzi i tak dalej, ale mogą być okropnymi osobami, nie? Na przykład ja znam wielu takich ludzi, na przykład z Kościoła, co do których, jeżeli chodzi o ich głoszenie, w sensie ich naukę, to jak słucham tego, co mówią, mówię tak, zgadzam się i to jest w ogóle bardzo ciekawe, czasem w ogóle inspirujące, ale ja tego człowieka nie lubię. Wiem na przykład, że część tak też ma ze mną, nie? Na przykład słucha mnie i sobie mówi no może i on tam coś sensowniej gada, ale ja go po prostu tak nie lubię, bo to głowa mała. To jest jakby jeden zestaw. Może być też odwrotnie. Mam też takich ludzi, których bardzo lubię w takim sensie jako ludzi. Strasznie dobrze mi się z nimi przebywa, fajnie mi się z nimi jest, ale jak słyszę, co gadają, to mi się po prostu, jak to mówią, z cyzory w kieszeni otwiera, nie? Czyli jakby lubię osobę, ale nie lubię tego, co ona myśli, tego, co gada. I koniec. Zobaczcie, tak samo jest z Bogiem. Ja myślę, że są tacy na przykład, którzy są w stanie się zgodzić z jego nauką w większości, ale niekoniecznie jego samego jakoś tak lubią w sensie, że Bogu nie poznali. Może być też odwrotnie, że ktoś może generalnie uznawać Pana Boga i Go lubi, i Go kocha, ale nie do końca się zgadza z całą jego nauką. Niektóre rzeczy, które on mówi, są takie trochę nie bardzo. Otóż, kochani, żeby być z Panem Bogiem w takiej relacji właśnie jak owca, on to nam wskazuje jakby ten drugi sygnał, nie? Bo oczywiście te inne momenty się pojawiały, gdzie on mówił kto słucha mojej nauki i ją wypełnia, ten jest moim uczniem. U Pana Jezusa to musi być i to, i to. Żeby rzeczywiście być Jego uczniem, Jego owcą, kimś, kto jest z Nim w tej bliskiej relacji, tego wpatrzenia, to potrzebujemy i tego, i tego. Czyli potrzebujemy i zgodzić się z Jego nauką, i pokochać Go jako osobę. Ja w ogóle mam takie wrażenie, że to trochę tutaj idzie w takie inne kolejności. Ja mam takie wrażenie, że jak się Go pokocha jako osobę i dlatego właśnie on tu mówi o tym głosie, nawet nie tyle Jego naukę, tylko Jego osobę, jak się ją pozna, jak się z Nim przebywa, to jakby z czasem jednocześnie zaczyna się kochać Jego naukę. Dlatego, że jak widzimy, jaką on jest osobą, widzimy, jak jest wiarygodną osobą, jak jest osobą fascynującą, dobrą, cudowną, kochającą, to jednocześnie mamy od razu takie przekonanie no to to, co on mówi, to musi być sensowne, to musi być dobre, bo ktoś taki, jak on, tak dobry, jak on, nie mógłby mówić rzeczy niedobrych. U niego to się zbiega, jakby osoba i nauka. Kochani, no tak ja mam dzisiaj myśli o tej Ewangelii. Bardzo pięknej. Bądźmy owcami, które są jednocześnie samodzielne, ale ciągle wpatrzone w Niego, które nie boją się iść własnymi ścieżkami, nie boją się szukać własnych dróg, nie są po prostu jak owczy pęd, ale jednocześnie cały czas są z Nim w kontakcie, bo Jego i osoba, i nauka są czymś ukochanym, umiłowanym. Dla mnie dzisiaj o tym jest ta niedziela. Dobrego pasterza! Moi drodzy, moi kochani, bardzo wam dziękuję za kolejne spotkanie CNN-owe, z którego się bardzo, bardzo cieszę. Widzimy się oczywiście za tydzień, pewnie w kolejnym, w kolejną niedzielę wielkanocną, a dzisiaj wam życzę bardzo pięknej niedzieli dobro pasterskiej. Ściskam, pozdrawiam, błogosławię i do zobaczenia już niedługo. Z Bogiem, papa!