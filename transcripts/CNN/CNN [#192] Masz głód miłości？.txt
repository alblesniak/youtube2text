 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN, czyli kazanko do okienka, komentarze do niedzielnych czytań. Posłuchajcie proszę dzisiaj fragmentu z Ewangelii św. Mateusza. Taki dzisiaj czytamy tekst na liturgii. Gdy Jezus usłyszał o śmierci Jana Chrzciciela, oddalił się stamtąd łodzią na Pustkowie osobno. Lecz tłumy zwiedziały się o tym i z miast poszły za nim pieszo. Gdy wysiadł, ujrzał wielki tłum, zlitował się nad nimi i uzdrowił ich chorych. A gdy nastał wieczór, przystąpili do niego uczniowie i rzekli, miejsce to jest Pustkowiem i pora już późna. Każ więc rozejść się tłumom, niech idą do wsi i zakupią sobie żywności. Lecz Jezus im odpowiedział, nie potrzebują odchodzić, wydajcie im jeść. Odpowiedzieli mu, nie mamy tu nic prócz pięciu chlebów i dwóch ryb. On rzekł, przynieście mi je tutaj. Kazał tłumom usiąść na trawie, następnie wziąwszy pięć chlebów i dwie ryby, spojrzał w niebo, odmówił błogosławieństwo i połamawszy chleby, dał je uczniom, uczniowie zaś tłumom. Jedli wszyscy dosyta, a z tego, co pozostało, zebrano dwanaście pełnych koszy ułomków. Tych zaś, którzy jedli, było około pięciu tysięcy mężczyzn, nie licząc kobiet i dzieci. Moi drodzy, bardzo znana, bardzo słynna Ewangelia i też bardzo słynne wydarzenie, jedno z dwóch rozmnożeń chleba. Kochani, mówiłem oczywiście o tej Ewangelii wielokrotnie już różne konferencje i kazania. Jak zawsze, kiedy są takie teksty bardzo dobrze znane, które się ciągle powtarzają, zawsze szukam sobie jakiegoś nowego wątku, szukam zawsze czegoś, co mnie pociągnie jakby inną ścieżką przez tę Ewangelię. I kochani, kiedy sobie czytałem tę Ewangelię przez ostatnie dni, chodząc sobie z nią, myśląc, co mi się nowego otworzy, zobaczyłem jedno słowo, zobaczyłem słowo, które mi się przewija, taki motyw bardziej nawet niż słowo, które mi się przewija przez całą tę Ewangelię. I chciałbym właśnie o tym. Już oczywiście się tłumaczę, w czym rzecz. Otóż, kochani, zobaczcie, że w tej Ewangelii jednym z motywów przewodnich jest coś, co można by nazwać głodem albo raczej pustką domagającą się wypełnienia. I to się pokazuje na wiele sposobów. Od czegoś zaczyna. Zaczyna się od tego, że mamy wygłodniały, ale nie chodzi o chleb, tylko wygłodniały miłości, uwagi, uzdrowienia, docenienia, zauważania tłumu. Zobaczcie Pan Jezus, który się gdzieś osobno usuwa łódką, tak? Ewangelia mówi, przeżywa bardzo jakieś poważne swoje chwile. Jan Chrzciciel został zamordowany, bardzo bliska osoba dla Pana Jezusa i Pan Jezus chce się jakoś zmierzyć z tą śmiercią. Usuwa się na bok, jakby na chwileczkę zawiesza działalność. Mówi... potrzebuje chwilę czasu, żeby się trochę zmierzyć z tym, co się stało w związku ze śmiercią Jana Chrzciciela. Jest odsunięty. Ludzie są tak głodni, ludzie są tak bardzo spragnieni Jego Słowa, Jego obecności, Jego mocy, Jego działania, no mają sobie tak wielki głód, zauważcie, że potrafią Go znaleźć. Mimo, że On ucieka, mimo, że On się chowa na bok, to ludzie Go znajdują. I Pan Jezus, oczywiście, jak to Pan Jezus z wielkim, otwartym sercem, kiedy zobaczył, jak bardzo są złaknieni, jak bardzo są osamotnieni, natychmiast daje im to, czego im potrzeba. Czyli zobaczcie, mamy taki jakby pierwszy ślad pewnego głodu, który pcha ten wielki tłum do szukania Jezusa, nie? Zobaczcie, tam było pięć tysięcy mężczyzn, nie licząc kobiet i dzieci, że tam było prawdopodobnie kilkanaście tysięcy ludzi. To jest jakby pierwszy taki znacznik, że mamy tej głód, który się pojawia. Potem, wieczorem, po całym tym dniu, ten głód jakby przechodzi na jeszcze inny poziom. Chodzi o taki poziom zwykłego głodu ciała, głodu pożywienia, tak? Jak mówią apostołowie dosyć wyraźnie, jesteśmy na jakimś pustkowiu. Czyli zobaczcie, znowu pustka. Ta Ewangelia jest zbudowana na takich różnych niewypełnionych miejscach. Najpierw jest głód i pustka Jezusa i Jego obecności, potem głód i pustka tego otoczenia, w sensie tego całego środowiska, w którym się znajdują. To było jakieś takie lekko postynne miejsce. No i to wydatnia jeszcze ten głód tych ludzi, którzy cały dzień tam byli, nie było żadnych możliwości, żeby sobie coś kupić, więc ludzie są wygłodniani. Znowu mamy głód. I potem mamy trzeci głód, taki, myślę, chyba najbardziej dojmujący, w sensie... ja go jakoś tak zauważam, czyli głód tych apostołów, którzy są puści, nie mając jak nakarmić tych ludzi. Zauważcie, oni mówią tak My tu nic nie mamy poza pięcioma chlebami i dwoma rybami, kochani. Pięć chlebów i dwie ryby w porównaniu do kilkunastu tysięcy ludzi, to jest nic. To jest absolutna pustka. Czyli oni też mają głód, mówi, nie mamy czym napełnić ich głodu. Jesteśmy głodni tego czegoś, czym moglibyśmy ich napełnić. Kochani, mam nadzieję, że się jeszcze jakoś strasznie nie pogubiliście w tym, co mówię. Zobaczcie, że ta Ewangelia od początku prowadzi nas przez takie doświadczenie pustki i głodu, które się domaga wypełnienia. I to tam jest pokazywane w tej Ewangelii na różnych jakby płaszczyznach. Co jest w końcu wypełnieniem tych wszystkich głodów? No, to jest dosyć oczywiste. Zobaczcie, głód ten pierwszy, ten głód właśnie zauważenia miłości, zdrowia, łaski, mocy wypełnia Pan Jezus. Ten drugi głód, głód jedzenia, głód pożywienia, pokarmu, chleba wypełnia Pan Jezus. Ten trzeci głód, głód tego, żeby można było innych nakarmić wypełnia Pan Jezus. Kochani, ta Ewangelia, kiedy ją sobie czytam tym razem, to jest już kolejny raz w moim życiu, kiedy ją czytam, tym razem ona mnie nakierowuje na bardzo prostą, bardzo oczywistą, ale jakże nam wszystkim potrzebną rzecz. Kochani, jedynym, który jest w stanie zaspokoić nasze głody i też jedynym, który jest nam w stanie dać to, co nam potrzeba, żebyśmy mogli głody innych uzupełnić, jest Jezus. Mnie się najbardziej podoba to, zobaczcie, że Pan Jezus, kiedy ten chleb rozmnożył, kiedy daje ten pokarm, tak? tym ludziom, to nie robi tego sam, tylko On jakby uzupełnia to, czego brakuje uczniom, a uczniowie uzupełniają to, czego brakuje tym ludziom. Kochani, co to znaczy? Jak sobie to przykładam na takie proste rzeczy, jak nie wiem... małżeństwo, znaczy proste, nie proste, ale w sensie chodzi mi o takie najbardziej jakby jednostkowe funkcje miłości, tak? Czyli mamy małżeństwo. Co to znaczy? Po pierwsze, głodu małżonków nie może zaspokoić drugi małżonek. Tylko Jezus może zaspokoić ten głód. Mało tego, jeżeli nawet mimo to chcesz małżonkę jakoś nakarmić, bo oczywiście to jest też twoja rola, tak? Karmić jego głód miłości. To żebyś mógł ten głód miłości nakarmić, to potrzebujesz Jezusa, który da ci to, czym tego kogoś nakarmisz. Kochani, to stąd jest takie przekonanie w Kościele, że bez Boga się nie da kochać w sposób pełny. Że można oczywiście coś komuś dać. To nie jest tak, że ludzie, którzy nie znają Boga, nie mogą kochać. Oczywiście, że mogą. Mało tego, Pan Bóg oczywiście również tam, gdzie On nie jest wyznawany i tam, gdzie nie jest znany, też siebie daje. Ale w pełni dać drugiemu człowiekowi miłość, wypełnić jego głód miłości, można tylko tam, gdzie się to weźmie od Jezusa. Kochani, ile to ja spotkałem takich relacji, gdzie żona próbuje napełnić głód miłości swojego męża sobą i robi to naprawdę najlepiej, najbardziej, najpełniej, jak potrafi. Okazuje się, że to jest za mało. To jest jak pięć chlebów i dwie ryby względem pięciu tysięcy mężczyzn. Ile razy ja widziałem, kiedy mąż próbuje kogoś, swoją żonę, swoje dzieci nakarmić swoją miłością. Jeżeli to jest tylko jego miłość, to jest za mało. Kochani, potrzebujemy Jezusa. Tylko Jezus może dać człowiekowi wypełnienie jego głodów i tylko Jezus może człowiekowi dać taką zdolność, żeby mógł też wypełniać ten człowiek głody innych ludzi. Kochani, mówię to też bardzo konkretnie. Wy to oczywiście oglądacie to trochę później, że to nagrywam, ale miałem akurat dzisiaj taki dzień, kiedy byłem z pewnymi ludźmi, są mi bliscy ci ludzie bardzo, to są jedni z najbliższych ludzi w moim życiu, aczkolwiek dzisiejszy dzień był trudny. Trudny w sensie w byciu z nimi. Zarzucili mnie dzisiaj ogromnym głodem miłości w moim kierunku, żebym ja ten głód uzupełnił. Widziałem, że bardzo potrzebują, bardzo chcą, uważam, że to było w ogóle trochę niezdrowe, ale że bardzo chcą, żebym ja im to dał. I absolutnie poległem, w sensie czułem się jak apostoł, który ma pięć chlebów i dwie ryby względem paru tysięcy. Nie byłem w stanie im tego dać. Mało tego, to mnie zirytowało. Ten mój brak, że ja nie umiem im tego dać, to, że ja nie potrafię ich kochać, tego, że nie umiem wyjść naprzeciw, nawet już nie wnikam w to, czy te ich potrzeby były wyolbrzymione, czy nie, ale ja po prostu nie potrafiłem zupełnie się otworzyć na to, żeby im tę miłość dawać. I kochani, złapałem się dzisiaj na tym, kiedy tę Ewangelię sobie czytałem po raz kolejny, że ja tak naprawdę nie poprosiłem Jezusa, żeby On mi to wypełnił. Tak sobie pomyślałem... jak to nie poprosiłeś? Bo, kochani, ja dzisiaj przez cały dzień nieustannie nawijałem do Bana Jezusa Jezu, pomóż mi, Jezu, daj mi jakąś moc, daj mi, Jezu, jakąś łaskę, żebym ja mógł im jakoś odpowiedzieć. Tylko słuchajcie, jak teraz na to patrzę, to ja tak naprawdę Jezusa nie prosiłem. W sensie te wszystkie słowa były tylko takim... były takim modlitewnym takim gadaniem, ale ja się do Niego tak naprawdę nie zwróciłem o pomoc. Ja z przyzwyczajenia w momencie irytacji, kiedy nie potrafiłem dawać tego, czego ode mnie wymagano, tego, co też sam chciałem dać, w momencie jakby przyzwyczajenia po prostu mówiłem Jezu, pomóż, Jezu, pomóż. Ale to nie była modlitwa. Jestem o tym przekonany teraz, że ja tak naprawdę nie sięgnąłem do Jezusa z taką prośbą, z taką prawdziwą, szczerą, prawdziwą prośbą. Jezu, rozmnóż to moje nic. Gadałem tak, gadałem tak pobożnie, ale Go nie poprosiłem i dlatego poległem. Kochani, kiedy Jezusa się naprawdę prosi, nie chodzi o to, że On chce jakoś, tak nie wiem... żebyśmy się przed Nim upokorzyli, tak? bardzo prosząc, to nie o to chodzi. Tylko ja tak naprawdę Go prosiłem, nie prosząc w ogóle. To chodzi tylko i wyłącznie o taką prawdziwą szczerość. Kochani, kiedy się Jezusa naprawdę zaprzęgnie w tę miłość, to On ci da to, czego potrzeba. Jasne, że ktoś to jeszcze musi przyjąć, jasne, że tamta osoba też musi prosić Jezusa o otwarte serce, to nie jest oczywiście jednostronne. Ale, kochani, Jezus naprawdę chce nam uzupełnić te wszystkie głody. Kochani, ta Ewangelia, kiedy ją dzisiaj czytam, to mi się zrodziła taka... też pewnie po tym dniu całym, możliwe, że ja po prostu mówię tym moim dzisiejszym dniem, taka mi się zrodziła taka... taka po prostu ogromna tęsnota i ogromne pragnienie Jezu Ja naprawdę nie mam. Ja naprawdę jestem głodny tego, co mogę dać też innym. Jezu, ja muszę się u Ciebie najeść. Ja muszę od Ciebie wziąć. Kochani, jeżeli doświadczacie tego, w sensie, po pierwsze, sami doświadczacie tego głodu, że wy potrzebujecie miłości, proście Jezusa. Proście Jezusa, ale tak naprawdę, nie takim naszym gadaniem, które tak naprawdę do Niego nie dociera, bo jest tak naprawdę narzekaniem tylko w Jego obliczu. To nie chodzi o to. Tylko proście Go. Jezu, naprawdę możesz. Jezu, ty naprawdę potrafisz rozmnożyć po prostu to nic, co ja mam. Potrafisz to po prostu namnożyć tak, że zostanie dwanaście koszy łąków. I tak samo, kiedy nie potraficie innych nakarmić, jeżeli brak wam zdolności do kochania drugiego człowieka, ja tego doświadczam bardzo dużo, że nie umiem kochać ludzi, których mam obok siebie, nie umiem ich przebaczać, kochać, być cierpliwym względem nich. No nie umiem, brakuje mi tego. Po prostu mam dwie rybki miłości i pięć marnych chlebów miłości, a tam jest pięć tysięcy gąb do nakarmienia. Proś Jezusa. Ja dzisiaj mam bardzo taką jasność w sobie. Proś Jezusa. Proś Jezusa, bo On nakarmi. On naprawdę da. Kochani, taka prosta dzisiaj myśl, ale mnie ona dzisiaj bardzo pochłania, bo wiem, że tu jest rozwiązanie. Jezus naprawdę może zaspokoić nasze głody i może zaspokoić głody innych przez nas. Moi drodzy, to by było na tyle w tym naszym dzisiejszym spotkaniu. Mam nadzieję, że wszyscy dzisiaj do Jezusa pójdziemy Go prosić o to napełnienie naszych głodów. Bardzo by się to nam przydało. Niech Jezus do nas przyjdzie i niech nas napełni. Bardzo was ściskam, bardzo was pozdrawiam, bardzo was błogosławię i dobrej niedzieli. Widzimy się w CN za tydzień. Z Bogiem, paaa...