 Dzień dobry, szczęść Boże, dobry wieczór. Moi drodzy, witam was bardzo serdecznie w kolejnym odcinku CNN, czyli słowa na niedzielę, czyli mówiąc inaczej, kazanko do okienka. Mamy dzisiaj bardzo szczególną niedzielę, bo to jest pierwsza niedziela Nowego Roku Liturgicznego, pierwsza niedziela Adwentu. Posłuchajmy najpierw, jaką Ewangelię dzisiaj w Kościele czytamy. Z Ewangelii św. Mateusza. Jezus powiedział do swoich uczniów. Czuwajcie więc, bo nie wiecie, w którym dniu Pan wasz przyjdzie. A to rozumiejcie. Gdyby gospodarz wiedział, o której porze nocy złodziej ma przyjść, na pewno by czuwał i nie pozwoliłby włamać się do swojego domu. Dlatego i wy bądźcie gotowi, bo w chwili, której się nie domyślacie, Syn Człowieczy przyjdzie. Otóż, moi drodzy, jest w tej Ewangelii i w ogóle w dzisiejszych czytaniach takie bogactwo różnych tropów, śladów, którymi można by pójść, że myślę, że każdy kaznadzieja czuje dzisiaj pewnego rodzaju taki kociokwik w głowie. Wybrałem oczywiście jedną ścieżkę, nie jedyną, nie wiem, czy najważniejszą, ale taką, która mnie osobiście jakby otwiera przeżywanie tegorocznego Adwentu. Dlatego, że chciałbym, żeby to dzisiejsze kazanie było pewnego rodzaju drogowskazem, czyli pewnego rodzaju instruktarzem, co możemy, co powinniśmy, jak powinniśmy zrobić, żeby ten Adwent przeżyć sensownie. Zresztą mam takie wrażenie, że w niedzielę Adwentu Kościół nam zawsze takie teksty czyta, podpowiada nam, jak to wszystko przeżywać. Słowo Boże jest zawsze tym, za czym powinniśmy iść, żeby coś sensownie zrobić. Dlatego chciałbym, żebyśmy dzisiaj poszli wątkiem, o którym Pan Jezus wspomina, bo zauważcie, kiedy Jezus mówi o swoim przyjściu, o tym, że mamy czuwać i czekać na Jego pojawienie się, używa tej fantastycznej metafory nocnego złodzieja, to odwołuje się do Noego, odwołuje się do sytuacji, kiedy Noe wchodził do Arki, kiedy spadł potop, kiedy cała ziemia została pochłonięta w wodach potopu. I chciałbym, żebyśmy spróbowali dzisiaj, w tę pierwszą niedzielę Adwentu, na tego Noego spojrzeć, żebyśmy spróbowali zobaczyć trzy rzeczy w tamtej sytuacji Noego, które nam pokażą perspektywę adwentową. Pierwsze dwie będą dokładnie sprzeczne. Wiem, pierwsza będzie dokładnie sprzeczna z drugą, druga będzie dokładnie sprzeczna z tą pierwszą. I, moi drodzy, o to chodzi. Trzecia pokaże, że tak powiem, pewne połączenie, dokąd to prowadzi. Już tłumaczę, w czym rzecz. Otóż, moi drodzy, było dla mnie ogromnym zaskoczeniem, kiedy czytałem sobie Księgę Rodzaju, ale też kiedy czytałem tradycje żydowskie związane z Księgą Rodzaju, z tym fragmentem o potopie. Dlatego, że zawsze jakoś w mojej głowie było takie przekonanie, że ten potop i ta Arka to była dosyć szybka akcja. W takim sensie, że Pan Bóg do Noego przyszedł, jakoś tam w Jego sercu wezwał Go do budowania tej Arki. Noe nie wiem, ile budował tę Arkę, kilka miesięcy, może rok? Nie było to jakoś strasznie długo, chociaż może rok to długo. No i przyszedł potop, ludzie, że tak powiem, wzięli Noego za wariata, nie posłuchali tego, co mówi itd. Jakie było moje zaskoczenie, jak się okazało, że w tradycji żydowskiej mówi się, że Noe budował swoją Arkę przez 120 lat. Da się trochę to z Biblii wyczytać rzeczywiście, bo Noe się pojawia, kiedy ma 500 lat, potop pojawia się, kiedy Noe ma 600 lat, więc 100 na pewno. Żydzi, w sumie, szczerze powiem, nie wiem dlaczego, ale przyjmują, widocznie mają jakąś taką swoją tradycję, że cała ta akcja budowania Arki, no bo słuchajcie, przecież to było potwornie wielkie dzieło, trwała 120 lat. Pomyślcie, 120 lat to nie jest miesiąc, to nie jest rok, to nie jest nawet 10 lat, tylko 120 lat to jest w ogóle kilka pokoleń. Mało tego, w tamtym czasie wiecie, że ludzie żyli trochę dłużej, tak przynajmniej podaje Biblia i właśnie na początku, kiedy jest opowieść o potopie, to pojawia się taka wzmianka, że Bóg wtedy, kiedy widział całe to zło na świecie, nie chcąc, żeby ono się utrwalało, zdecydował, że wiekiem górnym, wiekiem życia ludzkiego będzie 120 lat. Czyli w ogóle bardzo ciekawe, że Noe, może stąd właśnie Żydzi wzięli tę tradycję, Noe buduje 120 lat Arkę i ludzie najdłużej żyją 120 lat. Mówiąc krótko, bez względu na to, kiedy się jakiś człowiek urodził, który żyłby w czasach Noego, to po pierwsze musiał tę Arkę zobaczyć, a niektórzy całe swoje życie przeżyli w towarzystwie Arki. Co to, kochani, znaczy? To znaczy, że ten potop i te ostrzeżenia, które dawał Noe, no bo przecież musieli go pytać, słuchaj, po co to budujesz? A on mówił, no bo będzie potop. To się nie wydarzyło tam nagle, to się nie wydarzyło raz, to się nie wydarzyło bez ostrzeżenia. 120 lat, czyli całe życie, ci ludzie byli ostrzegani przed tym, co się stanie. Kochani, czemu wam to mówię? Dlatego, że pierwsza rzecz, którą chcę wam dzisiaj powiedzieć w tym kazaniu jest taka, że mamy taką pokusę, żeby traktować Adwent jako coś specjalnego, jako specjalnego rodzaju czas. I za chwileczkę, tak jak powiedziałem, ja temu zaprzeczę, bo powiem w drugiej części coś zupełnie innego, ale pierwsza rzecz, którą trzeba zobaczyć, to tak nie jest. Moi kochani, doskonale wiecie już od dawna, prawdopodobnie od kilkudziesięciu, jeżeli tyle żyjecie, a jeśli mniej, to od kilkunastu lat swojego życia, co trzeba zmienić. Pan Bóg wam to mówi nieustannie, każdego dnia i ciągle. I to nie jest tak, że w Adwencie nagle będzie jakieś wielkie objawienie. Nie, moi drodzy. Doskonale wiecie, co powinniście w swoim życiu zmienić. Jakie zło odrzucić, jakie grzechy zostawić, o jakie dobro zadbać, jakich dobrych, szczęśliwych rzeczy w swoim życiu wreszcie poszukać. I kochani, to jest dosyć ważne. Dlaczego? Dlatego, że bardzo często, kiedy my traktujemy Adwent jako coś szczególnego i nie zrobimy od początku z tym czegoś szczególnego, to potem tak sobie mówimy w połowie a... to już tak przegapiłem ten czas, bo to już nie, to już za późno. Otóż, moi drodzy, każdy dzień tego Adwentu będzie dokładnie takim samym dniem, jak wszystkie dotychczasowe dni waszego życia, czyli dniem, kiedy Pan Bóg wam nieustannie, codziennie, od rana do wieczora pokazuje, co jest dobre, a co złe, z czego wreszcie zrezygnuj, a czego poszukaj. Więc nie róbcie specjalnej akcji od dzisiaj, tylko zastanówcie się, o czym od dawna Pan Bóg mi mówi, żebym wreszcie się ruszył w tym kierunku. To jest pierwsza rzecz. Czyli trzeba zobaczyć, że wszystkie te znaki są nam dawane przez całe życie. 120 lat widzimy Arkę, która nam przypomina nawracajcie się. Druga rzecz, totalnie z tym sprzeczna. Zauważcie, że mimo, że tak było, to Pan Jezus mówi, że ten dzień, kiedy On przyjdzie, to będzie dzień zupełnie niespodziewany. I mówi, że ten dzień, kiedy przyszedł potop, też był dniem zupełnie niespodziewanym, mimo, że zapowiadanym od 120 lat. Czyli mimo, że to jest wszystko takie zwyczajne, mimo, że to wszystko się dzieje od zawsze, to też Pan Bóg zawsze chce robić coś nadzwyczajnego. I w tym sensie zdaję sobie sprawę z tego, że przeczę temu, co powiedziałem poprzednio, ale tak naprawdę nie przeczę. Chrześcijaństwo jest zbudowane właśnie z takich paradoksów, że, moi drodzy, chodzi o to, że ta nadzwyczajność dzieje się codziennie. Że my zawsze traktujemy nadzwyczajność jako coś, co się wydarzy raz na jakiś czas, na przykład w Adwencie. I, moi drodzy, tak jak wam mówiłem, dzisiejszy dzień, mimo, że to jest pierwsza niedziela Adwentu, nie jest nadzwyczajnym dniem, dlatego, że Pan Bóg wam wczoraj dokładnie to samo powiedział, co dzisiaj, to jednocześnie jest bardzo nadzwyczajnym i niespodziewanym dniem, bo dzisiaj możesz to zrobić, bo dzisiaj wreszcie możesz to usłyszeć. I, kochani, te dwie rzeczy trzeba na początku Adwentu jakoś sobie połączyć. Czyli jednocześnie nie ulec pokusie, żeby robić z tego niewiadomo jakie teraz wydarzenie czterotygodniowe, a jednocześnie, żeby nie przegapić tych czterech tygodni, które mamy. Nie wiem, czy łapiecie, o co mi chodzi. Ja sam sobie łapię, więc mam nadzieję, że to w ogóle ma jakiś sens, chyba, że to jest tylko dla mnie i ja sam sobie mam to złapać. Ale dla mnie to jest strasznie ważne, bo ja zawsze na początku tych wszystkich takich cudownych okresów zawsze próbuję wyłapać nadzwyczajność, której do tej pory nie było. Uwaga, to nieprawda. Wczoraj Pan Bóg mi powiedział dokładnie, co mam zmienić, ja tego oczywiście nie zrobiłem, więc dzisiaj mi to powtórzy. Więc w tym sensie Adwent dzisiejszy nie będzie się niczym różnił od wczorajszego dnia. Ale w związku z tym, że mi to powtórzy, a ja może to usłyszę, to to będzie ten niezwykły dzień, kiedy nagle zaskoczy mnie ta zmiana. Czalicie chociaż trochę? Mam nadzieję. Trzecia rzecz, w tym wszystkim najważniejsza, która dla mnie to wszystko łączy. O tym Noe, kiedy sobie myślę, to bardzo lubię takie zdanie, które mówi Księga Rodzaju. W ogóle zajrzyjcie sobie do Księgi Rodzaju, tam, gdzie jest historia Noego. Otóż jest napisane, że Noe był najbardziej sprawiedliwym człowiekiem w swoim pokoleniu. I mogłoby się wydawać, że to jest duży komplement, nie? Pomyślcie, że mówią o was, że jesteście najbardziej sprawiedliwym człowiekiem we współczesnym świecie. Trzeba dobrze oczywiście rozumieć tę sprawiedliwość. W pojęciu Starego Testamentu człowiek sprawiedliwy to jest tak, jak u nas święty. To jest ktoś, kto po prostu żyje bardzo dobrze. Tylko zauważcie, że jak było to pokolenie, w którym Noe żył. Otóż jest napisane, że kiedy Pan Bóg patrzył na cały świat, to jest dokładnie ten sam rozdział, to zobaczył tak straszne zło wśród ludzi i to, że nie ma wśród nich ani jednego poza Noem, który by się do czegokolwiek nadawał, że aż, jak mówi Biblia, wyrażające zdanie, aż Bóg pożałował, że stworzył człowieka. Czyli zobaczcie, Noe jest najbardziej sprawiedliwym człowiekiem, ale w pokoleniu, które jest tak zepsute, tak beznadziejne, tak grzeszne, że, tak powiem, jakikolwiek cień dobra byłby tam najlepszą sprawiedliwością. Moi drodzy, chcę, żebyście dobrze zrozumieli, ja, broń Boże, nie próbuję odjąć Noemu jakiejś jego świętości i sprawiedliwości, tylko też zauważcie, że ten człowiek tuż po potopie pokazał też, jaki jest. On był naprawdę słaby. Upił się, latał na golasa po obozie, zlacił przytomność z pijaństwa, przeklał potem dzieci swojego syna. To nie był człowiek pozbawiony wad. W pewnym momencie w ogóle Noe znika z Biblii. Nie wiadomo, co się z nim stało. Niektórzy mówią, że się zagubił gdzieś zupełnie. Słuchajcie, to nie był najświętszy człowiek na ziemi, w takim sensie najdoskonalszy, jaki tylko można sobie wyobrazić. On był najlepszy, ale w tamtym pokoleju. Miejąc w tym tak, jakby mówić, że między wszystkimi mordercami ten nikogo nie zamordował, a tylko prawie że na śmierć pobił. Przepraszam za to głupie porównanie, ale kimś takim był Noe. Wiecie, na czym polegała jego niezwykłość? Bo jak mówi Biblia, Noe żył w bliskości z Bogiem. Ona to wyraża takim pięknym zdaniem, że chodził z Bogiem. Co to znaczy? Bóg wcale nie szukał totalnej świętości i sprawiedliwości. Bóg wcale nie szukał doskonałości bez żadnej skazy. Nie. Wziął Noego z jednego powodu, bo cały świat zapomniał o Bogu i nie chciał z Bogiem nic budować. A Noe, chociaż grzeszny był i chociaż skłócił się z Bogiem prawdopodobnie dosyć dużo na temat tego potopu i potem, jak się okazuje, wcale taki święty nie był, to żył w bliskości z Bogiem. I tu jest klucz wszystkiego. Każdy dzień Adwentu jest od tego, żebyście byli najlepszym człowiekiem w waszym pokoleniu. A to nie znaczy najdoskonalszym, to nie znaczy pozbawionym wad, to nie znaczy niegrzesznym, tylko to znaczy chodzącym z Bogiem, żyjącym z Nim blisko. I oczywiście, tak bym mówił wcześniej, Bóg wam powie, co trzeba w końcu zmienić, bo mówił wam to od kilku dziesięciu lat waszego życia. Jednocześnie pozwoli wam, żeby to był właśnie dzisiaj, ten niezwykły dzień. Ale kluczem do tego jest to, że będziemy żyć z Nim w bliskości i będziemy z Nim przez te najbliższe cztery tygodnie żyć jak chłopak z dziewczyną. Kocham ten tekst, że Noe chodził z Bogiem. Spróbujcie. 🎵 No dobrze, moi drodzy, tyle na dzisiaj. Dziękuję wam bardzo serdecznie. Kochani, dzisiaj wieczorem rozpoczynamy też na naszym Langustowym kanale na YouTube takie wieczorne spotkania przez cały Adwent, takie słuchowisko, które nazywa się ARKA. Łatwo się domyślić, że chodzi właśnie o tą Arkę od Noego. Serdecznie was zapraszam. Codziennie wieczorem o 20.00 będziemy się spotykać przez cały Adwent. To będzie tylko dosłuchanie, bez wizji, sam głos, sam ogadanie. Codziennie trochę rozważania wieczornego, takiego na wieczorną modlitwę, na wieczorne słowo, które będziemy wspólnie czytać. Jeżeli ktoś chce sobie poszerzyć tę historię o Noem, którą dzisiaj zaczęliśmy, to zapraszam codziennie wieczorem do słuchowiska. Tyle. Pozdrawiam was serdecznie dobrej, niezwykłej i takiej samej, jak zawsze, niedzieli Adwentu I. Do zobaczenia. Z Bogiem. Paaa...