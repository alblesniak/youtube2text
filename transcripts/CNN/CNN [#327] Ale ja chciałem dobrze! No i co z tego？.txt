 Dzień dobry, szczęść Boże, dobry wieczór. Moi kochani, witam was bardzo serdecznie w naszym kolejnym spotkaniu niedzielnym z cyklu CNN, czyli komentarze do niedzielnych czytań. Posłuchajcie proszę dzisiaj dosyć długiego fragmentu Ewangelii. Jest to fragment św. Mateusza, który dzisiaj czytamy o następującej treści. Jezus powiedział do swoich uczniów Nie sądźcie, że przyszedłem znieść prawo albo proroków. Nie przyszedłem znieść, ale wypełnić. Zaprawdę bowiem powiadam wam, dopóki niebo i ziemia nie przeminą, ani jedna j, ani jedna kreska, nie zmieni się w prawie, aż się wszystko spełni. Ktokolwiek więc zniósłby jedno z tych przykazań, choćby najmniejszych i uczyłby tak ludzi, ten będzie najmniejszy w Królestwie Niebieskim. A kto je wypełnia i uczy wypełniać, ten będzie wielki w Królestwie Niebieskim. Bo powiadam wam, jeśli wasza sprawiedliwość nie będzie większa niż uczonych w Piśmie i faryzeuszów, nie wejdziecie do Królestwa Niebieskiego. Słyszeliście, że powiedziano Przodkom nie zabijaj, a kto by się dopuścił zabójstwa, podlega sądowi. A ja wam powiadam, każdy, kto się gniewa na swego brata, podlega sądowi. A kto by rzekł swemu bratu raka, podlega wysokiej radzie. A kto by mu rzekł bezbożniku, podlega karze piekła ognistego. Jeśli więc przyniesiesz dar swój przed ołtarz i tam sobie przypomnisz, że brat twój ma coś przeciw tobie, zostaw tam dar swój przed ołtarzem, a najpierw idź i pojednaj się z bratem swoim. Potem przyjdź i dar swój ofiaruj. Pogódź się ze swoim przeciwnikiem szybko, dopóki jesteś w drodze, by cię przeciwnik nie wydał sędziemu, a sędzia dozorcy, aby nie wtrącono cię do więzienia. Zaprawdę powiadam ci, nie wyjdziesz stamtąd, dopóki nie zwrócisz ostatniego grosza. Słyszeliście, że powiedziano nie cudzołóż. A ja wam powiadam, każdy, kto porządliwie patrzy na kobietę, już się w swoim sercu dopuścił z nią cudzołóstwa. Jeśli więc prawe twoje oko jest ci powodem do grzechu, wyłup je i odrzuć od siebie. Lepiej bowiem jest dla ciebie, gdy zginie jeden z twoich członków, niż żeby całe twoje ciało miało być wrzucone do piekła. Jeśli prawa twoja ręka jest ci powodem do grzechu, odetnij ją i odrzuć od siebie. Lepiej bowiem jest dla ciebie, gdy zginie jeden z twoich członków, niż żeby całe twoje ciało miało iść do piekła. Powiedziano też, jeśli ktoś chce oddalić swoją żonę, niechaj jej da list rozwodowy. A ja wam powiadam, każdy, kto oddala swoją żonę, poza wypadkiem nierządu, naraża ją na cudzołóstwo. A kto by oddaloną wziął za żonę, dopuszcza się cudzołóstwa. Słyszeliście również, że powiedziano przodkom nie będziesz fałszywie przysięgał, lecz dotrzymasz Panu swej przysięgi. A ja wam powiadam, wcale nie przysięgajcie ani na niebo, bo jest stronę Boga, ani na ziemię, bo jest podnóżkiem Jego stóp, ani na Jerozolimę, bo jest miastem Wielkiego Króla. Ani na swoją głowę nie przysięgaj, bo nawet jednego włosa nie możesz uczynić białym, albo czarnym. Niech wasza mowa będzie tak, tak, nie, nie. A co nadto jest, od złego pochodzi. Moi drodzy, no to jest jeden z najbardziej bogatych tekstów w ogóle ewangelicznych, to jest fragment tak zwanego Kazania na górze, to pewnie oczywiście wiecie, który jest takim, jak to się mówi, taką konstytucją chrześcijaństwa, czyli konstytucją tego, co przyszedł Pan Jezus nam przynieść. Kochani, można by oczywiście o każdym z tych fragmentów, jest bardzo dużo wątków, tak? Jest o prawie, jest o małżeństwie, jest o miłości, nienawiści względem ludźmi, jest o przysięganiu, no jest mnóstwo spraw. O każdym z nich można by oczywiście osobną rzecz powiedzieć i w ogóle to są teksty, o których można mówić do końca życia, w ogóle do końca chrześcijaństwa. Ale kochani, chciałbym dzisiaj o czymś takim, co jest pewnym fundamentem ogólnym tych wszystkich rzeczy, które tam są. Nie będziemy poszczególnych sobie jakby rozpatrywać, to jest pewnie na każdą osobną konferencję, ale, że tak powiem, pewna ogólna podstawa, która jest bardzo istotna i która w ogóle, mam wrażenie, że w dzisiejszych czasach, zawsze jest istotna, ale w dzisiejszych coraz bardziej nam to jest potrzebne. O co chodzi, kochani? Zobaczcie na początku tego fragmentu Pan Jezus mówi takie trochę dziwne zdanie, mówi, że nie przyszedł znieść prawa i proroków, ale je wypełnić. Kochani, zrozumienie tego, o co Panu Jezusowi chodzi, jest kluczowe, żeby wiedzieć, że tak powiem, czy żyjemy dobrze, czy nie żyjemy dobrze. Kochani, można by powiedzieć, że Pan Jezus trochę sam sobie tutaj zaprzecza, nie? bo mówi, że nie przyszedł zmienić prawa, mówi, że ani jedna jota, ani kreska nie zmieni się w prawie. To nieprawda. W sensie, jak się patrzy na różnego rodzaju prawa Starego Testamentu, kilkaset praw, które tam jest, Jezus ich nie przestrzegał wszystkich. Więc to nie jest tak, że nie zrobił tego, ale właśnie dlatego tak ważne jest to Jego Słowo, że nie przyszedł znieść, ale wypełnić. Co to znaczy? To znaczy, że Jezus mówi tak w każdym prawie, w czymś, co znajdziecie jako pewnego rodzaju zasady, trzeba odnaleźć Jego sedno, czyli Jego pełnię. Czyli nie Jego wyraz zewnętrzny, nie Jego, nie wiem... Zobacz, to wytłumaczę na przykładach. Nie Jego jakiś taki, nie wiem, no... prawny kształt, tylko trzeba znaleźć Jego istotę, tam, gdzie jest pełnia tego, czym jest to przykazanie. Jezus mówi Moje zadanie jest takie, żeby wam pokazać pełnię w każdym przykazaniu. Jezus zaczyna od pewnych przykładów. Mówi tak... Mówi na przykład słyszeliście takie przykazanie jak Nie cudzołóż albo nie wiem... nie zabijaj, tak? Na przykład niech będzie to nie cudzołóż, czyli w sensie masz być wierny swojej żonie, co nie? Jezus mówi Sednem tego prawa nie jest to, czy zdradziłeś w sposób, nie wiem, formalny swoją żonę za jakąś kobietą, czy nie. Bo można by powiedzieć, ja to słyszałem wielokrotnie od ludzi, ja swoje żony nigdy nie zdradziłem. Tak, co prawda mam różne myśli, które idą mi do innych kobiet, ja te myśli w sobie kultywuję i czasem sobie po prostu poświęcam trochę czasu na to, żeby o innych pomyśleć, ale nigdy bym się nie posunął do tego, żeby moją żonę zdradzić fizycznie. I teraz uwaga, kochani. Co mówi Jezus? Nie wolno ci mówić jestem w porządku względem tego prawa, bo nie zrobiłem to, czego ono zakazuje. A ono mówi nie cudzołóż. Ja nie cudzołożyłem. Jezus mówi nie. Musisz odnaleźć pełnię, czyli sedno tego prawa, sedno tego przykazania. Jakie jest sedno? Jaka jest pełnia tego przykazania? Otóż uwaga, ono polega na tym, że twoje serce ma być oddane twojej żonie. Twoja żona ma być celem twoich pragnień, twojej miłości, twojej tęsknoty, twojego pożądania. Masz jej służyć, twoje życie ma być jej poddane. Oczywiście w drugą stronę to działa tak samo. Ty masz względem swojej żony tak samo funkcjonować, w sensie ona względem ciebie. Tu jest sedno, że całe twoje serce jest dla niej. Uwaga, czy wtedy, kiedy zrozumiemy, że pełnia tego prawa polega właśnie na tym, to czy wystarczy z żoną nie zdradzić fizycznie, żeby nie było zdrady? I uwaga, oczywiście, że będzie innym rodzajem zdrady zdrada fizyczna, innym rodzajem zdrada, nie wiem... emocjonalna, czyli zaangażowanie się gdzieś tam emocjonalnie, inną będzie zdradą zdrada tylko myślowa itd. Jasne, że to nie są wszystko takie same zdrady, uwaga, ale nie możemy sobie powiedzieć no ale przecież nie przespałem z tą inną kobietą. Kochani, Jezus nas uczy, że musimy odkryć w każdym prawie Jego sedno, czyli to, do czego ma to doprowadzić, jakby jaki jest cel jakiegoś nakazu albo zakazu. Wiem, bardzo nie lubimy tych słów, ale kiedy Bóg mówi rób tak i tak, to mówi jak będziesz to i to robił, to osiągniesz takie wspaniałe dobro. A jak tego i tego nie będziesz robił, to unikniesz takiego i takiego okropnego zła. Jezus mówi ja jestem od tego, żeby wam pokazać pełnię, sedno. Jest przykazanie nie zabijaj. Kochani, no można powiedzieć no ja nikogo w życiu nie zabiłem. No to chyba jestem wierny temu przykazaniu. No to chyba banalnie proste, kochani, że wszyscy wiemy, że można zabić na tysiąc różnych sposobów. Można człowieka zabić odbierając mu nadzieję, można człowieka zabić odbierając mu wartość, można człowieka zabić słowem, można człowieka zabić traktowaniem, tysiące sposobów jest na to. Jak sam Pan Jezus mówi, kiedy mówisz do drugiego człowieka bezbożniku, to już podlegasz temu przykazaniu, podlegasz sądowi. Ci wszyscy, którzy mówią do mnie bezbożniku, hmm... ciekawe, chyba, że jestem bezbożnikiem, wiem, wiem... wszyscy powiecie no właśnie jesteś, dlatego tak ci mówię. No to posłuchaj Pana Jezusa dzisiaj. Czy na pewno? O co chodzi w tym prawie? W tym prawie chodzi o to, że nie wolno ci drugiego człowieka krzywdzić w żaden sposób, w żaden. Że ma ci zawsze chodzić tylko i wyłącznie o jego dobro. I to uwaga, tu się pojawia druga kwestia. Aha... czyli ważniejsze tak naprawdę są intencje. I tak na przykład mówimy, no dobra, może ja tam czegoś nie przestrzegałem, ale to intencje miałem dobre. Uwaga, w ten sposób również nie przestrzegasz prawa. Nie chodzi o to, żeby mieć dobre intencje, nie chodzi o to, żeby literalnie przestrzegać prawa. Chodzi o to, żeby odkryć jego istotę. Kochani, uwaga, może być tak, że powiesz sobie, kogoś skrzywdzisz, jakimś, nie wiem... słowem, coś powiesz na przykład, co go bardzo zrani, coś powiesz, co go dotknie i tak dalej. Ale ty sobie powiesz ale ja miałem dobre intencje. Uwaga, twoje intencje są oczywiście ważne i znacznie lepiej, żebyś miał dobre intencje, niż złe intencje. Ale jeszcze ważniejsze od dobrych i złych intencji jest twoje przemyślenie, czy to, co zrobisz, jaki wywoła skutek. Uwaga, kiedy mówisz do mnie w internecie Szustak, ty bezbożniku, powinienem cię usunąć z Kościoła. I możesz sobie powiedzieć mam dobre intencje, bo ustrzegam ludzi przed jego działaniem. Naprawdę? Chodzi ci o moje dobro, chodzi ci o dobro ludzi, chodzi ci o moje nawrócenie, chodzi ci o moje zbawienie? Kochasz mnie? Zależy ci na mnie? Troszczysz się o mnie? Czy po prostu swoją złość wyrażasz, a jednocześnie mówisz sobie mam dobrą intencję, bo to ludzi ustrzegasz od błędu. Niedobre intencje. Sedno tego przykazania. Sedno tego przykazania jest, że mamy się nawzajem miłować. Tak, czasem to miłowanie polega na tym, że mówimy sobie trudną prawdę. Uwaga, ale trudna prawda wcale nie oznacza, że się obrażamy, że się wyzywamy. Ale ja miałem dobre intencje. No wiem, że może posłużyłem się niedobrymi środkami, ale intencja była dobra. Możesz ze swoje intencje, jak to mówią, dobrymi intencjami, piekło jest wybrokowane. Kochani, Jezus pokazuje fundamentalną rzecz. Musisz nieustannie odkrywać, jakie jest sedno Bożych praw, jakie jest sedno Bożych przykazań, do czego one, jaka jest ich istota, do czego wzywają i potem zadajć sobie pytanie czy to, co ja robię, sposób, w jaki ja to robię, czy to realizuje właśnie to? Ja mojej żony nie zdradzam i do żadnej innej baby nie chodzę. A całe twoje serce jest twojej żonie oddane? Całe twoje serce jest twojemu mężowi oddane? Bo o to chodzi w tym przykazaniu, a nie o to, żeby ją po prostu nie zdradzić fizycznie albo nawet emocjonalnie, albo nawet sobie powiesz tak ja mojej żony nie zdradzam fizycznie, nie zdradzam emocjonalnie, nie zdradzam jakkolwiek inaczej, nawet myślą, nigdy nie myślę o żadnych innych kobietach. Ja jej nigdy nie zdradzam. Uwaga, nie o to chodzi w tym przykazaniu. W tym przykazaniu chodzi o to, żeby twoje serce było całe dla twojej żony. Jeżeli twoje serce jest w piętnastu innych miejscach, nawet nie u innych kobiet, ale w piętnastu innych może, nie wiem, interesujesz się znacznie bardziej swoją pracą, niż swoją żoną, uwaga, to co założysz ze swoją pracą? No jak to? Ale to nie o tym jest to przykazanie. Jezus mówi przyszedłem wypełnić przykazania, czyli pokazać wam, jaka jest pełnia, jaka jest głębia tego, o co chodzi w danym prawie. Kochani, dlaczego to jest takie trudne? Dlatego, że to by oznaczało, że istnieje pewna obiektywna prawda. Że istnieją pewne obiektywne zasady. Że istnieją pewne obiektywne dobra. Że nie jest tak, że to, co się komuś wydaje, jest dobre i tylko dlatego, że on jest przekonany, że dla niego to jest dobre, to to będzie dobre. Kochani, mamy coraz większy problem z tymi rzeczami, bo mamy taki świat, który już w obiektywną prawdę nie wierzy. Dzisiaj każdy może sobie sam ustalić, kim jest, czym jest miłość, co jest dobre, co jest szczęśliwe, a co nie. Ja, starej daty chłop, bardzo głęboko wierzę, bo mnie tego Jezus uczy, że istnieje pewna obiektywna prawda. I muszę ją odkryć, zobaczyć, jaka jest jej głębia, jaka jest jej pełnia i muszę dostosować swoje życie do tego, żeby właśnie do tej prawdy dążyć. A nie do tego, co mi się wydaje. Nie do tego, co mi się czuje. Ja nie neguję oczywiście tego, co się we mnie dzieje, ale konfrontuję to z tą prawdą. Kochani, wiem, że to jest może trochę trudne dzisiaj, co mówię, ale to jest bardzo ważna rzecz. Bo my zazwyczaj przechodzimy do takich od razu konkretów, nie? Takich właśnie... to czy ja mogę pomyśleć przez 15 sekund o innej kobiecie, to już będzie cudzołóstwo, czy jak pomyślę o 8 sekund, to jeszcze nie będzie. Istota... jeżeli twoje serce jest oddane twojej żonie i nieustannie walczysz o to, żeby twoje serce było dla twojej żony i nawet ci się pominie noga, powinie noga, bo coś tam się dzieje, ale ty walczysz, żeby tak nie było. Tak, to przestrzegasz tego przykazania, bo walczysz o twoje serce dla twojej żony. I tu jest sedno. Bardzo was, kochani, zapraszam. Pomyślcie o tym, bo to jest coś niezwykle, niezwykle ważnego. Moi drodzy, moi mili, bardzo wam serdecznie dziękuję za to spotkanie, bardzo się z niego oczywiście cieszę, jak zawsze uwielbiam z wami się spotykać w CNN-ach, w tym, że się zajmujemy tymi czytaniami niedzielnymi. Widzimy się pewnie oczywiście za tydzień. W kolejnej niedzieli, to będzie już była w ogóle ostatnia niedziela przed Wielkim Postem, tak? Potem już będzie Wielki Post. Więc znowu, no jak to, jak to się już tak kręci, rok po roku. Ale cieszą mnie takie te zmiany, że ciągle mamy te różne okresy. Ściskam was pięknie, wam życzę niedzieli, dobrze się miejcie i do zobaczenia za tydzień. Z Bogiem, pa, pa!