 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN, czyli kazanko do okienka, niedzielne słowo na niedzielę. Posłuchajcie, jak zawsze, fragmentu z dzisiejszej liturgii. Dzisiaj nie Ewangelia, tylko pierwsze czytanie, dlatego że na nim chciałbym, żebyśmy się skupili. Proszę, posłuchajcie fragmentu z Księgi Wyjścia. Amalekici przybyli, aby walczyć z Izraelitami w Refidim. Mojżesz powiedział wtedy do Jozuego, Wybierz sobie mężów i wyrusz z nimi do walki z Amalekitami. Ja jutro stanę na szczycie góry z Laską Bożą w ręku. Jozue spełnił polecenie Mojżesza i wyruszył do walki z Amalekitami. Mojżesz, Aaron i Hur wyszli na szczyt góry. Jak długo Mojżesz trzymał ręce podniesione do góry, Izrael miał przewagę. Gdy zaś ręce opuszczał, miał przewagę Amalekita. Gdy zdrętwiały Mojżeszowi ręce, wzięli kamień i położyli pod niego i usiadł na nim. Aaron zaś i Hur odparli jego ręce, jeden z tej, a drugi z tamtej strony. W ten sposób, aż do zachodu słońca, były ręce jego stale wzniesione wysoko. I tak pokonał Jozue Amaleka i jego lud ostrzem miecza. Moi drodzy, mamy dzisiaj bardzo znany, bardzo słynny tekst z Księgi Wyjścia o tym słynnym zwycięstwie nad Amalekitami w Refidii. To jest taki tekst klasyczny wręcz, kiedy się mówi o pewnym połączeniu modlitwy i działania, o pewnym sposobie na to, jak wygrywać ze złem. Zobaczcie najpierw jedną prawdę bardzo ogólną, ona się będzie mało interesowała, bo jest bardzo oczywista, a potem powiedziemy o znacznie ważniejszą. Ogólna prawda jest taka, że jeżeli chcesz się zmierzyć z jakąś trudnością w życiu, jeżeli chcesz się zmierzyć z jakimś złem, które twoje życie, albo twoich bliskich, albo w ogóle gdzieś tam się dzieje wokół ciebie, jeżeli chcesz wystąpić przeciwko niemu, to ten tekst bardzo wyraźnie pokazuje, że zwycięstwo może dokonać się tylko w jeden, dwojaki sposób. I ta dwojakość jest strasznie istotna. Zobaczcie, ten tekst nie mówi, że sami jesteśmy w stanie wygrać ze złem, że jesteśmy w stanie sami tak się, nie wiem... zawziąć, tak się nawalczyć, tak się jakoś skoncentrować i tak, nie wiem... wzbudzić sobie tyle siły i tak dalej, że wystąpimy przeciwko złu i go pokonamy. Nie. To nie jest tak, że Jozue ze swoimi oddziałami, ze swoim mieczem, z siłą, którą miał, sam był w stanie pokonać Amalekitów. Nie. Z drugiej strony, to nie jest tak, jak bardzo często my niestety popadamy w taką drugą skrajność, że to Pan Bóg wszystko w naszym życiu ma zrobić, że Panie Boże, Ty się tym zajmij, ja już po prostu czekam w błogie i po prostu nieświadomości na to, co Ty, Panie Boże, zrobisz, bo ja Ci ufam. Nie. Zobaczcie, że nie wystarczyło, że Mojżesz się modlił, nie wystarczyło, że Mojżesz był na górze i w tej pozycji modlitewnej, wzniesionych rąk, wołał do Pana Boga. Nie. Potrzeba było tych dwóch rzeczy naraz. I kochani, to jest pierwsza, najbardziej oczywista sprawa. Moi drodzy, w życiu chrześcijańskim, w walce ze złem zawsze chodzi o to podwójne złączenie, jakby o złączenie tych dwóch rzeczy, że jeżeli zabraknie w twoim życiu modlitwy, to nigdy nie wygrasz ze złem. Jeżeli będziesz ze złem próbował wygrać tylko w ten sposób, że będziesz się na nie rzucał, będziesz się przeciwstawiał, będziesz walczył, podejmował postanowienia, różnego rodzaju prace nad sobą itd. itd., ale nie będzie w tym kontaktu z Panem Bogiem, no to będzie lipa. To będzie absolutna lipa. Natomiast z drugiej strony, jeżeli tylko i wyłącznie będziesz się modlił, ale nie będzie bardzo konkretnego twojego działania, czyli tylko będziesz, jak to mówimy, ufał Panu Bogu, ale to niestety nie ma nic wspólnego z ufnością, czyli po prostu będziesz bezczynny, będziesz jakby niezaangażowany w rzeczywistość walki ze złem, nic się nie uda. I to jest chyba pierwsze prawda bardzo oczywista, myślę. Każdy z nas to wie, pewnie różnie nam to wychodzi, bo niektórzy mają prawdopodobnie tendencję w jedną stronę, czyli więcej takiego działania, no właśnie w konkrecie takiego działania, gdzie my myślimy, że my jesteśmy odpowiedzialni za wszystko, inni pewnie mają ciągotę w drugą stronę, czyli właśnie mniej działania, nie potrafimy, nie umiemy, rezygnujemy z robienia i tylko jakby polecamy się Panu Bogu. Żadna z tych strajności nie jest dobra. Muszą być obydwie, ale kochani, chciałbym waszą uwagę dzisiaj zwrócić na jedną z tych rzeczy. Mówię nie dlatego, żeby ta druga była nieważna, tylko chciałbym dzisiaj zwrócić uwagę na tego Mojżesza na tej górze, dlatego że jestem przekonany, że nauczenie się pewnej postawy duchowej, czyli właśnie nie takiej konkretnej walcy ze złem, ona jest konieczna, ale pewnej postawy duchowej jest jakby czymś bardzo istotnym, żeby rzeczywiście modlitwa nie była zwalaniem na Pana Boga tego, żeby Pan Bóg robił za nas, a żeby była rzeczywistym dawaniem Mu dostępu, żeby mógł działać w naszym życiu. O co mi chodzi? Kochani, jest kilka szczegółów w tym opisie, albo raczej kilka takich symbolicznych warstw tego opisu Mojżesza modlącego się na górze, o których trzeba sobie pomyśleć. Pierwsza rzecz. Zobaczcie, że cały ten obraz Mojżesza modlącego się tam na tej górze, kiedy naród walczy na równinie, jest jakby ujęty w jednym, prostym, symbolicznym obrazie, tak? Czyli Mojżesza z wzniesionymi rękami do góry, który wyciąga swoje dłonie do Pana Boga, modląc się. I kochani, trzeba to zobaczyć trzy symboliczne warstwy takiego wyciągnięcia jakby rąk do góry. Pierwsza, najbardziej myślę oczywista, jest taka, że wyciągnięcie rąk do góry jest po prostu zwykłą postawą serca, które wie, że bardzo, bardzo potrzebuje pomocy. Wyciągamy ręce wtedy, kiedy jesteśmy gdzieś w dole, kiedy jesteśmy gdzieś w miejscu, z którego nie potrafimy wyjść, kiedy nie radzimy sobie z sytuacją i wyciągamy ręce, żeby ktoś nam pomógł. Więc kochani, musi być taka postawa i to jest jakby serce postawy modlitewnej, gdzie ja wiem, że po prostu koniecznie potrzebuję Pana Boga. Dlaczego to mówię? Kochani, czasem nam się zdarzają takie postawy modlitewne, wiem, że nie wszyscy oczywiście je mamy, gdzie my Pana Boga niby prosimy, niby... ja to słyszę często od ludzi, że ojcze, ale ja ciągle Panu Bogu mówię o tym, czego potrzebuję, ale tak naprawdę to nie do końca wierzymy, że On jest tym, który może nam pomóc. Że jakby i tak po swojemu sobie trochę w życiu poustawiamy. I mówię, to nie chodzi o brak tego działania, tylko, że tak powiem, to jest takie proszenie o pomoc, że tak powiem, w razie czego, w razie gdyby mi nie wyszło po mojemu, nie? A swoje i tak se zrobię. Jakby po swojemu i tak se ustawię życie, nawet, jeżeli to jest trochę niezgodne z tym, co Pan Bóg mówi, no ale będę Go jednocześnie prosił, żeby On mnie w tym pobłogosławił. No właśnie nie. Ta postawa rąk wyciągniętych, to jest postawa totalnej bezradności. Czyli postawa, która nie mówi jakby tak czy siak chodzi mi o to, żeby mi się udało, a może mi Panie Boże w tym pomoże, że to byłoby fajne, tylko nie. Naprawdę jakby wiem, Boże, że bez Ciebie nie umiem, że jak nie pójdę za Twoimi wskazaniami, jak nie pójdę za Twoją wolą, jak nie pójdę za tym, co mi mówisz, no to po prostu to się nie uda. Z tym, kochani, jest związany drugi obraz, jakby w tym samym obrazie, w sensie druga warstwa symboliczna tego obrazu. Zauważcie, że wyciągnięte ręce i podniesione do góry to są też ręce kapitulacji, nie? To są ręce poddania. To są takie ręce, gdzie człowiek stoi i mówi no po prostu ja się poddaję, kapituluję całkowicie. Co to znaczy? To jest jakby konsekwencja tego pierwszego. Czyli to szukanie pomocy u Pana Boga ma polegać na tym, że przyjmiemy każdą możliwą ścieżkę wyjścia, każde możliwe rozwiązanie, każdą możliwą Jego decyzję, jaka będzie w tym wypadku. Czyli to poddanie oznacza również na przykład, że jeżeli mój naród tam przegra tę bitwę dzisiaj, to przyjmę to. Zauważcie, to jest bardzo ważne w tym, co robi Mojżesz. Mojżesz nie tylko wznosi ręce do góry i się modli i wie, że Pan Bóg może mu pomóc, ale też oddaje Panu Bogu tymi rękami jakby decyzję. Oddaje Panu Bogu to, że będzie tak, jak On chce. On się poddaje. Oczywiście ma bardzo konkretną prośbę. Chce, żeby Jego naród wygrał. To jest jasne. Chce, żeby zło zostało pokonane. I to jest jasne. To nie tak, że mamy nie chcieć. Ale jednocześnie dajemy Panu Bogu całkowite poddaństwo. I wreszcie trzecia rzecz w tym, zauważcie, że podniesione ręce to jest też jednocześnie moment wychwalania, nie? Kiedy Boga uwielbiamy, na przykład jeżeli jesteście na jakichś spotkaniach modlitewnych, no to się uwielbia podnosząc ręce do góry, bo to jest taki moment oddawania chwały temu, do kogo się modlimy. Czyli możesz jednocześnie też... Oddaję już chwałę Bogu we wszystkim, co się wydarzy. Zauważcie, zanim się wydarzy, możesz już chwalić Boga, że jest z nimi, że działa z nimi i jakikolwiek będzie rezultat tego wydarzenia teraz tam na tej równinie w Refilim, to Bóg już ma być uwielbiony. Czyli zauważcie, w tym jednym geście podniesionych rąk są trzy strasznie ważne kroki pewnej postawy względem Pana Boga. Czyli krok tego, że naprawdę wiem, że tylko Pan Bóg może mi pomóc i jakby nie mogę tego postawiać po swojemu, jednocześnie decyduję się na każdą możliwą wersję wydarzeń, czyli poddaję Mu się, cokolwiek On zadecyduje i jednocześnie Go w tym uwielbiam. Czyli nie tylko się poddaję w takim sensie no dobra, no to jak będzie, to tak będzie, no to będzie, tylko uwielbiam Go w tym. Cokolwiek decydujesz, to bądź Boże uwielbiony. Kochani, pomyślcie, czy to jest postawa waszego serca. Co się może okazać? To jest jeszcze jeden bardzo ważny wątek w tym czytaniu. No, że człowiekowi brakuje na to sił, nie? Że człowiekowi brakuje mocy, żeby w czymś takim trwać, czyli w takim poddaniu się, w takim wychwalaniu Pana Boga, mimo że idzie bardzo trudno, w takim nieustannym poleganiu na Nim i na tym, że jakby nie ułożę tego według własnego, może bezbożnego pomysłu, bo tak mi się wydaje, że rozwiążę tę sytuację, tylko będzie według Jego pomysłu i tak dalej. Człowiekowi brakuje sił, tak jak Mojżeszowi. To zaledwie się dzieje. Potrzebujemy dwóch wsparć, potrzebujemy dwóch podpórek jeszcze. Mówi ten tekst, że wtedy przyszli Aaron i Hur, usadzili go na kamieniu, podnieśli mu ręce i trzymali mu te ręce do góry. Czyli co podtrzymywało Mojżesza w takiej postawie? Kto to jest Aaron i Hur? Aaron to jest symbol pozostawania w cieniu, to jest symbol pokory. Zauważcie, Aaron, mimo że był starszym bratem Mojżesza, mimo że w sumie powinien mieć pierwszeństwo we wszystkim, usunął się trochę w cień. Pan Bóg go potem oczywiście pięknie wynagrodził, dlatego że Aaron został arcykapłanem, był początkiem całego rodu, który potem opiekował się najświętszymi skarbami Izraela. Ale przez długi czas on się w ogóle prawdopodobnie mocno zmagał z zazdrością, z tym, dlaczego jest drugim względem Mojżesza, mimo że jest starszym bratem i tak dalej. To jest pokora. Czyli to, co ci pomoże, to nieustanne pracowanie nad pokorą. Czyli że nie jesteś pępkiem świata, że nie wszystko się wokół ciebie kręci, że nie wszystko musi być tak, jak ty chcesz, że wcale nie jesteś najważniejszy i tak dalej. To jest strasznie trudna postawa serca, ale to ona podpiera tą wytrwałość. Człowiek niepokorny nie będzie w stanie trwać w takiej postawie względem Pana Boga. Druga ręka to jest chór. To jest bardzo ciekawe. To jest człowiek, o którym bardzo niewiele wiemy, a mamy też bardzo pomieszane informacje o nim. Nie wiemy do końca, jak było, bo inaczej podaje Józef Flaviusz, taki historyk ze starożytności, który przekazywał tę historię, a inaczej podają tradycje żydowskie. Otóż, według jednej tradycji chór był synem Miriam, czyli siostry Mojżesza, a według drugiej tradycji chór był jej mężem. I do końca nie wiemy. Na pewno byli rodziną, to jest jasne, ale tak czy siak, czy był synem, czy był mężem, był bardzo blisko związany z Miriam. I oczywiście, kochani, to nie chodzi o Miriam, o Matkę Bożą, ale oczywiście ona symbolicznie odnosi nas do Matki Bożej. Czyli drugie miejsce to jest totalna zażyłość z Maryją, to jest totalna zażyłość z Tą, która była jednocześnie Aaronem, bo była najpokorniejsza, jednocześnie miała te wszystkie rzeczy w tych podniesionych rękach w stu procentach w sobie. Czyli całkowite poleganie na Bogu, całkowite Mu poddanie i uwielbianie Boga we wszystkim. Ona jest wzorem tego. I On był tak blisko z nią, że aż trudno było powiedzieć, czy jest synem, czy mężem. To było takie tak intymne, tak bliskie. Czyli bardzo potrzebujesz po prostu bliskości z Miriam. Bardzo potrzebujesz bliskości z Tą, która zrobiła w sobie te trzy niezwykłe rzeczy. Panie i pomyślcie, dla mnie ten tekst dzisiejszy jest bardzo piękny, on mnie bardzo dużo uczy, bo ja się muszę takiej postawy serca uczyć. Ja jestem bardziej z tych, którzy więcej robią, niż się modlą, no niestety. Bo wolałbym inaczej. Ja zawsze myślę, że ja sam sobie poradzę, że ja zawsze sam ruszę i sam zrobię. Ja się bardzo potrzebuję uczyć tej drugiej, dlatego pewnie wam więcej o tym mówię w tym kazaniu, niż o tej drugiej postawie. Wiem, że niektórzy z was potrzebują odwrotnie, bo potrzebują kopa do działania, a nie do takiego właśnie odsuwania na Pana Boga innych rzeczy. Ale myślę, że warto się tej postawy serca dzisiaj, z tego czytania, nauczyć. Moi drodzy, to tyle na dzisiaj, w tym odcinku. Bardzo, bardzo wam dziękuję za kolejne spotkanie. Widzimy się pewnie oczywiście za tydzień, za tydzień w kolejnym CNN. Kochani, dzisiaj niedziela, więc dzisiaj wieczorem będzie najprawdopodobniej Różaniec na żywo i pewnie będzie tak, jak na początku zeszłego tygodnia, bo dzisiaj od wieczora zaczynamy rekolekcje w Warszawie, przy Placu Zbawiciela, w tak zwanym Zbawiksie, dla studentów. Od dzisiaj do wtorku jestem tam codziennie, o 20.30 chyba. I pewnie, jak skończymy te rekolekcje po konferencji, to może znowu tam w kościele zrobimy Różaniec na żywo. Więc jeżeli ktoś ma ochotę, to na Instagramie tam zapraszam, żeby zajrzeć, żeby do nas dołączyć i będzie żywy, żywy Różaniec. Dzisiaj ze Zbawiksa w Warszawie. Tyle. Ściskam, pozdrawiam, błogosławię i widzimy się już niedługo. Z Bogiem, paaa...