 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w kolejnym kazanku do okienka, czyli CNN. Jak zawsze, na początek Ewangelia. Proszę posłuchajcie, jakiego tekstu dzisiaj słuchamy w Kościele. Brzmi on następująco. Z Ewangelii według św. Mateusza. Jezus wziął ze sobą Piotra, Jakuba i brata jego Jana, zaprowadził ich na górę wysoką osobno. Tam przemienił się wobec nich. Twarz jego zajaśniała jak słońce, odzienie zaś stało się białe jak światło. A oto im się ukazali Mojżesz i Eliasz, którzy rozmawiali z nim. Wtedy Piotr rzekł do Jezusa. Panie, dobrze, że tu jesteśmy. Jeśli chcesz, postawię tu trzy namioty. Jeden dla Ciebie, jeden dla Mojżesza i jeden dla Eliasza. Gdy on jeszcze mówił, oto obłok świetlany osłonił ich, a z obłoku odezwał się głos. To jest mój Syn umiłowany, w którym mam upodobanie. Jego słuchajcie. Uczniowie, słysząc to, upadli na twarz i bardzo się zlękli. A Jezus zbliżył się do nich, dotknął ich i rzekł. Wstańcie, nie lękajcie się. Gdy podnieśli oczy, nikogo nie widzieli, tylko samego Jezusa. A gdy schodzili z góry, Jezus przykazał im, mówiąc. Nie opowiadajcie nikomu o tym widzeniu, aż Syn Człowieczy zmartwychwstanie. Moi drodzy, tak się dzisiaj składa, że mamy w tę niedzielę święto Pańskiego przemienienia, dlatego właśnie, tak jak zawsze, 6 sierpnia, czytamy Ewangelię o przemienieniu. Kochani, chciałbym, żebyśmy dzisiaj na nią spojrzeli na kolejny, nowy sposób, bo myślę, że mówiłem o tej Ewangelii już bardzo wiele razy i ciągle szukam jakichś nowych wątków. Bez wątpienia, to jest Ewangelia i to jest takie wydarzenie, które w Kościele bardzo często jest natychmiast kojarzone z takim życiem mistycznym, z życiem modlitwy, z życiem wpatrywania się w Pana Jezusa. Stąd, jak wiecie, wzięło się bardzo wiele zakonów, które naśladują uczniów będących na górze tabor, którzy wpatrują się w Pana Jezusa. I tak sobie pomyślałem, że możemy tę Ewangelię przeczytać właśnie w takim kluczu, w sensie czy ona nam daje jakieś wskazówki na to, jak to zrobić, w jaki sposób postępować albo raczej co nam się może przydarzyć po drodze, jeśli zdecydujemy się naprawdę spotkać Pana Boga. I moi drodzy, to, co wam dzisiaj powiem, to myślę, że będzie dosyć trudne i to będzie taka szybka mistyka dla zaawansowanych. W sensie... nie szybka w tym sensie, że jesteśmy w stanie ją zrobić szybko, tylko ja spróbuję to szybko opowiedzieć, coś, co w procesie pewnie trwa kilkadziesiąt lat. Ale... po prostu posłuchajcie. Moi drodzy, będziemy traktowali tę Ewangelię dzisiaj bardzo symbolicznie. Będziemy szli z symbolami, które się w niej pojawiają, odczytując w nich pewne rzeczywistości duchowe. Mamy uczniów, którzy zachwycili się Panem Jezusem, którym została dana taka łaska, że zobaczyli piękno, cudowność, blask, świętość, niesamowitość Jezusa i zapragnęli zamieszkać przy tym blasku, przy tej piękności. Kochani, to jest pragnienie każdego człowieka, kto chociaż minimalnie, przepraszam za wyrażenie, liznął Pana Boga, kto chociaż raz doświadczył niesamowitości i cudowności Boga, to człowiek chciałby, żeby mu się to przydarzało ciągle. Chciałby żyć w takiej bliskości i takim odczuwaniu i w takim też jakby sercowym poczuciu bliskości Boga, żeby to było jak w namiocie. Stąd właśnie ten obraz Piotra, który mówi Jezu, tutaj obok Ciebie jest tych dwóch niesamowitych gości, w sensie Eliasz i Mojżesz, oni obydwaj zbudowali z Tobą taką niesamowitą bliskość i więź, zbudujmy sobie takie pole namiotowe, w sensie wszyscy tu mieszkajmy, Ty nas naucz, niech oni nas uczą, chcemy tu mieszkać w tej jasności, w tym blasku, w tej świętości, w tej Twojej cudowności, ja chcę tu po prostu zostać. Tak mówi święty Piotr. I kochani, to, co się dzieje potem, traktuję sobie jako takie wskazówki, czyli cztery, albo raczej trzy wskazówki prowadzące do czegoś czwartego, co pokazuje jakby jak to się ma dokonać. Tak jakby ta Ewangelia mówiła to i to i to Ci się przydarzy i jeśli się na to zgodzisz, to rzeczywiście będziesz mógł zamieszkać na górze tabor, gdzie będziesz doświadczał czegoś niesamowitego, czego do tego za momencik dojdziemy. Pierwsza rzecz, zauważcie natychmiast, kiedy oni wyrażają to pragnienie, pojawia się obłok. Ten obłok ich osłania. Kochani, pomyślcie, traktujemy to oczywiście wszystko symbolicznie, ale czego obrazem może być ten obłok? Człowiek w obłoku jest człowiekiem zagubionym, jest człowiekiem, który nic nie widzi. Kochani, jeżeli byliście kiedyś, lecieliście samolotem i wlateliście w chmury, to wiecie, że nic nie widać. Jest super, kiedy samolot już się wzniesie ponad chmury i wtedy macie cudowny horyzont, przepiękne słońce widać, widać chmury takie na dole, wtedy jest super. Ale kiedy samolot wlatuje w chmury, to nie widzisz nic, widzisz po prostu mleko, nic tam nie ma, te obłoki sprawiają, że chociaż jesteś niby w niebie, jesteś w cudownym miejscu, nic nie widzisz. Mało tego, jeśli się zdarzy jeszcze jakaś burza, nie daj Boże, albo jakieś inne turbulencje, to w obłoku w ogóle może być trochę niebezpiecznie. Co to znaczy? Otóż, moi drodzy, to jest taka wskazówka z tej Ewangelii. Poszukiwanie bliskości z Bogiem jest chodzeniem po omacku. W sensie... znamy pewne drogi, mamy dwa tysiące lat doświadczenia w Kościele, jak się Boga szuka, mamy świętych, mamy mistyków, o których się możemy uczyć, ale, kochani, nie oszukujmy się. I tak każdy idzie w tym trochę po omacku. I to jest coś jakby taka pierwsza wskazówka, w którym ta Ewangelia mówi musisz się na to zgodzić. Bo wielu ludzi oczywiście mówi ale wyznaczcie mi jasną drogę, pokażcie mi, co mam zrobić, A, B, C, ja to zrobię i wtedy będę miał Pana Boga. A Kościół staje trochę taki bezradny i mówi wiesz co, tego możesz spróbować, w tej duchowości jest trochę, tu jest trochę takich rzeczy, ale tak naprawdę będziesz szedł trochę po omacku. I, kochani, to jest pierwsza rzecz, na którą trzeba się zgodzić. Idziemy do Pana Boga tak naprawdę trochę nie wiedząc jak. Trochę nie wiedząc dokąd. Mamy oczywiście mistrzów i ślady i próbujemy sobie nimi pomagać, ale i tak w pewnym momencie każdy staje po prostu w obłoku niewiedzy, jak mówili mistycy, i po prostu idzie tam tak trochę na oślep. To jest pierwsza rzecz, wbrew pozorom jeszcze najłatwiejsza. Druga, co ci się może przydarzyć, w sensie co ci się musi przydarzyć. W tym obłoku rozlega się głos Ojca, który mówi o swoim synu i mówi Jego słuchajcie, czyli... Co ten głos mówi? Mówi coś takiego... Wszystko, co mówi mój syn, wszystko, jaki on jest, wszystko, co robił, jak postępował, jak go widzicie, jak go rozpoznajecie, musicie się nauczyć słuchać go, w sensie dostosować swoje życie do niego. Kochani, to jest strasznie ważny etap duchowego życia, on się może wydawać taki nudno nie mistyczny, ale on jest bardzo ważny. W sensie, jeżeli nie będziesz krok po kroku, oczywiście nie wszystko naraz, ale krok po kroku, coraz bardziej upodabniał się do Pana Jezusa, coraz bardziej postępował według Jego wskazówek, nie kwestionował tego, co On mówi. Kiedy będziesz starał się we wszystkim Go naśladować, to dopiero wtedy jest szansa, że rzeczywiście zaczniesz się do Pana Boga zbliżać. Oczywiście to nie chodzi o to, że przez te dobre uczynki, przez to dobre postępowanie my jakoś tam, nie wiem... sami się zbawiamy... nie. Tylko po prostu grzechy nas oddzielają od Boga. Nieżycie zgodnie z Jego słowami, w nieposłuszeństwie względem tego, co mówi Pan Jezus, po prostu jakby samo zamyka nam drogę do Niego. To nie chodzi o to, że Pan Bóg się obraża, tylko sami sobie uniemożliwiamy spotkanie z Nim. Kochani, dostosowywanie swojego życia do tego, co Pan Jezus mówił, nauczył, co proponował, jak kochał, jaki był, czyli próba naśladowania Go, to jest po prostu najprostsza droga do zjednoczenia z Nim. I to jest strasznie ważne, bo oczywiście, że Pan Bóg chce nas spotkać wszędzie i chce nas spotkać w każdej sytuacji, w każdym naszym stanie. Mówię wam o tym po prostu do znudzenia nieustannie, prawie we wszystkich moich nagraniach, że tam, gdzie jesteś taki, jaki jesteś, tam Bóg chce cię spotkać, ale kiedy już tam cię spotka, to chce cię pociągnąć do czegoś dalej. I żeby mógł cię wprowadzić do ogromnej bliskości ze sobą, no to potrzebuje cię oczyścić, uświęcić, ty potrzebujesz się dostosować do tego, co On ci proponuje. Bez tego etapu po prostu nie pójdziecie dalej. To, że się spotkacie, tak to prawda, tam Bóg cię znajdzie, ale żeby mógł cię pociągnąć dalej i żeby mógł ci zrobić z życia coś niesamowitego, musisz za tym pójść. I kochani, trzecia rzecz, myślę w ogóle najtrudniejsza i taka najważniejsza tak naprawdę. Zauważcie, kiedy są w tym obłoku, ten głos się tam rozległ, to oni, kiedy usłyszeli ten głos, kiedy to wszystko się dzieje, to upadli przerażeni na twarz. Kochani, tak symbolicznie co to znaczy? Człowiek, kiedy idzie za Bogiem, kiedy chce Pana Boga spotkać, w pewnym momencie uświadamia sobie, że po prostu nie jest w stanie. W sensie to pójście za Bogiem wiąże się z tym, że zaczniesz odkrywać swoje słabości i one cię zdołują do ziemi, zaczniesz odkrywać prawdę o sobie i tego, że nie jesteś w stanie tak naśladować Pana Jezusa, jak byś chciał, w sensie, jak o tym mówiłem w drugim punkcie, że próbujesz na wszystkie możliwe sposoby, naprawdę się nawracasz, naprawdę pracujesz nad sobą, a i tak upadasz, że próbujesz po prostu osiągnąć wyżyny świętości i dobra, a nie jesteś w stanie i w pewnym momencie po prostu leżysz na ziemi w takim poczuciu beznadzieja. Nie dam rady, nie umiem, donikąd to jest, próbuję od lat, nawracam się, modlę się, grzechów się pozbywam, naśladuję Pana Jezusa, nic mi z tego nie idzie, po prostu leżę na ziemi i nie mam pojęcia, co zrobić. I to jest właśnie najważniejszy moment. Co się wtedy dzieje? Właśnie wtedy doświadczasz dotyku ręki Pana Jezusa. Zauważcie, kiedy padli na ziemię w tym strachu, w takim poczuciu nie, nie, my się do tego nie nadajemy, jakiś głos z nieba, obłok, nic nie widzę, to jest wszystko za mocne, każą mi słuchać Jezusa, nie jestem w stanie, nie, no po prostu się wykładam i leżę. I właśnie w tym momencie Jezus kładzie swoją dłoń na nich i nagle widzą tylko Jego. Właśnie w tym momencie największego poczucia bezradności, największego poczucia bezsilności, największego poczucia beznadziei, bo już nie masz pojęcia, jak to zrobić, żeby się do Boga zbliżyć, właśnie tam Go spotykasz. I kochani, to jest po prostu coś niesamowitego, że Boga się nie spotyka na tej wyżynie umiejętności duchowych, na tym takim czymś, gdzie się tak strasznie ponawracasz, uświęcisz i udoskonalisz, że już będziesz nie wiadomo jak tam, właśnie nie wiem... kanonizowany wręcz za życia, tylko spotykasz Boga właśnie w totalnej bezradności, w totalnym już nieumieniu pójścia za Nim, w takim totalnym po prostu... no właśnie, leżysz na ziemi i już nic nie wiesz. I tam właśnie Jezus dotyka cię i nagle widzisz tylko Jego, w sensie nagle On się okazuje najważniejszy w twoim życiu. I to nie jest coś, co ty zrobiłeś, tylko po prostu twoje słabości, twoja niemoc twoja nieumiejętność pójścia za Nim, twoja niedoskonałość, twoje nieogarnięcie, twoje błądzenie we mgle, zgodziłeś się na to i właśnie tam Go spotykasz, bo już nie ma żadnych podpórek, żadnych innych rzeczy, żadnych zabezpieczeń, nagle Go po prostu widzisz, dotyka cię, czyli Go odczuwasz w ogóle i jest tylko On. Kochani, to jest oczywiście w osiem minut pokazana droga, która trwa zazwyczaj całe życie. Mniej więcej. Ale, kochani, ta Ewangelia w tych symbolach obłoku, głosu o posłuszeństwie i upadku, w sensie padnięcia w bezradności, to jest takie streszczenie duchowego zbliżenia się do Pana Boga. To jest Ewangelia dla bardzo ludzi chcących być zaawansowanymi. Jak widzicie, ta zaawansowaność nie polega na tym, że jesteśmy mistrzami duchowymi, tylko że coraz bardziej poddajemy się po prostu działaniu Pana Boga. I wtedy można Go spotkać. I to tak, że się odczuwa Jego dłoń na sobie, że się jest jak schowanym w dłoni Pana Boga i że się widzi tylko Jego, nic innego cię już nie rozprasza. Masz tylko Jego, czyli po prostu mieszkasz sobie w tym namiociku z Panem Bogiem i nieprzerwanie jesteście razem. Kochani, bardzo was zapraszam, przemyślcie to, w sensie przemódlcie to, zapragnijcie tego. Myślę, że najważniejsze w ogóle dzisiaj w tym kazaniu dla mnie jest to jedno. Zapragnijcie tego. Ja wiem, że ta droga się wydaje straszna w pewnym sensie. W niewiedzy, w nieumiejętności spełnienia wszelkich możliwych tych wymagań, które są względem nas położone, bo tego nikt nie umie, w takim poczuciu bezradności. To jest droga do Boga. Mnie ona niesamowicie pociąga, bardzo chcę nią iść, próbuję, idzie mi to marnie strasznie, ale chcę doświadczyć tej ręki Pana Jezusa, chcę, żeby On na mnie położył dłoń i żebym zobaczył już tylko Jego, nikogo innego, tylko Jego. Długa, całożyciowa droga do spotkania Pana Boga. Pójdziesz tą drogą? Mam wrażenie, że dzisiaj po prostu ze mnie wyskoczyło jak z karabinu wszystko. Naprawdę, bo długo siedziałem, słuchajcie, z tą Ewangelią, ona mi się tak po prostu napęczniała i mam takie wrażenie, że jak zacząłem mówić, to po prostu wystrzeliło mi to wszystko ze mnie. Mam nadzieję, że to było jakoś ładne i składne, w sensie nie ładne, nie musi być ładne, tylko żebyście to po prostu zajażyli, żebyście chwycili to i żebyście tym się zafascynowali, żebyście tego zapragnęli. To jest moje jedyne marzenie, o której się będę dzisiaj modlił, żebyście się zapalili tą chęcią takiego bycia z Nim. Niczego więcej nie będzie mi potrzeba. Ściskam, pozdrawiam, najlepszej niedzieli wam życzę, do zobaczenia za tydzień w kolejnym CNN. Z Bogiem, paaa... Napisy stworzone przez społeczność Amara.org