 Dzień dobry, szczęść Boże, dobry wieczór. Moi kochani, bardzo was serdecznie witam w kolejną niedzielę, w ostatnią niedzielę, zwykłą, przed Wielkim Postem, w naszym kolejnym spotkaniu z cyklu CNN, czyli komentarze do niedzielnych czytań. Kochani, chciałbym, żebyśmy dzisiaj zajęli się przede wszystkim pierwszym czytaniem, w sensie ono nas trochę poprowadzi, ale też zajrzymy do Ewangelii. Posłuchajcie tego czytania dzisiaj z Księgi Kapłańskiej. Tak mówił Pan do Mojżesza i Aarona, jeżeli u kogoś na skórze ciała pojawi się nabrzmienie albo wysypka, albo biała plama, która na skórze jego ciała jest oznaką trądu, to przyprowadzą go do kapłana Aarona albo do jednego z jego synów kapłanów. Trędowaty, dotknięty tą plagą, będzie miał rozerwane szaty, włosy nieuczesane, brodę zasłoniętą i będzie wołać nieczysty, nieczysty. Przez cały czas trwania tej choroby będzie nieczysty. Będzie mieszkał w odosobnieniu. Jego mieszkanie będzie poza obozem. Moi drodzy, jak sobie to czytanie przeczytałem i potem jeszcze Ewangelię, pomyślałem sobie, że chociaż to jest tekst sprzed paru tysięcy lat, nie? i opowiada o sytuacji świata, która już nie istnieje, to to jest niezwykle adekwatny tekst opisujący również nasze obecne sytuacje. Dlaczego? Bo to jest bardzo ważna prawda w pewnym budowaniu świata międzyludzkiego, w pewnym budowaniu świata naszego kontaktu z bliźnimi. Moi drodzy, skąd się wzięła ta zasada, o której mówi ten fragment Księgi Kapłańskiej, która brzmi, jak się tylko w to wczytać, bardzo ostro, bardzo mocno? Skąd się wzięło takie bardzo, można powiedzieć, rygorystyczne traktowanie trendowatych, wręcz ich odczłowieczanie, nie? Kochani, powodem, jakimś źródłem, jakąś intencją tego prawa było coś dobrego. Było prawdopodobnie coś bardzo, bardzo troskliwego, jeżeli chodzi o społeczeństwo. Zobaczcie, mamy w tamtym czasie chorobę, na którą nie ma żadnego lekarstwa, nie? Mamy chorobę, która zabija, która niszczy, która jest również zaraźliwa. W związku z tym społeczeństwo, żeby się bronić, tych, którzy na tą chorobę chorowali, odosobniało, nie? Mieli osobne swoje jakby miejsca, mieszkania, nie wolno im się było zbliżać do ludzi. To, kochani, widać wielokrotnie w Ewangeliach, nie? Gdzie na przykład, jak Pan Jezus uzdrawia dziesięciu trendowatych, to oni nie podchodzą do Niego, tylko stoją po drugiej stronie drogi i wołają do Niego z daleka, bo wiedzą, że nie mogą podejść. I kochani, sama ta intencja, sama ta jakby samo to źródło tej zasady jest w ogóle słuszne. Po to, żeby nie narażać zdrowych, po to, żeby ich nie narażać na chorobę, albo wręcz śmierć, nie? skoro nie było lekarstwa na trąd, no to tych, którzy są chorzy, musimy odizolować. Tylko zobaczcie, kochani, jak bardzo szybko człowiek od dobrej zasady, od takiego dobrego pomysłu, albo raczej po prostu roztropnego myślenia przechodzi do czegoś, co staje się w ogóle katorgą. Zobaczcie, ten trendowaty już nie tylko jest odosobniony, tylko musi chodzić z rozrywaną szatą, z zasłoniętą brodą, czy nam się to z czymś kojarzy, nie? musi chodzić z maską na twarzy, musi wołać wszędzie jestem nieczysty, czyli musi wołać jestem niegodny bycia z wami, uważajcie na mnie, do mnie się nie zbliżajcie. Kochani, zobaczcie, jak łatwo nam ludziom przejść od czegoś, co jest słuszne, bo nie chodzi o to, że to nie jest słuszne, tylko tak nam się to wykoślawia, że robimy z tego coś, co jest uwłaczające godności ludzkiej, co człowieka niszczy, co niszczy relacji międzyludzkiej itd. Zobaczcie, jak zupełnie inny jest Pan Jezus, nie? Czy Pan Jezus negował tę zasadę w ogóle, którą wprowadza na zauważcie? Nie. Dlatego, że Pan Jezus, kiedy tego człowieka uzdrowił, nakazał mu zrobić wszystko, co przepisywało prawo. Prawo kazało człowiekowi uzdrowionemu z trądu pójść do kapłany i mu się pokazać. Jak Ewangelię poczytacie dzisiejszą, już wam jej nie czytałem, mam nadzieję, że zajrzycie, to zobaczycie, że Pan Jezus robi wszystko według prawa. Jakby Pan Jezus nie neguje tych wszystkich pomysłów, które były. On nie mówi, że one są złe, ale jednocześnie Pan Jezus pozwala mu się do siebie zbliżyć, Pan Jezus go dotyka, Pan Jezus jest z nim blisko, Pan Jezus przyjmuje go jako człowieka. Przyjmuje go jako kogoś, który jest dla niego ważny. Nie negując jednocześnie tej zasady OK, brońmy się przed zarazą trądu, bo inaczej wszyscy pomrzemy. Kochani, dlaczego wam mówię, że kiedy to przeczytałem, to sobie pomyślałem, że to jest w ogóle o naszych dzisiejszych czasach, nie? Nie chodzi mi tylko o tą zasłoniętą brodę, nie? Tylko, kochani, zobaczcie. U źródła większości tych zasad, które w tej chwili są wprowadzone w świecie w związku z pandemią, tak? stoi coś dobrego. Bo u źródła jest ochrona. U źródła jest... starajmy się, żeby jak najmniej ludzi zostało zarażonych, zróbmy wszystkie możliwe środki, które sprawią, że nie będziemy roznosić tej choroby, chrońmy najsłabszych, wprowadźmy takie środki, które nas uchronią przed czymś, na co jeszcze do jakiegoś czasu nie mieliśmy żadnej recepty, tak? Teraz już pomału mamy, tak? Są już pierwsze szczepionki, pojawiają się też leki pierwsze, które wydaje się, że będą pomagać, nie? Ale, kochani, zobaczcie, jak łatwo z tego przejść znowu do czegoś odczłowieczającego. Ja muszę się przyznać wam, że najbardziej chyba mnie poruszały historie nie tylko, nie wiem, tam ludzi tracących pracę, biznesy, absolutnie to jest tragiczne, nie? A teraz najbardziej mnie jakby demolowały te historie, szczególnie ludzi, których znam, którzy na przykład mieli kogoś bliskiego, chorego na przykład w podeszłym wieku, albo po prostu bardzo poważnie chorego i nie mogli go odwiedzić, tak? Że niektórzy stracili rodziców czy rodzeństwo, czy bliskich tam przyjaciół, czy kogoś z rodziny, kto odszedł i nie można było mu towarzyszyć śmierci. Dlaczego? No bo właśnie... bo są te wszystkie zasady. Mam bliskich, którzy mają chorych teraz w szpitalach i nie mogą ich odwiedzać, bo jest covid. Nie ma we mnie zgody na to. Rozumiem, że intencja jest dobra, ale, kochani, te intencje się bardzo łatwo wykoślawiają w odczłowieczenie potem, tak? W odczłowieczenie. Tak, byłoby kosztowne robienie różnego rodzaju zabezpieczeń, kombinezonów dla bliskich, którzy mają odwiedzać i to by kosztowało mnóstwo kasy. Niech kosztuje. Nie wolno nam z dobrej intencji, z tego, że chcemy chronić, niszczyć więzi międzyludzkich, niszczyć tego, co jest między nami, ale, kochani, to nie jest odcinek o covidzie, to nie jest odcinek o trądzie, dlatego, że to jest odcinek od tego, że my bardzo często od dobrych zasad, od dobrych intencji, od dobrych pragnień, od robienia czegoś dobrego przechodzimy do tego, że już nie widzimy konkretnego człowieka. Kochani, i to nie chodzi, mówię o epidemii, proszę, nie myślcie o tym, bo zaraz to wiem, że będzie dużo takich głosów i będzie dużo komentarzy właśnie, bo mnie się takie i takie coś tam stało przez epidemię. Kochani, ja to rozumiem, naprawdę. Rozumiem też te niektóre tragedie, które się... i bardzo wam współczuję. Nie powinny takie rzeczy się dziać, ale, kochani, to nie potrzeba epidemii do tego, żebyśmy my tak robili. To jest tak, że jest jakaś dobra idea w wychowaniu dzieci, nie? że chcemy dzieci czegoś nauczyć. Jest jakaś zasada i my jej potrafimy bronić albo ją wymuszać na dzieciach, choćby nie wiem co. I, kochani, czy to znaczy, że mamy negować tę zasadę? Nie. Ale czasem w konkretnej sytuacji może się okazać, że ta zasada nie działa, że ta zasada nie jest tutaj właściwa, że ta zasada robi tak naprawdę więcej szkody niż pożytku, mimo że ona generalnie jest dobra i w większości wypadków służy jako coś dobrego. Kochani, wielką mądrością jest umieć dobrze się poruszać w takich sytuacjach, nie? gdzie jednocześnie nie negujemy zasad, ale też nie pozwalamy, żeby właśnie one stały się niszczycielskie, żeby się stały absolutnie krzywdzące jakiegoś konkretnego człowieka. Kochani, dojrzałością i mądrością ludzi jest kultywowanie dobrych zasad, dobrych sposobów postępowania i jednocześnie umiejętność dostosowania ich do konkretnej sytuacji, do konkretnego człowieka. I to nie znaczy, że prawda jest relatywna. To nie znaczy, że zasady jakby mają podlegać zmianom nieustannie, co nie? Nie. Tylko, kochani, zawsze przed nami musi być człowiek. Kochani, pomyślcie, bo w waszym życiu jest takich przestrzeni wiele. Nie myślcie tylko o tym, co robią gdzieś tam oni tak zwani, czyli oni, bo rządzący, oni, bo w pracy, oni, bo ktoś tam. Tylko, kochani, w waszej rodzinie, w waszym byciu rodzicami, w waszym byciu wychowawcami, w waszym byciu przyjaciółmi, w waszym byciu mężem i żoną może być tak, że jakieś dobre zasady, dobre intencje się przekształcają w coś, co niszczy. Nie możemy na to pozwolić. Pan Jezus, zobaczcie, potrafił to zrobić. Jednocześnie zachowywał zasady i nie negował ich, ale z drugiej strony zawsze ten człowiek był dla Niego najważniejszy. Zawsze ten konkretny człowiek i to, co się z nim dzieje, to, co się dzieje w jego życiu, było dla Niego jakby centrum, było dla Niego punktem odniesienia. I to jest, kochani, klucz do takich sytuacji. Proszę pomyśleć, gdzieś czegoś takiego nie ma u was, czy czegoś takiego nie robicie, że w imię jakichś zasad, w imię jakichś naprawdę dobrych w ogóle praw odczłowieczacie kogoś, kogo trzeba kochać, a nie pomijać. Warto o tym pomyśleć. Moi drodzy, moi mili, to by było na tyle w tym naszym dzisiejszym spotkaniu, za które wam bardzo dziękuję. Widzimy się oczywiście za tydzień w kolejnym CNN-ie, będzie to już CNN Wielkopostny. Dzisiaj oczywiście jeszcze... a właśnie, kochani, bo dzisiaj... a nie, to nie dzisiaj, za tydzień. Za tydzień wraca fajna seria, ale to za tydzień, przepraszam, pomyliło mi się. Jeszcze tydzień. A dzisiaj oczywiście wieczorem kolejny odcinek najpierw Kobiety i Księdza, a potem historie potłuczone. Bardzo was ściskam, bardzo was pozdrawiam, bardzo was błogosławię. Z Bogiem, paaa...