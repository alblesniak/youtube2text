 Dzień dobry, szczęść Boże, dobry wieczór. Moi kochani, witam was bardzo serdecznie w kolejnym naszym niedzielnym spotkaniu z cyklu CNN i jak zawsze zapraszam na komentarz do niedzielnych czytań. Posłuchajcie proszę fragmentu z Ewangelii św. Jana, który dzisiaj czytamy. Jezus znowu ukazał się nad jeziorem Tyberiackim, a ukazał się w ten sposób. Byli razem Szymon Piotr, Tomasz zwany Didymos, Natanael z Kany Galilejskiej, synowie Zebedeusza oraz dwaj inni z jego uczniów. Szymon Piotr powiedział do nich – idę łowić ryby. Odpowiedzieli mu – idziemy i my z tobą. Wyszli więc i wsiedli do łodzi, ale tej nocy nic nie złowili. A gdy ranek zaświtał, Jezus stanął na brzegu, jednakże uczniowie nie wiedzieli, że to był Jezus. A Jezus rzekł do nich – dzieci, macie coś do jedzenia? Odpowiedzieli mu – nie. On rzekł do nich – zarzućcie sieć po prawej stronie łodzi, a znajdziecie. Zarzucili więc i z powodu mnóstwa ryb nie mogli jej wyciągnąć. Powiedział więc do Piotra ów uczeń, którego Jezus miłował – to jest Pan. Szymon Piotr, usłyszawszy, że to jest Pan, przywdział na siebie wierzchnią szatę, był bowiem prawie nagi i rzucił się wpław do jeziora. Pozostali uczniowie przypłynęli łódką, ciągnąc za sobą sieć z rybami. Od brzegu bowiem nie było daleko, tylko około dwustu łokci. A kiedy zeszli na ląd, ujrzeli rozłożone ognisko, a na nim ułożoną rybę oraz chleb. Rzekł do nich Jezus – przynieście jeszcze ryb, które teraz złowiliście. Poszedł Szymon Piotr i wyciągnął na brzeg sieć pełną wielkich ryb w liczbie stu pięćdziesięciu trzech. A pomimo tak wielkiej ilości, sieć się nie rozerwała. Rzekł do nich Jezus – chodźcie, posilcie się. Żaden z uczniów nie odważył się zadać Mu pytania – kto Ty jesteś? Bo wiedzieli, że to jest Pan. A Jezus przyszedł, wziął chleb i podał im podobnie i rybę. To już trzeci raz, gdy Jezus ukazał się uczniom od chwili, gdy zmartwychwstał. Moi drodzy, bardzo znana Ewangelia, bardzo słynna Ewangelia, ona jeszcze jest potem oczywiście zakończona tą słynną rozmową Pana Jezusa z Piotrem, z pytaniami, czym mnie kochasz. Ale chciałbym się dzisiaj rzeczywiście skoncentrować na tym fragmencie, który czytaliśmy, a szczególnie na jednym fakcie, który układa mi się w taką pewną, bardzo ważną rzeczywistość życiową. Mianowicie jaką? Kochani, zobaczcie, że jak się tę Ewangelię czyta tak dosyć uważnie, nie? a nawet nie uważnie, to bardzo łatwo zauważyć, że to jest powtórka z rozrywki. To jest żadne odkrycie. Każdy, kto Ewangelię czyta, kto śledzi to, w jaki sposób wyglądało życie Pana Jezusa z Jego uczniami, to wie, że to, co się tu dzieje, to jest prawie, że po prostu, no... kropka w kropkę, prawie stuprocentowo powtórzona scena z początku ich powołania. Kiedy Pan Jezus powoływał Piotra, kiedy powoływał Andrzeja, kiedy powoływał Jana i Jakuba, również to się stało przy połowie ryb. Również było tak, że całą noc łowili, nic nie mogli złowić, Pan Jezus przyszedł, pokazał, gdzie mają zarzucić sieci. Stało się tak, że tak wielkie mnóstwo ryb zagarnęli, że nie byli w stanie tego pomieścić. Sieci zaczęły się rwać. Ci, jak zauważyliście, nie mogli również jakby wyciągnąć tych ryb na brzeg. Zobaczcie, ta scena jest prawie dokładnym powtórzeniem tego, co się wydarzyło prawdopodobnie trzy lata wcześniej, bo mniej więcej trzy lata trwała ta publiczna działalność Pana Jezusa. Czyli mamy jakby dokładnie, jeszcze raz zrobione coś, co już się wydarzyło. I kochani, ten fakt jest w ogóle bardzo ważny fakt, dlatego że on pokazuje pewną bardzo ważną właściwość naszego życia, której jeżeli nie zrozumiemy, jeżeli za nią też nie pójdziemy, no to będziemy nieszczęśliwi. Mało tego, to będzie nam się wydawało, że coś jest w naszym życiu nie tak. Mianowicie, moi drodzy, każdą poważną rzecz, którą zrobisz w życiu i przez poważne rzeczy rozumiem wybory pewnych dróg życiowych. Na przykład wchodzisz w małżeństwo albo wchodzisz w kapłaństwo albo wchodzisz w bardzo konkretną pracę, tylko nie chodzi mi o taką pracę po prostu, żeby jakoś tam żyć i żeby jakoś zarabiać, tylko podejmujesz jakieś wyzwanie życiowe, nie wiem... jakiś zawód, który wiesz, że jest ważny, że zmienia, nie wiem... świat, daje światu jakieś dobro. Starasz się robić coś istotnego. Takich rzeczy możemy wymyślić dużo, aczkolwiek nie ma ich znowu aż tak dużo, bo takich wiekopomnych, jakby istotnych rzeczy w naszym życiu nie jest aż tak wiele. Ale kiedy zrobisz jakąkolwiek z tych rzeczy, to znaczy... podejmiesz taką decyzję, to po jakimś czasie, te trzy lata tutaj są takim symbolem, są symbolem jakby niekoniecznie trzech lat, tylko pewnego długiego okresu czasu, kiedy czymś się zajmujesz, coś robisz, to ci się rozsypie, to przestanie być owocne, to przestanie być karmiące, to przestanie być atrakcyjne, to przestanie być z poczuciem sensu. Kochani, przez bardzo proste przykłady. Kochani, w każdym małżeństwie, po iluś latach małżeństwa dzieje się coś takiego, jak wygasanie miłości. W sensie my tak to nazywamy. Czyli przestajemy odczuwać to, co odczuwaliśmy wcześniej, przestaje nas ta druga osoba fascynować tak, jak nas fascynowała, mało tego, wychodzą różne trudne rzeczy, dzieją się różne trudne rzeczy, do tego mogą dojść jeszcze jakieś wydarzenia zewnętrzne, że nagle związek, który był naszym marzeniem, który był naszym największym pragnieniem, osoba, która nam się wydawała najważniejszą, najpiękniejszą, najlepszą osobą na świecie, przestaje taką być. Kiedy jesteś księdzem, to po paru latach bycia, nie wiem... w zakonie, albo bycia w kapłaństwie rozsypują ci się również różne ideały. Nagle się okazuje, że kościół, w którym jesteś, który wybrałeś jako w ogóle najlepsze miejsce na świecie, przestaje być takim kościołem. Nagle widzisz różnego rodzaju słabości, grzechy, tragedie, okropności w tym. Mało tego, ty sam w sobie nagle widzisz, że nie masz już tego zapału, że tak, jak ci się wydawało, nie wiem... kiedy zaczynałeś być na przykład kapłanem, w sensie mówię teraz do mnie, tak? i wydawało ci się, że po prostu zmienisz świat i w ogóle twoje metody ewangelizacji będą najlepsze metody na świecie i nikt jeszcze w kościelni nie zrobił tego, co ty zrobisz, nagle się okazuje, że tak nie jest, że to ci słabnie, że to ci jakoś tak jałowieje, że to się staje w ogóle takim czasem bez życia. Kochani, jak wy miecie jakąkolwiek inną rzecz, również nawet jakieś największe wasze pasje i roboty, nie wiem... ktoś ma jakiś zawód, ma jakiś swój talent, który realizuje i to po prostu jest super, po pewnym czasie to mija, w takim sensie ten entuzjazm, te wyobrażenia może w ogóle dojść do czegoś takiego, nie wiem, czy zawsze to chodzi, ale może dojść aż do czegoś takiego, jak dochodzi w tej Ewangelii, dlatego ta Ewangelia pokazuje, że tak powiem najdalszy kres, do którego można w tym dojść, czyli jaki? Taki, że nie zostaje z tego nic. Zobaczcie, tutaj jest to słowo, nie? kiedy oni idą na te ryby, nic nie mogli złowić, czyli wszystko, co robią, wszystko, czego się nauczyli, jakby nic im to nie daje. Raz, że oczywiście wrócili do tego, co było kiedyś, jakby przestali żyć tym, do czego ich Pan Jezus powołał, a dwa, że są absolutnie bezowocni. W sensie to nie daje żadnego owocu, nie daje to żadnej satysfakcji, żadnego dobra i tak dalej, i tak dalej. Kochani, w każdej ważnej rzeczy w życiu tak będzie. I teraz co to oznacza, kochani? To nie oznacza, żeśmy pomylili powołania. To nie oznacza, że miłość wygasła. To nie oznacza, że nie powinienem być księdzem. To nie oznacza, że nie powinienem robić tego albo czegoś tam. Kochani, oczywiście, że mogą być takie wypadki, że ktoś naprawdę wam pomylił powołanie, tylko że ja nie mówię o tych sytuacjach. Nie, mówię o tych sytuacjach, kiedy naprawdę kochaliśmy, kiedy byliśmy przekonani, że to jest dobre, a taka jest, kochani, większość wypadków. Nie mówię, że wszystkie, ale większość. Kiedy robimy różne rzeczy i naprawdę je wybraliśmy, bo nas fascynowały i to naprawdę są dobre rzeczy. Kochani, one muszą się wyjałowić, dlatego że w życiu każdego człowieka musi się dokonać coś takiego, jak drugie powołanie. I drugie powołanie to nie jest powołanie do czegoś nowego, tylko to jest powołanie do tego samego, ale na nowych warunkach. Żeby ono się mogło dokonać, musisz doświadczyć pustki. Musisz doświadczać własnej niemożności. Kochani, znowu wam podam przy przykład małżeński. W każdym małżeństwie, w pewnym momencie, musi dokonać się drugi wybór małżeński. Musi dokonać się drugi... Kochani, kiedy mówię drugi, czasem to oznacza również trzeci, czwarty, albo piąty, albo szósty. Ja nie mówię, że to się dzieje tylko dwa razy w życiu, ale chodzi mi o to, że to się zawsze musi jakoś wyjałowić. W każdym małżeństwie musi mąż i żona dojść w pewnym momencie do takiego wniosku ja nie umiem jej kochać. Ja nie umiem go kochać. W ogóle to jest takie trudne i ja sobie z tym w ogóle nie poradzę. Każdy ksiądz, kochani, w swojej drodze kapłańskiej musi dojść do czegoś takiego, że mówi wszystko, co ja robię, to jest bezsens, to jest bezowocne, ja po prostu nie daję rady, ja nie umiem, nie ma z tego takiego owocu, jakim bym chciał, ludzie się nie nawracają, ludzie nie są bliżej Pana Boga, ja nie jestem bliżej Pana Boga, to jest wszystko na nic. I właśnie wtedy przychodzi Pan Jezus. Właśnie wtedy przychodzi Pan Jezus i mówi OK, w końcu doszedłeś do tego, że sam tego nie potrafisz, że nie umiesz, spróbujmy jeszcze raz, ale tym razem ze mną. I kochani, tak jak mówię, to się może wydarzyć razy dwa, razy trzy, razy cztery, razy pięć, razy sześć, dotąd się to będzie wydarzać, dopóki będziemy to opierać na sobie, dopóki będziemy to opierać na naszych zdolnościach, możliwościach. Więc kiedy raz ci się rozsypie, a potem następuje jakieś odnowienie, to jeżeli to ciągle było w jakimś, chociaż tam nawet w mniejszym stopniu oparte na tobie, to znowu się to jakoś rozsypie po to, żeby jeszcze bardziej się mogło oprzeć na Bogu. Moi drodzy, to jest bardzo ważna życiowa zasada. Nie myślcie wtedy w takim kluczu proszę księdza, ja to często słyszę od małżonków, tak? Nasza miłość się skończyła, my już ze sobą po prostu nie możemy być, bo ja już go nie kocham, powinniśmy się rozejść. Oczywiście mogę sobie wyobrazić przypadek, że rzeczywiście w takim sensie to od początku w ogóle była pomyłka i tak dalej i rzeczywiście tam nie ma co ożywiać trupa. I wiem, że każdy w takiej sytuacji chce myśleć, że to jest właśnie ta sytuacja, bo najprostszym wyjściem z niej jest właśnie rozstanie się. Kochani, ale nie. W większości wypadków to oznacza, musisz zostać po raz drugi powołany, do tej miłości w takim sensie. Musisz po raz kolejny, drugi, trzeci, czwarty, piąty, szósty wybrać swoją żonę, musisz wybrać swojego męża. Ja, kochani, myślę, że miałem już ze dwa takie momenty, kiedy zostałem po raz drugi powołany. Przepuszczam, że będzie potrzeba jeszcze, nie wiem, trzeciego, czwartego, a może i jeszcze więcej, nie? Bo to ciągle jest bardzo mocno na mnie poopierane w różnych miejscach. Bardzo mocno to wisi na moich zdolnościach, na moich umiejętnościach, na mojej sile, a to zwyczajnie nie może być jakby oparte na mnie. Znaczy może, tylko że kiedy jest, to wtedy się właśnie rozsypuje. Kochani, to jest bardzo ważna Ewangelia, która pokazuje, każde powołanie, każda droga życiowa, każda decyzja, każde ważne ścieżki życiowe muszą być powoływane od nowa. I nie ma raz, a skoro się rozsypało, to znaczy, że to było nieprawdziwe. Nie, bo Pan Bóg w ten sposób to oczyszcza. Pan Bóg pozwala, żeby to się jakoś rozsypywało, żebyśmy mieli to doświadczenie nic nie mogę złowić, bo tylko dzięki temu na Nim się coraz bardziej będziemy opierać. Kochani, ja wiem, że będę miał takie kryzysy w życiu jeszcze wielokrotnie, bo jest za dużo mnie we mnie, jest za dużo mnie w tym, co ja robię. I kochani, tak jest we wszystkich waszych rzeczach. Nie bójcie się tego. Ja wiem, jakie to jest trudne. Ja wiem, jak to boli, ja wiem, jak to jest ciężko przeżywać. Nie bójcie się tego. Nie mówcie wtedy skończyło się, nie ma, to była nieprawda, oszukałem się. Nie. Jezus mówi zarzuć jeszcze raz z tej strony. On cię poprosi, żebyś zrobił po raz kolejny to samo. Zobaczcie, te Jego rady nie są jakieś nadzwyczajne, nie? On nie wymyślił jakiegoś nowego sposobu głowienia, tylko mówi z prawej strony łódki, nie? Przypuszczam, że większość z nich pewnie odpowiedziała, w sensie apostołów, tam, żeśmy już łowili. No wielkie mi halo, że z prawej. No dobra, no było z prawej, było z lewej, no to co? Znowu z prawej? Zobaczcie, On tak to zrobił, że złowili tak wielkie mnóstwo ryb. Matko Boska... 153 ogromne ryby. Jak oni to przejedli w ogóle, nie? No pewnie tego nie przejedli. To jest właśnie Jezusowe działanie, kiedy Jezus potrafi z tej naszej nicości nagle wydobyć wielkie owoce, kiedy pozwolimy, żeby nas na nowo w tym powołał. Kochani, każdy musi być po raz drugi, po raz trzeci, po raz czwarty, po raz piąty powołany. Moi drodzy, moi kochani, bardzo wam dziękuję za to kolejne spotkanie niedzielne, syjenowe. Zapraszam oczywiście na następne. Będziemy sobie, jak zawsze w niedzielę, Słowo Boże rozważać. Bardzo was ściskam, bardzo was pozdrawiam, bardzo was błogosławię i miejcie się proszę najlepiej na świecie. Z Bogiem, papaaa...