 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę i serdecznie zapraszam na dzisiejsze kazanko do okienka, czyli CNN, komentarz do niedzielnych czytań. Posłuchajcie proszę Ewangelii, którą dzisiaj w pierwszą niedzielę Wielkiego Postu czytamy. Z Ewangelii św. Mateusza Duch wyprowadził Jezusa na pustynię, aby był kuszony przez diabła. A gdy pościł już czterdzieści dni, czterdzieści nocy, poczuł w końcu głód. Wtedy przystąpił kusiciel i rzekł do Niego Jeśli jesteś Synem Bożym, powiedz, żeby te kamienie stały się chlebem. Lecz On mu odparł. Napisane jest Nie samym chlebem żyje człowiek, ale każdym słowem, które pochodzi z ust Bożych. Wtedy wziął go diabeł do miasta świętego, postawił na szczycie narożnika świątyni i rzekł mu Jeśli jesteś Synem Bożym, rzuć się w dół. Napisane jest bowiem Aniołom swoim da rozkaz, co do ciebie, a na rękach nosić cię będą, byś przypadkiem nie uraził swej nogi o kamień. Odrzekł mu Jezus. Ale napisane jest także Nie będziesz wystawiał na próbę Pana Boga swego. Jeszcze raz wziął go diabeł na bardzo wysoką górę, pokazał mu wszystkie królestwa świata oraz ich przepych i rzekł do niego Dam ci to wszystko, jeśli upadniesz i oddasz mi pokłon. Na to odrzekł mu Jezus. Idź precz szatanie. Jest bowiem napisane Panu Bogu z tobą będziesz oddawał pokłon i Jemu samemu służyć będziesz. Wtedy opuścił go diabeł, a oto przystąpili aniołowie i usługiwali mu. Moi drodzy, jak co roku, w pierwszą niedzielę Wielkiego Postu zawsze czytamy opowieść o kuszeniu Pana Jezusa na pustyni. Co roku są to inne wersje ewangeliczne, ale oczywiście historia jest ta sama. Ta dzisiejsza Mateuszowa jest jedną z tych dłuższych, bo Marek bardzo krótko to opisuje, natomiast Mateusz i Łukasz opisali poszczególne pokusy. Kochani, to jest bardzo ważna scena w życiu Pana Jezusa, ale też bardzo ważna scena w życiu każdego z nas, dlatego że ona pokazuje, no właśnie, rzeczywistość, którą wszyscy znamy, a której warto się mocno przyglądać, czyli nasze kuszenia. Kochani, chciałbym, żeby to kazanie, możliwe, że tak będzie przez cały Wielki Post w tym roku, w niedzielę, żeby były takimi konkretnymi wezwaniami do pewnego rodzaju rachunku sumienia, czyli żebyśmy się przyjrzeli sobie w taki bardzo konkretny sposób, żeby zobaczyć rejony, w których trzeba się nawracać. I ta Ewangelia, myślę, jest jedną z takich lepszych do tego Ewangelii. Zobaczcie, kochani, w teologii czasem się mówi, że Pan Jezus musiał wejść w człowieczeństwo, musiał wejść we wszystko, co my znamy, żeby zrozumieć, na czym polega pokusa. Że gdyby się nie stał człowiekiem, gdyby nie był postawiony w tych sytuacjach, to, że tak powiem, można by Mu zarzucać, że nie wie, co to znaczy zmagać się z takimi albo innymi potrzeptami szatana. I kochani, w tej Ewangelii Jezus wchodzi jakby w trzy zmagania. Ewangelia pokazuje, że dokonało się w Nim zwycięstwo, a to znaczy, że w nas się również może dokonać zwycięstwo, w trzech rejonach. Przypatrzmy się tym rejonom i chciałbym, żeby każdy zadał sobie pytanie no właśnie... jak to w tych rejonach wygląda u ciebie? Kochani, jaki jest pierwszy rejon? Zobaczcie, pierwszy rejon polega na tym, że Jezus zostaje doprowadzony do ekstremalnej sytuacji jakiegoś braku. W tym wypadku to jest brak w postaci głodu, w postaci pragnienia, ale przede wszystkim głodu jedzenia. Zobaczcie, że Pan Jezus 40 dni nic nie je, nic nie pije, odczuwa prawdopodobnie katastrofalny głód po tak długim niejedzeniu i szatan wchodzi dokładnie w to. Czyli co się dzieje? Szatan próbuje wykorzystać jakąś sytuację, jakieś potrzeby człowieka, jakiegoś jego pragnienia, niezaspokojenia, jakiegoś głodu, żeby tam usprawiedliwić człowiekowi jakieś zachowanie niegodne tego, kim on jest. Czyli zobaczcie, wystawia Go na próbę w ten sposób, że mówi przecież ta twoja sytuacja usprawiedliwia cię do tego, żebyś coś zrobił, nie? Kochani, to jest, myślę, bardzo ważny rejon naszego życia. Zobaczcie, ile zła, ile różnego rodzaju grzechów, ile różnego rodzaju wręcz takich bezeceństw dopuszczamy się w życiu dlatego, że usprawiedliwiamy się jakąś sytuacją. Uwaga, nie to, że wymyśloną, nie to, że nieprawdziwą. Prawdziwą. Zobaczcie, czasem mówimy, że dzieje mi się taka krzywda albo dzieje mi się takie zło, albo dzieje mi się, nie wiem, takie pragnienie, takie rzeczy mam niezaspokojone, no że muszę to zrobić. Kochani, zaczynając od takich banalnych spraw, tak? Jak skoro mi pracodawca dobrze nie płaci, no to sam sobie coś wezmę, nie? I czujemy się usprawiedliwieni, no bo przecież sytuacja jest realna, bo on rzeczywiście może za mało mi płaci. Czyli jestem w jakimś braku i ten brak usprawiedliwia jakieś inne moje działanie, nie? Jakieś inne moje grzeszne postępowanie. Jest mi bardzo źle, bo jestem samotny, więc wejdę w jakikolwiek związek, bo przecież muszę sobie zapełnić samotność. To, że to będzie, co prawda, może grzeszę, no to trudno, ale przecież nie mogę żyć w samotności. Kochani, mówię o tym oczywiście lekko, ja wiem, że to są często ogromne dramaty życiowe. Tylko uwaga, Pan Jezus, zobaczcie, został postawiony w ekstremalnej sytuacji głodu. W takiej sytuacji, gdzie naprawdę człowiek po 40 dniach zrobi wszystko, żeby się tylko najeść. Czyli jakby Jezus doszedł do samego końca jakiegoś braku i pokazał wcale tam nie trzeba się ugiąć. Wcale tam nie trzeba się jakby usprawiedliwić, wybierając jakieś zło. Kochani, strasznie ważna dziedzina rzeczywistości. Ja, kiedy patrzę na wiele swoich grzechów, to mam takie w sobie samousprawiedliwienie. No ja to robię, bo jestem w takiej sytuacji, no więc jakoś sobie próbuję tę sytuację tak trochę podgonić, naprawić, nie? Kochani, poszukajcie w sobie, gdzie w was są te samousprawiedliwienia z uwagi na sytuację, w której jesteście. Jezus pokazuje, nawet kiedy się dojdzie do samego końca, można powiedzieć nie. Można powiedzieć nie pójdę w złe uzupełnienie tego, czego mi brakuje. Druga dziedzina, strasznie ważna. Ona się, kochani, nazywa władza. Ja wiem, moi drodzy, że my to oczywiście od razu zazwyczaj myślimy o innych, nie? Myślimy o tych, którzy są u władzy, nie wiem... w państwie, u tych, którzy rządzą i wykorzystują te władze do swoich celów i tak jest w ogóle prawda. Myślimy o władzy w kościele, gdzie ludzie, którzy mają władzę w kościele, niszczą innych i tak dalej, i tak dalej. Kochani, nie mówię, że to wszystko nieprawda, ale to ma być rachunek sumienia nasz, a nie innych. Chciałbym, żebyś sobie zadał pytanie, żebyś zadał sobie pytanie, gdzie ty wykorzystujesz swoją władzę? Kochani, każdy z was ma jakąś władzę gdzieś. To jest władza rodzicielska nad własnymi dziećmi, to jest władza nad potrzebującymi, a ty masz, a ktoś nie ma, to jest władza nad twoimi przyjaciółmi, którzy cię potrzebują, a ty możesz dać albo nie dać im dostęp do siebie. To jest wszelkiego rodzaju władza, gdzie ty o czymś możesz zdecydować, gdzie ty masz jakby przewagę nad kimś. Kochani, ilekroć my tę władzę wykorzystujemy i to na każdy możliwy sposób finansowy, emocjonalny, taki psychiczny, w takim komforcie psychicznym, życiowy, bo potrzebujemy przysług, albo sami je dajemy, i tak dalej, i tak dalej, kochani. Władza... jak mówi dawne, stare przysłowie, nie? Każda władza deprawuje. Kochani, co to znaczy? Każda władza jest narażona na pokusę. Pan Jezus pokazał, że można stanąć przed najwyższą pokusą władzy, jaka istnieje. Szatan mu pokazał cały świat, wszystkie jego bogactwa i cały jego przepych i mówi Wszystko będzie twoje. Wszystko. Jezus w tej znowu totalnie ekstremalnej sytuacji powiedział Nie, nie wykorzystam tego, że mogę mieć tę władzę. Nie wykorzystam tego. Kochani, jak łatwo przejść od służby do władzy, od miłości do rządzenia, od tego, żeby pomagać, do tego, żeby rządzić. Kochani, każdy z nas gdzieś to ma, w jakichś rejonach. Ja jako duchowny, wy jako rodzice, jako współpracownicy, przełożeni w firmach, jako pracownicy w firmach, którzy macie niższych pracowników pod sobą, i tak dalej, i tak dalej, i tak dalej. Kochani, jak to jest z tym naszym, no właśnie, wykorzystywaniem naszej pozycji, żeby coś zyskać. Trzecia rzecz, strasznie ważna. Zobaczcie, trzecia pokusa polega na tym, że Pan Jezus zostaje zaproszony do miejsca świątynnego i tam, w tym miejscu świątynnym ma się jakby zdeprawować, tak bym to nazwał. Co to znaczy? To znowu jest, kochani, pewna, myślę, forma wykorzystania pewnej pozycji. W tym wypadku chodzi o świętość. W tym wypadku chodzi o znajomość, nie wiem, dobra, o znajomość prawdy. O znajomość zasad i tak dalej. Kochani, co to znaczy? Pomyślcie, gdzie się czujecie wyżej od całego świata, gdzie jesteście w stanie zabłysnąć, albo nawet robicie to sami przed sobą, bo się czujecie lepsi, na przykład tylko dlatego, że jesteście wierzący. Kochani, poczucie wyższości w nas wierzących względem tym, którzy na przykład nie wierzą albo grzeszą, albo czynią jakieś zło jest zatrważające. Kochani, ja kiedy czasem czytam komentarze różnych wierzących ludzi, którzy jadą po tych, którzy myślą inaczej. Uwaga, nie chodzi o to, że mamy nie mówić prawdy, tylko zupełnie czymś innym jest mówienie prawdy, a zupełnie czymś innym jest budowanie siebie na tej prawdzie. Jak widzę różne nagłówki, tak? Ktoś zaorał kogoś. Kochani, co to ma wspólnego z prawdziwą świętością? Nic. Może ty, kiedy patrzysz na jakieś ludzie obok ciebie, którzy żyją może naprawdę beznadziejnie, a ty może jesteś wierzący i myślisz... no właśnie... tak jak ten kiedyś faryzeusz w świątyni, nie? Dobrze, że nie jestem jak oni. Kochani, to każdemu z nas, mnie to już w ogóle, nie? w sensie duchowieństwa, to już grozi w ogóle najbardziej na świecie, to jest w ogóle jeden z największych grzechów duchowieństwa, jaki istnieje. Właśnie poczucie wyższości. Kochani, to jest trudny rejon. Trudny. Dlatego, że my bardzo lubimy budować siebie kosztem innych albo przez porównywanie się do innych. Pan Jezus znowu stanął w ekstremalnej sytuacji, gdzie mógł robić najbardziej zjawiskowe cuda. Aniołowie Go mogli nosić. Uwaga, nie miał takiego prawa, nie mógł tego zrobić, on jest w końcu Synem Bożym. Powiedział nie. Nie będę błyszczał w świętej rzeczywistości. Ona nie będzie dla mnie powodem mojego wywyższenia. Nie będzie. Tak jest u nas. Kochani, przejrzyjcie się tym trzym rejonom, te trzy pokusy na dzisiaj. Myślę, że warto sobie taki rachunek sumienia robić. Pewnie zrobimy jeszcze kilka takich przez następne niedzielę, bo myślę, że warto byłoby się sobie trochę poprzyglądać. Moi drodzy, moi mili, bardzo wam dziękuję za kolejne spotkanie. Przepraszam trochę za moją fonię, no ale jeżdżę po tych różnych rekolekcjach i często jestem w strasznie zimnych kościołach, no i mnie zawsze bierze jakieś przeziębienie. Więc znowu trochę charczę, więc proszę wybaczyć. Kochani, widzimy się w następnych odcinkach, w różnych tam naszych spotkaniach langustowych. Bardzo was na nie zapraszam. Ściskam, pozdrawiam, błogosławię i do zobaczenia już niedługo. Z Bogiem, paaa...