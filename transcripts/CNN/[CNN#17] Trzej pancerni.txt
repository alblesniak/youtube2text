 Dzień dobry, szczęść Boże, dobry wieczór. Moi drodzy, co prawda dzisiaj nie jest niedziela, ale w związku z tym, że mamy uroczystość, to dosyć wyjątkowo zapraszam na CNN, czyli kazanie do okienka. Tak jak zawsze, na początku, posłuchajcie najpierw Ewangelii, którą dzisiaj czytamy w Kościele. Z Ewangelii według św. Mateusza Gdy Jezus narodził się w Betlejem, w Judei, za panowania króla Heroda, oto mędrcy ze wschodu przybyli do Jerozolimy i pytali Gdzie jest nowo narodzony król żydowski? Ujrzeliśmy bowiem jego gwiazdę na wschodzie i przybyliśmy oddać mu pokłon. Skoro to usłyszał król Herod, przeraził się, a z nim cała Jerozolima. Zebrał więc wszystkich arcykapłanów i uczonych ludu i wypytywał ich, gdzie ma się narodzić Mesjasz. Ci mu odpowiedzieli W Betlejem Judzkim, bo tak zostało napisane przez proroka A ty, Betlejem, ziemio Judy, nie jesteś zgoła najlichsze spośród głównych miast Judy, albowiem z ciebie wyjdzie władca, który będzie pasterzem ludu mego Izraela. Wtedy Herod przywołał potajemnie mędrców i wywiedział się od nich dokładnie o czasie ukazania się gwiazdy, a kierując ich do Betlejem rzekł Udajcie się tam i wypytajcie starannie o dzieci, a gdy je znajdziecie, donieście mi, abym i ja mógł pójść i oddać mu pokłon. Oni zaś, wysłuchawszy króla, ruszyli w drogę. A oto gwiazda, którą widzieli na wschodzie, postępowała przed nimi, aż przyszła i zatrzymała się nad miejscem, gdzie było dziecię. Gdy ujrzeli gwiazdę, bardzo się uradowali. Weszli do domu i zobaczyli dziecię z matką jego Maryją. Padli na twarz i oddali mu pokłon. I otworzywszy swe skarby, ofiarowali mu dary złoto, kadzidło i mirrę. A otrzymawszy we śnie nakaz, żeby nie wracali do Heroda, inną drogą udali się z powrotem do swojego kraju. Otóż, moi drodzy, obchodzimy dzisiaj w Kościele fantastyczne święto, które jest też wielkim świętem dla wszystkich przeciwników Kościoła. I chciałbym od tego zacząć, dlatego że to się za chwileczkę okaże dosyć ważne w tym, o co chodzi w tym święcie. Kochani, to jest jedno z takich świąt, co do których można się, że tak powiem, najbardziej przyczepić. I jeżeli ktoś nie lubi Kościoła albo uważa Kościół za po prostu jednego wielkiego ściemniacza, który wszystko przekłamuje, który wszystko robi po to, żeby ludźmi manipulować i ich zwodzić, to właśnie dzisiaj jest święto kogoś takiego. Dlatego, że prawie wszystkie informacje, które mamy o tym dzisiejszym święcie, są absolutnie podważalne, a część z nich jest w ogóle, że tak powiem, oczywiście, w taki sposób oczywisty, nieprawdziwa. Kochani, mamy opowieść o tej wizycie trzech króli u Pana Jezusa tylko w jednej Ewangelii. To się dosyć rzadko zdarza. Są takie fragmenty oczywiście, ale zazwyczaj ewangeliści na różne sposoby powtarzają te same historie. Ta historia jest tylko u jednego. Część biblistów zresztą, i to takich bardzo poważanych, uważa, że cała ta historia w ogóle jest pewnego rodzaju taką tradycją chrześcijańską, która się nie wydarzyła. Jest tylko pewnego rodzaju zmitologizowaniem pewnych prawd wiary. Wszystkie informacje, które mamy w tym święcie, są, że tak powiem, trochę naciągane. Zauważcie, mamy dzisiaj święto trzech króli. Obydwie te informacje, w sensie ilu ich było i jacy oni byli, są absolutnie nie do sprawdzenia i z Biblii nie wynikają. Zauważcie, że nie ma mowy w Ewangelii św. Mateusza o tym, żeby dzisiaj królowie przyszli do Pana Jezusa. Jest tam napisane, że przyszli do Pana Jezusa magowie, takie jest tam greckie słowo, ewentualnie można by to przetłumaczyć jako mędrcy, bo to magowie i mędrcy w tamtym czasie dosyć podobna, że tak powiem, fucha. Ale nie ma tam mowy o królach. To, że to byli królowie, to już tradycja chrześcijańska, która to zrównała z takim tekstem z psalmów o tym, że przyjdą królowie oddać pokłon narodzonemu Mesjaszowi. Nie wiemy, ilu ich było. Zauważcie, to nasze trzech wzięło się stąd, że przynieśli trzy dary, złoto, kadzidło, mirrę. Nie mógł jeden nieść dwóch, na przykład, w dwóch rękach? Kościół syryjski dzisiaj, ortodoksyjny kościół syryjski, obchodzi święto trzynastu magów, nie trzech. Nie wiemy, ilu ich było. Na pewno więcej niż jeden. To pewne, bo jest użyta liczba mnoga, więc musiało być ich kilku. Ilu? Nie wiadomo. Żeby było jeszcze, że tak powiem, ciekawiej, to, moi drodzy, te imiona, które znamy tych magów, czy też króli, Kacper, Melchior, Balthazar, to wszystko sobie tam wypisujemy, nie? na drzwiach K+, M+, B. To już, myślę, wszyscy doskonale wiecie, że te trzy literki nie oznaczają ich imion i te imiona są absolutnie tradycyjne, wzięte z tradycji takiej chrześcijańskiej. To C+, M+, B, bo tam powinno być C, a nie K, oznacza Christus mansionem benedykat, w sensie... Chrystus pobłogosławił ten dom. To wam pisze kapłan, którego przyjmiecie po kolędzie. W swoim domu. Moi drodzy, wszystkie te informacje, które tam są, że tak powiem, są podważalne. Ja już słyszałem nieraz od bardzo wielu ludzi przeciwnych Kościołowi, że to jest właśnie najlepszy dowód na to, jaki to Kościół jest ściemniacz, jak Kościół sobie wyprodukował różne rzeczy w historii i jak nie warto Kościołowi wierzyć. Kochani, zaraz do tego podzielę, bo to jest w ogóle bardzo ważny wątek, najważniejszy w ogóle wątek tej dzisiejszej Ewangelii. Chciałem dodać tylko jeszcze jedno, bo musi dzisiaj paść nieśmiertelny, że tak powiem, dowcip o Trzech Królach, bo nie wiem, czy wiecie, dzisiaj jest święto pierwszych komunistów. Tak się o nich mówi. Dlaczego? Dlatego, że magowie, tak jak komuniści, przyszli ze wschodu. Tak, jak komunistom przyświecała im gwiazda. I tak, jak komuniści, wszyscy pchali się do żłobu. Tak zawsze mówią o święcie Trzech Króli. Jedyne, co falsyfikuje tę teorię, jest to, że przyszli dać, a nie zabrać. Moi drodzy, już do rzeczy. Przyznam szczerze, że ja całą tą taką ściemnioną, można tak powiem, warstwę tego święta uwielbiam. I po prostu absolutnie Trzech Króli i to święto to jest fantastyczne. Dlaczego? Chciałbym, żebyście zwrócili dzisiaj uwagę na jedno zdanie w tej Ewangelii, które... no właśnie, które po innym jest dosyć zaskakujące. Zobaczcie, że kiedy przyszli trzej magowie, mędrcy królowie, z VXV, do Jerozolimy i kiedy ta wieś dotarła do Heroda, to napisane, że na tą wiadomość, że oni są w Jerozolimie i że oni szukają jakiegoś dzieciaka, cała Jerozolima, łącznie z królem Herodem, wpadła w przerażenie. Kochani, jak to jest możliwe, że trzech takich ludzi wzbudziło popłoch i przerażenie całego wielotysięcznego miasta? Ja sobie zawsze próbuję wyobrazić, jak to musiało wyglądać. Słuchajcie, oni najprawdopodobniej, jeżeli zmowa, że przyszli ze Wschodu, zazwyczaj się mówi tak tradycyjnie, że oni są najprawdopodobniej z Persji albo gdzieś z tamtych okolic. Bardzo często na różnych obrazach, kiedy się ich przedstawia, to są goście w fantazyjnych czapkach, w kolorowych ubraniach, zazwyczaj jeden z nich jest czarnoskóry. To są ludzie w tamtym rejonie, w sensie w Jerozolimie, naprawdę... no... oni wyglądają jak dziwacy. To jest trochę tak, jakby cyrk przyjechał do miasta. Oni takich ludzi, w takich czapach, w takich strojach, na wielbłądach, prawdopodobnie rzadko widywali, jeżeli w ogóle. I przypuszczam, że większość z nas, i też większość świata, kiedy widzi takich trzech ludzi, no to wiele, że tak powiem, może się obudzić w człowieku szydera, wyśmiewanie, kabaret, zaciekawienie nawet, ale nie przestrach i przerażenie. Jeszcze kiedy tych trzech powiedziało, że przeleźli pół świata, bo jakaś gwiazda powiedziała im, że tutaj, w jakiejś mieścinie, w jakimś, nie wiem... Pcimiu, przepraszam, nie chcę obrazić nikogo z Pcimia, ale w jakimś Pcimiu, bo ten był o Betlejem, narodził się władca nowy świata, władca nowy w Izraelu, no to jak takie coś może budzić przerażenie? Większość z nas by coś takiego wyśmiała. Wyobraźcie sobie, tym bardziej, kiedy to dochodzi do uszu ludzi rządzących, wyobraźcie sobie, że, nie wiem, dzisiaj do jakiegoś bardzo poważanego rządu wchodzi trzech pajaców i mówi, że gwiazdy ich tu przyprowadziły, bo tutaj nowy władca się urodził, który za chwileczkę będzie rządził całym światem. Przepraszam, ale nikt by ich nie potraktował poważnie. A jednak król Herod i cała Jerozolima wpadli w przerażenie. I to wpadli tak strasznie w przerażenie, że król zwołuje wszystkich swoich doradców, uczonych w Piśmie, zaczynają badać, zaczynają szukać, czy to prawda i tak dalej. Więc, kochani, co to znaczy? W tych trzech ludziach, chociaż prawdopodobnie wyglądali komicznie, byli egzotyczni, budzili może ciekawość, zainteresowanie, ale jednak z takim dosyć dużym poczuciem humoru, to musiało w nich być coś, w ich oczach, w ich postawie, w ich mówieniu, że kiedy Herod ich posłuchał, to absolutnie był przekonany, ci goście szukają prawdy, ci goście są na serio, ci goście to nie są kuglarze, to nie są cyrkowcy, to nie są ludzie, nie wiem, niepoważni, tylko musiał zobaczyć w ich oczach coś bardzo, bardzo poważnego, bo uwierzył, że to, co mu powiedzieli, to jest prawda. I zobaczcie, że to musiało być w nich tak poważne, tak na serio, tak mocne, że król Herod absolutnie i całkowicie przyjął tę prawdę jako obowiązującą, jako coś, co trzeba zacząć badać, szukać, czemu przeciwko czemu, jak się potem okazało, król Herod będzie chciał wystąpić, bo uzna, że to jest rzeczywisty pretendent do tego, żeby mu zabrać tron królewski. Kochani, dlaczego lubię to święto? Właśnie dlatego, że ta prawda, ta taka niezwykle mocna prawda objawiła się w czymś, co się wydawało śmieszne, kuglarskie, cyrkowe, nie wiem... egzotyczne, humorystyczne itd. Co to znaczy, kochani? Wszędzie tam, gdzie ludzie patrzą do nas na kosiu i sobie mówią przecież to jest jakiś cyrk. No... ile razy wyosłyszałem takie zdanie? Kiedy ludzie widzą nasze różnego rodzaju, nie wiem... mszę świętą, nasze obrzędy, to, że wierzymy, że w kawałku chleba jest sam Bóg ukryty, że można wyznać w jakiejś tam budce drugiemu człowiekowi grzechy i Pan Bóg je odpuszcza, ludzie mówią przecież to jest jakiś cyrk w ogóle. W co wy wierzycie? I kochani, czy jest w nas, w naszych oczach, w naszych sercach, w naszym zachowaniu coś takiego, że mimo, że tak to wszystko wygląda, to kiedy ludzie spojrzą na nas, to mówią kurczę... to musi być prawda. Kochani, mnie bardzo brakuje takiego chrześcijaństwa. Niechrześcijaństwa, które potrafi obronić te wszystkie tradycje, które potrafi obronić te wszystkie zwyczaje, które mówi nie wolno wam się oburzać, że my tak śmiesznie wyglądamy. Nie... to jest jakiś w ogóle... to jest karygatora chrześcijaństwa. Chrześcijaństwo nie tego szuka. Chrześcijaństwo jest maksymalnym, po prostu niewiarygodnie, powiedzmy nawet drapieżnym, poszukiwaniem prawdy. Jest poszukiwaniem sensu. Tak jak właśnie tych trzech magów. Zobaczcie, oni rzucili całe swoje życie, przeszli pół świata, bo uwierzyli w jakiejś po prostu migotliwej gwieździe, ale dostrzegli w tym, mieli tak wyczulone serca, że dostrzegli w tym prawdę. Że to musi być jakaś prawda. Gdzieś jest Bóg i trzeba Go znaleźć. Ludzie, kiedy nas spotykają, to widzą w nas tylko folklor, zwyczaje, procesje, przepraszam, że to powiem, orszaki trzech króli, czy też widzą w tym orszaku trzech króli rzeczywiste poszukiwanie prawdy, bo to o to chodzi. I wtedy nic nie przeszkodzi. Wtedy możemy spokojnie robić różne rzeczy, które będą się wydawały temu światu śmieszne, jeśli będzie w nas widać rzeczywiste poszukiwanie Boga, rzeczywiste poszukiwanie prawdy. Dla mnie tych trzech, tych po prostu jak czterech pancernych. Nie wiem, czy kiedyś słyszeliście, takie było jakieś powiedzenie, że gdybyśmy mieli dwa takie czołginie, jak tych czterech pancernych, to byśmy sami tę wojnę wygrali. No, mieliśmy tylko jeden, więc niestety nie wygraliśmy. A przynajmniej długo nie wygrywaliśmy. Moi drodzy, to jest dokładnie tak, jak z tymi trzema królami. Gdyby taka była... gdybyśmy mieli chociaż sześciu takich chrześcijan, to byśmy ten świat nawrócili. Jakich chrześcijan? No właśnie takich, którzy nie boją się tego, że są śmieszni, nie boją się tego, że świat ich odrzuca, nie boją się tego, że będą ich wytykać palcami i mówić, że to po prostu wariaci, ale którzy maniakalnie poszukują prawdy. Którzy nie próbują ten świat przekonać o prawdzie, zauważcie, tylko w nich samych widać tę prawdę. W nich samych jaśnieje ta prawda. I kochani, właśnie dlatego ja absolutnie uwielbiam to dzisiejsze święto. Bo to jest święto prawdy wydobywającej się z człowieka, który szuka Boga. I my, kochani, tego świata nigdy nie przekonamy, nigdy temu światu nie zaniesiemy dobrej nowiny, jeśli w nas nie będzie jej widać. Tak, jak to kiedyś powiedział jeden z niezbyt wierzących ludzi, że... ja bym nawet temu chrześcijaństwu uwierzył, tylko że chrześcijanie nie bardzo wyglądają na zbawionych. Nicze to powiedział. Kochani, no to jest dokładnie to. My naprawdę nie bardzo wyglądamy na to, żebyśmy wierzyli w to, w co wierzymy. Nasze życie, nasz sposób bycia, nasze oczy, nasza miłość, a zazwyczaj jej brak, nie wyglądają na takie, jakby były pochodzące od Pana Boga. W tych trzech musiało być coś tak niezwykłego, tak dojmującego, tak musiała się z nich wylewać ta prawda, po prostu przekonanie o prawdzie, której szukają, że Jerozolima zadrżała. Przed nami rzadko cokolwiek drży i nie chodzi mi tu oczywiście o jakiś tam strach, mam nadzieję, że rozumiecie, tylko zadrżała z doświadczenia prawdy, która się z tych ludzi wydobyła. Czy z nas się taka prawda wydobywa? O to chodzi w tym dzisiejszym święcie. Ono jest właśnie światłem rozlegającym się w tym świecie z Chrystusa, tylko że to światło się, od momentu, kiedy Chrystus wstąpił do nieba, rozlewa z nas. To przez nas ludzie je widzą. Albo nie widzą. Byłoby super, gdyby je w nas zobaczyli. No dobrze, moi drodzy, proszę mi wybaczyć dzisiaj trochę moją fonię, ale jakaś taka chrypa mnie złapała. Nie jestem chory, tylko coś mi się po prostu jakoś z gardłem stało. Minie. Więc jeżeli było utrudnione słuchanie, to przepraszam. Kochani, widzimy się oczywiście w CNN w niedzielę pewnie, w następnym odcinku, tymczasem miejcie dzisiaj dobry dzień, dobry wieczór raczej, dobre świętowanie, do usłyszenia, z Bogiem, pa!