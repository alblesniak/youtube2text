 Dzień dobry, szczęść Boże, dobry wieczór Moi kochani, witam was bardzo serdecznie w kolejną niedzielę, w naszym kolejnym spotkaniu z cyklu CNN dzisiaj ósma niedziela, zwykła, ostatnia przed Wielkim Postem i Pan Jezus nas dzisiaj zaprosi do czegoś, myślę, bardzo ważnego, jak co tydzień. Proszę, posłuchajcie fragmentu z Ewangelii św. Łukasza, bo taki dzisiaj czytamy w liturgii. Jezus opowiedział uczniom przypowieść. Czy może niewidomy prowadzić niewidomego? Czy nie wpadną w dół obydwaj? Uczeń nie przewyższa nauczyciela, lecz każdy, dopiero w pełni wykształcony, będzie jak jego nauczyciel. Czemu to widzisz drzazgę w oku swego brata, a nie dostrzegasz belki we własnym oku? Jak możesz mówić swemu bratu? Bracie, pozwól, że usunę drzazgę, która jest w twoim oku, podczas, gdy sam belki w swoim oku nie widzisz. Obudniku, usuń najpierw belkę ze swego oka, a wtedy przejrzysz, ażeby usunąć drzazgę z oka brata swego. Nie ma drzewa dobrego, które by wydawało zły owoc, ani też drzewa złego, które by dobry owoc wydawało. Po własnym owocu bowiem poznaje się każde drzewo. Nie zrywa się fik z ciernia, ani z krzaka jeżyny, nie zbiera się winogron. Dobry człowiek z dobrego skarbca swego serca wydobywa dobro, a zły człowiek ze złego skarbca wydobywa zło. Bo z obfitości serca mówią jego usta. Moi drodzy, mamy dzisiaj w tej Ewangelii taki motyw przewodni, którym jest patrzenie i jednocześnie niewidzenie. Czyli, że tak powiem, patrzenie albo nieumiejętność patrzenia. I chciałbym jakby o dwóch rzeczach bardzo ze sobą związanych właśnie w takim kluczu wam trochę opowiedzieć. Zacznę od pewnej historii, którą możliwe, że niektórzy pamiętacie z historii potłuczonych, o to było już, nie wiem, no ładne chyba 6 tygodni temu, albo 7, nie pamiętam. Możliwe, że jeżeli ktoś słucha akurat podcastu historie potłuczone, to będzie kojarzył historię. Ale pewnie też nie wszyscy słuchacie. A tam kiedyś znalazłem bardzo piękny przykład. Napisał do mnie kochani Piotr, który jest 30-letnim mężczyzną, który od 5 roku życia cierpi na bardzo mocne niedowidzenie. Tak jak pisał, ma mniej więcej 30% widzenia, a to znaczy, że nie jest w stanie czytać sam, nie jest w stanie poruszać się po nieznanym sobie terenie, no ma oczywiście dużo problemów, tak? z poruszaniem się, z orientacją w przestrzeni itd. itd. No 30% to jest bardzo mało. I Piotr tam opisywał swoje perypetie w poszukiwaniu partnerki życiowej, bo bardzo chciałby z kimś być. I opisywał, jak to poznał na jednym z portali internetowych, bo to był dla niego najlepszy sposób, żeby się z kimś skomunikować, no bo trudno mu tak kogoś, że tak powiem, zobaczyć, no bo nie może zobaczyć. I poznał dziewczynę, chyba o imieniu Ewa, z tego, co pamiętam, z którą prowadził przez kilka dni korespondencję taką mailową, w sensie internetową. Wydawało się, że to jest dobrze rokująca znajomość, fajnie się dogadywali i on w pewnym momencie zaproponował, że się spotkają. Oczywiście poinformował ją wcześniej, że jest osobą słabowidzącą. Ona tam dopytała, co by miało to znaczyć w praktyce, w sensie czy będzie potrzebował jakiejś jej pomocy i tak dalej, ale się zgodziła. Napisała, że bardzo chętnie z nim się spotka. Umówili się, że spotkają się w Zielonej Górze. To była miejscowość odległa o kilkadziesiąt kilometrów od miejsca, gdzie on mieszkał. I Piotr opisywał bardzo ciekawy proces tego, jak się przygotowywał do tego pierwszego spotkania. Mianowicie, żeby spotkać się z tą dziewczyną, wymyślił jakąś tam kawiarnię, znalazł w Zielonej Górze i tydzień wcześniej pojechał tam z tatą, tydzień przed tą pierwszą randką. Pojechał tam z tatą, żeby razem z tatą przejść drogę od dworca, bo miał tam potem przyjechać pociągiem od dworca do tej kawiarni, czyli żeby zobaczyć, gdzie są skrzyżowanie, jakie są chodniki, jakie krawężniki, w jaki sposób ominąć remontowaną drogę. Trzeba była w tym jednym miejscu, jak w ogóle wygląda dworzec, czyli jak się poruszać po tym dworcu, jak znaleźć tą kawiarnię i tak dalej. Tata był takim jego oprowadzaczem. Potem, po tym oprowadzeniu, sam jeszcze dwukrotnie w tym tygodniu, chyba we wtorek i w czwartek, pojechał sam już pociągiem, jakby znając już, tak powiem, wyuczoną razem z tatą trasę z tego dworca do tej kawiarni, żeby ją kilkukrotnie przejść no i potem w sobotę pojechał na spotkanie. Niestety, jak się potem okazało, ta dziewczyna na to spotkanie nie przyszła. Nie poinformowała go w ogóle o tym i on tam pojechał na darmo. Ale bardzo mnie ujęło w ogóle, po pierwsze, samo to przygotowywanie się do tej randki w taki sposób, że pojechał tam po prostu kilka razy, żeby to... pomyślcie sobie, jeżeli wy, nie wiem, bylibyście na pierwszej randce, tak? no to kto z was... Oczywiście wiem, że nie byłoby takiej potrzeby, bo pewnie w większości widzicie, kto z was by wcześniej przechodził wielokrotnie daną trasę, jak tam dojść i tak dalej, nie? Ale najbardziej mnie ujęło to pierwsze, kiedy pojechał z tatą. Wtajniczył go w sprawę, powiedział, o co chodzi, że ma randkę z dziewczyną i tata oczywiście zaoferował pomoc i tata go prowadził po tych różnych miejscach. Kochani, to jest bardzo piękny obraz tego, o czym mówi Pan Jezus dzisiaj w tej Ewangelii, nie? Mówi, że kiedy ślepy by ślepego prowadził, no to obaj w dół wpadną. Kochani, ślepego może prowadzić małowidzącego, tego, kto niedowidzi, może prowadzić tylko ktoś, kto widzi. Oczywiście potem może się nauczyć sam, ale najpierw musi go poprowadzić ktoś, kto widzi. Kochani, kiedyś ksiądz z blisku Brzego Józefa powiedział takie bardzo piękne zdanie. Powiedział, że problemem nie jest bycie ślepym czy niewidomym. Problemem jest niewiedzenie, że jest się ślepym albo niewidomym. Dlatego, że kiedy nie wiesz, no to właśnie, to wpadniesz w dół. Bo myślisz, że widzisz. Mało tego. Ksiądz biskup Grzegorz Rześ, kiedy komentował kiedyś tę Ewangelię, właśnie mówił, że dramat największy polega na tym, że kiedy przewodnik, który powinien prowadzić kogoś innego, jest ślepy i o tym nie wie, no to wyrządzi największą szkodę. Dlatego, że on, prowadząc innego, nie tylko siebie oczywiście wprowadzi w jakiś dół, ale też kogoś innego wprowadzi w ten dół. Kochani, my wszyscy jesteśmy w pewien sposób niewidomi. Wszyscy w pewien sposób mamy ograniczone pole widzenia. Kochani, nie wiemy, co się kryje w sercu drugiego człowieka. Nie mamy pojęcia, na czym polega często to, co się dzieje w naszym życiu. I kochani, większość z nas zachowuje się ciągle, jakbyśmy byli wszystko widzący. Jakbyśmy pozjadali wszystkie rozumy świata, jakbyśmy wszystko znali, wiedzieli, o każdym człowieku znali pełną prawdę, o naszym życiu znali pełną prawdę, o tym, co Bóg robi, znali pełną prawdę itd. Kochani, największą tragedią nie jest ślepota, bo każdy z nas jest w pewien sposób ślepy. Tylko największą tragedią jest to, że my udajemy, że nie jesteśmy ślepi. I wtedy wpadamy w dół. Kochani, nie ma gorszych przewodników w wierze. Są tacy księża, tacy biskupi, Kościół czasem taki jest, który jest przekonany o swojej racji, który jest przekonany o tym, że wszystko widzi i wszystko rozumie. Kochani, jak ja słyszę jakiegoś kaznodzieja albo księdza, który nawet może i porywająco głosi, ale nie dopuszcza możliwości, że może czegoś nie widzieć, że może czegoś nie rozumieć, ja się boję takich ludzi. Ja sam siebie, kochani, staram się zawsze badać, czy ja przypadkiem coś takiego nie popadam, czy ja gdzieś nie uznaję się za wszystko widzącego, wszystko wiedzącego. Moi drodzy, to jest jedno z największych zagrożeń, jedno z największych niebezpieczeńst, czyli niewidomy prowadzący innych niewidomych. Nie, kochani, ludzie szukają przewodników, ludzie szukają kogoś, kto ich poprowadzi, ale jeżeli poprowadzi ich ślepy, jeszcze najgorszy taki, który nie wie, że jest ślepy, no to tragedia. Bo co innego, kiedy ten ślepy wie, że jest ślepy, to znowu, dzisiaj się powołuję na wielu księży, ksiądz Wojtek w Węgrzyniach kiedyś pisał, chyba też w komentarzu do tej Ewangelii taką ładną rzecz, że mówi kiedyś go zdziwił, jak był w Jerozolimie i zobaczył dwóch niewidomych idących pod rękę, ale obydwaj mieli w ręku laski, takie te dla niewidomych i oczywiście umiejętnie we dwóch omijali wszystkie przeszkody, no bo mieli te laski. I mówi w tym wypadku ślepy prowadził ślepego, tylko uwaga, oni wiedzieli, że są ślepi i wiedzieli, że potrzebują pomocy. Wiedzieli, że potrzebują jakiegoś narzędzia, które im pomoże uniknąć niebezpieczeństw. Czyli, mówiąc krótko, byli świadomi swojego niewiedzenia. Kochani, i przewodnik, który sam nie do końca wie, a uwaga, wszyscy przewodnicy są tacy, którzy nie wszystko wiedzą, ale wie to i posługuje się narzędziami, żeby unikać różnych dziur, żeby w nie nie wpaść. To jest dobry przewodnik. Tylko musi wiedzieć, że jest niewidomy. Kochani, to się oczywiście przekłada też na to drugie, nie? Czyli na to, że my w ten sposób też myśląc, że wszystko wiemy, wszystko widzimy, patrzymy tak na drugiego człowieka, nie? Kochani, ja bardzo lubię też powiedź Pana Jezusa o tej belce wokół, bo ona mówi mi jedno, nawet nie tylko tyle, że dopóki nie wyciągniesz belki ze swojego oka, czyli dopóki nie poradzisz sobie ze swoimi słabościami, no to nie upominaj drugich, tak? Kochani, to nawet nie o to chodzi. Zobaczcie, że Pan Jezus mówi, że ty masz wokół belkę, a człowiek jakiś drugi ma wokół drzazgę. Kochani, o co chodzi? Jeżeli masz belkę wokół, to ty po prostu nie widzisz. To ty nawet nie wiesz, jaką on ma drzazgę, nawet nie wiesz, jak mu ją wyciągnąć, bo ty po prostu nic nie widzisz. No kochani, jak będziecie mieli belkę wokół, no wyobraźcie sobie belkę, tak? To jest takie coś grubego, co macie wokół. No to nic nie widzicie. Pan Jezus mówi wyjmij najpierw tę belkę, żebyś przejrzał. Powiem krótko, co ci Pan Jezus mówi? Ty jesteś ślepy. Nie tyle ci mówi sam masz grzechy i dopóki będziesz miał grzechy, to nie upominaj innych, nie, tylko mówi jesteś ślepy i najpierw naucz się lepiej widzieć. A jeżeli jesteś ślepy, to szukaj też przewodników. Nie oceniaj tak, jak od razu myślisz, bo jesteś ślepy. Kochani, przypomina mi się taka anegdota o właśnie takim naszym ślepym patrzeniu na siebie, którą kiedyś słyszałem też u jakiegoś księdza w jakimś kazaniu, ale już nie pamiętam u kogo. Podobno to było jeszcze za czasów, kiedy nie było lotów samolotowych i tak dalej, tylko przepływało się przez Atlantyk, tam czy inne morza i oceany statkami. Jakiś biskup płynął z Nowego Jorku do Europy na statku pasażerskim i dostał w kajucie, no po prostu miejsce w kajucie z jakimś drugim człowiekiem. No i wszedł na początku tego rejsu do tej kajuty, zobaczył tego człowieka, przyjrzał mu się uważnie i po chwili wyszedł z tej kajuty, chwilę się przeszedł po statku, a potem poszedł, powiedzmy, na recepcję, czyli tam do jakiegoś takiego zarządcy tego statku z następującą prośbą. Mówi, że ma tutaj takie różne drogocenne rzeczy swoje, takie jakieś tam wiele warte, jakieś pieniądze, coś tam jeszcze i że chciałby je tutaj schować w sejfie. Ten recepcjonista mówi mu, że no nie mają takiego zwyczaju, a czy jest jakiś powód, dla którego ksiądz biskup chciałby schować te rzeczy. Mówi, no bo dostałem, mówi, do kajuty takiego człowieka, że jak się mu przyjrzałem, to tak... no trochę szamranie wygląda i boję się, że... no że coś stracę. No i on powiedział, dobrze, no to w takim razie przyjmiemy księdzu biskupowi te rzeczy, ale muszę księdza biskupa uprzedzić, że pięć minut temu był tutaj ten człowiek z tej kajuty księdza biskupa i zrobił to samo i powiedział, że też jak spojrzą na księdza, to się obawia o swoje rzeczy. Kochani, to jest dokładnie to. To jest ta nasza podejrzliwość, to jest ta nasza ślepota, kiedy my z góry coś zakładamy, z góry myślimy, że wiemy, a tak naprawdę nic nie wiemy o drugim człowieku. Kochani, tragedią nie jest nie wiedzieć. Tragedią nie jest nie widzieć, tragedią nie jest być słabo widzącym, wiele rzeczy nie rozumieć. To nie jest tragedia. Tragedią jest być takim i udawać, że się takim nie jest. Albo wymawiać sobie, że się widzi. Kochani, pomyślcie, że przypadkiem nie jesteście ślepcami, a nie daj Boże ślepcami prowadzącymi jeszcze innych, bo obaj w dół wpadniecie. 🎵 Moi drodzy, moi mili, to by było na tyle w tym naszym dzisiejszym spotkaniu CNN-owym. Bardzo wam dziękuję za nie. Widzimy się oczywiście za tydzień, to będzie już pierwsza niedziela Wielkiego Postu, więc będziemy mieli takie już, no, oczywiście kazania niedzielne, ale już w takim tym trybie wielkopostnym będą nas fantastyczne Ewangelie prowadziły, więc zapraszam za tydzień. Ściskam was, pozdrawiam, błogosławię i do zobaczenia już niedługo. Z Bogiem, papa...