 Dzień dobry, szczęść Boże, dobry wieczór. Moi kochani, witam was bardzo serdecznie w pierwszą niedzielę Nowego Roku w CNN, czyli w kazaniu do okienka. Dzisiaj mamy uroczystość maryjną, uroczystość na początek tego roku. Proszę, posłuchajcie Ewangelii, którą dzisiaj Kościół czyta w liturgii. Z Ewangelii św. Łukasza Pasterze pośpiesznie udali się do Betlejem i znaleźli Maryję Józefa oraz leżące w żłobie niemowlę. Gdy je ujrzeli, opowiedzieli, co im zostało objawione o tym dziecięciu, a wszyscy, którzy to słyszeli, zdumieli się tym, co im pasterze opowiedzieli. Lecz Maryja zachowywała wszystkie te sprawy i rozważała je w swoim sercu. A pasterze wrócili, wielbiąc i wysławiając Boga za wszystko, co słyszeli i widzieli, jak im to zostało przedtem powiedziane. Gdy nadszedł dzień ósmy i należało obrzezać dziecię, nadano Mu imię Jezus, którym je nazwał Anioł, zanim poczęło się w łonie Matki. Moi drodzy, dzisiaj będzie, mam nadzieję, chyba krótko i do rzeczy, dlatego że chciałbym, żebyśmy się skupili tak naprawdę tylko na jednej sprawie, na jednym słowie, które będzie dla nas pewnego rodzaju trampoliną do tego, co chciałbym wam powiedzieć. Zanim do niego, to oczywiście musimy zacząć od pewnego kontekstu. Kochani, dzisiaj w Kościele przez długie wieki zawsze było obchodzone trochę inne święto. Ono trochę wynika z tej Ewangelii, którą właśnie czytaliśmy. Zauważcie, że w tej Ewangelii mamy opowieść o obrzezaniu Pana Jezusa. Oczywiście Pan Jezus, jako Żyd, podległy prawu żydowskiemu, ósmego dnia, bo tak przewidywało prawo, po narodzinach, musiał zostać obrzezany. I na pewno Pan Jezus, w związku z całym obyczajem i prawem, które się z tym związało, został obrzezany tego ósmego dnia. I w Kościele przez bardzo długi czas dzisiaj obchodzono, no nie wiem, czy można to nazwać świętem, ale święto obrzezania Pana Jezusa. Moi drodzy, ten obrzęd jest w ogóle bardzo piękny w takim sensie teologicznym. Oczywiście nie jest zbyt przyjemny i wiąże się z bólem i cierpieniem dziecka, ale wtedy, kiedy dziecko obrzezywano, to był taki zwyczaj, że czytało się fragment z Księgi proroka Ezechiela, gdzie była mowa o tym, że z krwi będzie się rodzić życie. I to wypowiadano nad dzieckiem, które właśnie było obrzezywane. Ojcowie Kościoła bardzo często traktowali ten fragment i ten właśnie taki kontekst jako pewnego rodzaju taką zapowiedź śmierci Pana Jezusa. Zauważcie, że to obrzezanie było pierwszą krwią przelaną przez Zbawiciela. Jakby w tym pierwszym przelaniu ósmego dnia po narodzinach krwi była już zapowiedź tego, co Pan Jezus zrobi na krzyżu. I moi drodzy, gdybyśmy mieli te czasy jeszcze, że byłoby dzisiaj święto obrzezania, chociaż trochę jest, bo Ewangelię czytamy cały czas o tym, to warto zadać takie pytanie, jakby co to dla nas znaczy? Zauważcie, my chrześcijanie nie respektujemy już tego prawa żydowskiego obrzezania. Ono zostało zniesione. Te prawa, które obowiązywały Żydów Starego Testamentu, chrześcijan nie obowiązują. Ale czy to znaczy, że my już nie jesteśmy obrzezani? Albo lepiej byłoby sobie zadać pytanie, co to znaczy, że jesteśmy obrzezani? Jak mamy być obrzezani? Otóż w Piśmie Świętym, i to zarówno w Starym Testamencie, jak i w Nowym, bardzo często pojawia się takie wyrażenie, jak obrzezanie serca. I to nie jest pomysł tylko Nowego Testamentu. Już Bóg w Starym Testamencie mówił do swojego ludu, że chociaż są obrzezani na ciele, to ich serca nie są obrzezane. To bardzo jasno pokazuje, że w tym obrzędzie nigdy nie chodziło o ciało. W tym obrzędzie nigdy nie chodziło tylko o to, żeby był jakiś taki cielesny znak. On był dla Żydów tamtego czasu ważny, ale nie on był istotą. Bogu zawsze chodziło o obrzezanie serca. Na czym miałoby polegać to obrzezanie serca? I tu się właśnie doskonale składa, że mamy dzisiaj Najświętszą Marię Pannę i ten obraz, który dzisiaj w Ewangelii jest podany, dlatego że ona genialnie, jak to ona zawsze, jakby pokazuje, co to znaczy mieć obrzezane serce. Otóż, moi drodzy, jest tam takie słowo, które ja bardzo lubię. Kiedy przyszli pasterze do Żubka, do Józefa, do Maryi, żeby opowiedzieć, co im tam anioł nagadał wcześniej o tym małym dziecięciu, to Maryja, kiedy to wszystko usłyszała, chociaż oczywiście wiedziała, jak niezwykłe jest to dziecko, które się urodziło, to napisane jest, że ona te wszystkie rzeczy zachowywała i rozważała w swoim sercu. I to jest takie coś, co się bardzo często, że tak powiem, w Kościele powtarza, tylko tak, mam wrażenie, trochę się wyświechtało. My tak często mówimy, tak jak Maryja rozważaj te rzeczy w swoim sercu. Otóż tam jest takie greckie słowo, które jest dosyć brutalne. W takim sensie, ono oznacza pewnego rodzaju zderzanie różnych rzeczy w sobie. Czyli Maryja doznawała pewnego rodzaju takiego uderzenia tych słów w jej sercu. One z czymś się kłóciły, w coś uderzały, coś rozwalały. Idźmy tu jeszcze tym obrazem trochę dalej, bo, tak jak wam mówiłem, chcę, żebyśmy tylko na tej jednej rzeczy zatrzymali się, tylko dobrze ją zrozumieli. Kochani, pamiętacie też, że będzie potem taka scena, kiedy Pana Jezusa ofiarują w świątyni ze starcym Symeonem, który powie do Maryi takie słowa, że... będzie mówił o Panu Jezusie, a potem o niej, że jej serce miecz przeniknie. I to my, oczywiście, zazwyczaj od razu kojarzymy z czymś takim, jak cierpienie Maryi pod krzyżem, jak te wszystkie straszne rzeczy, w których będzie musiała być świadkiem, kiedy Pana Jezusa będą mordować itd. I oczywiście, na pewno w pewnym sensie to przeszycie tego miecza, w sensie tego serca mieczem, to oznacza. Ale kiedy się poszuka u Ojców Kościoła, oni są jednak genialnym źródłem. To jest to, co Ojcowie Kościoła prawie nigdy, przynajmniej ci pierwsi, nie widzieli w tym znaku przyszłego cierpienia Maryi, tylko coś innego. Otóż ona w ten sposób miała mieć właśnie obrzezane serce. Bo zauważcie, jest nóż znowu, tak jak przy obrzezaniu, i nóż, który jest wbijany w serce, czyli nóż, który obrzezuje, nie wiem, jak to się mówi, obrzezywuje, obrzezuje, obrzeza to serce. I kochani, to już nam, jak już tak powiem, bardzo prosto przychodzi z pomocą św. Paweł, który mówi, że tym nożem, mieczem dosłownie, że jej serce miecz przebije, tym mieczem jest Słowo Boże. Tak potem będzie mówił Paweł, że Słowo jest jak miecz obosieczny, który oddziela to, co dobre, od tego, co złe. Mówiąc krótko, mam nadzieję, że się w tych wszystkich obrazach jakoś nie za bardzo pogubiliście jeszcze, ale Maryja jest niezwykłą kobietą nie tylko dlatego, że została wybrana na Matkę Bożą, nie tylko dlatego, że została niepokonanie poczęta, nie tylko dlatego, że tam się wszystkie te cudowności działy w jej życiu, ale Ona jest najdoskonalszym obrazem obrzezania serca, czyli uderzania w serce Słowem Bożym i to Słowo Boże oddzielało w niej wszystko, co dobre od tego, co złe, to, co prawdę od tego, co fałszem itd. itd. Ona jest jakby wzorcem, jest najpiękniejszym przykładem, co to znaczy wsłuchiwać się w Słowo i pozwolić, żeby to Słowo cię przemieniło. Otóż, moi drodzy, kiedy naprawdę człowiek próbuje to Słowo przyjąć, to to jest jak wbijanie sobie noża miecza w serce, dlatego że my jesteśmy strasznie grzeszni i strasznie głupi. Kochani, ja kiedy sobie przypominam wszystkie te miejsca, kiedy się próbuje nawracać, oczywiście cała masa jest jeszcze przede mną, to są takie słowa w Ewangelii, są takie wezwania Ewangelii, które mnie po prostu kłują straszliwie, bo ja nie mam na to ochoty, bo ja się nie chcę zmieniać, bo ja się nie chcę nawracać. Mówiąc krótko, ja jestem nieobrzezany sercem, czyli nie pozwoliłem jeszcze, żeby Słowo przeniknęło moje serce, żeby je wywróciło, żeby je wycięło, żeby odrzuciło otłuszczenie grzechowe, wszystkie te, nie wiem, zatory, które zło spowodowało itd. Czyli nie pozwalam Panu Bogu Jego Słowem wbijać się w moje serce. Kochani, jest mnóstwo takich fragmentów Słowa, które zawsze, jak czytam, to wiem, że Adaś, tu jeszcze nawet nie podszedłeś do tego. To jest coś, co jest dopiero przed tobą w ogóle lata jeszcze, zanim ty spróbujesz to wcielić w życie. I kochani, ta niedziela, ja się bardzo cieszę, że to jest pierwsza niedziela tego roku, kiedy mamy rozpocząć jakby nowy zupełnie etap życia, mamy nowy kierunek, mamy nowy start. Na starcie Kościół nam mówi Wbijcie sobie miecze w serce. O tu mi się jeszcze przypomina dokładnie bardzo podobny obraz. Nie wiem, czy pamiętacie, jak św. Piotr, zaraz po zmartwychwstaniu, w sensie już tam po tych wszystkich akcjach związanych z Duchem Świętym, po zesłaniu Ducha Świętego, kiedy wychodząc z Wieczernika i głosi nawrócenie Żydom, to jest tam napisane, że oni, kiedy usłyszeli to Słowa, to sobie dosłownie przebili serca. Czyli to Słowo znowu, które głosił im Piotr, kiedy im powiedział Jesteście winni śmierci Chrystusa, musicie się nawrócić, to oni to poczuli, jakby im się wbiło sztylet w serce. Kochani, mam nadzieję, że rozumiecie, że to nie jest jakieś okrucieństwo Pana Boga, nie. Tylko po prostu to serce, znaczy ten miecz Słowa próbuje rozdzielić nasze serca od tego, co złe. I kochani, jeżeli ten rok ma być dobry, to on będzie świetny wtedy, kiedy my wszyscy pozwolimy, żeby nam się serca obrzezały. Kochani, moja zachęta na ten cały nowy rok, który nadchodzi, skoro mamy dzisiaj tę pierwszą niedzielę nowego roku i dostajemy Maryję z obrzezanym sercem, która nieustannie w sobie rozważa, czyli uderza tym Słowem w swoim sercu. Kochani, czytajcie Słowo. Jeżeli możecie mi sprawić jakąś radość, a byłoby super, sprawdźcie mi radość, to niech ten rok będzie po prostu pod znakiem Słowa Bożego, żebyście je czytali, rozważali itd. Ewangelię czytajcie w kółko. Będzie na languście w tym roku jak najwięcej Słowa. Będą te wszystkie pszczoły i te wszystkie inne, żeby było jak najwięcej Słowa Bożego, żebyśmy uderzali tym Słowem w serca, dlatego że Ono ma moc naprawdę nas odmienić i przemienić. Jezus pokazuje nam dzisiaj, przez swoją mamę, ona miała najgenialniej obrzezane serce po prostu ever w historii. Obrzezajcie Słowem Bożym wasze serca. To jest zadanie na ten rok. Nie wiem, czy zauważyliście, takie trochę coś innego się zrobiło, że tu mam takie jedne światła, tu mam takie drugie, wygląda jakbym miał tak twarz na pół przeciętą. To dlatego, że tu mam zachodzące słońce, co nie już zaszło, a tu mam normalne światła. To ciekawe, to właśnie pokazuje to, że mam część dobra i część niedobra w sobie, albo odwrotnie i miecz to musi uciąć. Taka teologia obrazu, niech będzie na koniec. Kochani, dziękuję wam za to spotkanie dzisiejsze, widzimy się w CNN oczywiście za tydzień, w kolejnym niedzielę, a zapraszam też dzisiaj wieczorem, będzie dzisiaj ten cały vlog nocny wreszcie się pojawi, na długiej przerwie. Więc było mi bardzo miło, serdecznie was pozdrawiam, miejcie dobrą niedzielę, z Bogiem, pa!