 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN. Dzisiaj tak bardziej na żywo, dlatego że nie mam na tą niedzielę żadnego kazania sprzed lat, dlatego nagrywam wam wcześniej CNN, żebyście mieli komentarz na niedzielę. Posłuchajcie proszę fragmentu Ewangelii, który dzisiaj czytamy. Jest to fragment Ewangelii św. Jana, a napisano tam, co następuje. Jezus powiedział do swoich uczniów, Jeśli mnie kto miłuje, będzie zachowywał moją naukę, a ojciec mój umiłuje go, i przyjdziemy do niego, i będziemy w nim przebywać. Kto mnie nie miłuje, ten nie zachowuje słów moich. A nauka, którą słyszycie, nie jest moja, ale tego, który mnie posłał, Ojca. To wam powiedziałem, przebywając wśród was, a Pocieszyciel Duch Święty, którego Ojciec pośle w moim imieniu, On was wszystkiego nauczy i przypomni wam wszystko, co wam powiedziałem. Pokój zostawiam wam, pokój mój daję wam, nie tak, jak daje świat, ja wam daję. Niech się nie tworzy serce wasze, ani się nie lęka. Słyszeliście, że wam powiedziałem, odchodzę i przyjdę znów do was. Gdybyście mnie miłowali, rozradowalibyście się, że idę do Ojca, bo Ojciec większy jest ode mnie. A teraz powiedziałem wam o tym, zanim to nastąpi, abyście uwierzyli, gdy się to stanie. Moi drodzy, jesteśmy już w takim miejscu okresu wielkanocnego, gdzie już się szykujemy do zesłania Ducha Świętego. Jak słyszycie, są już teksty, które opowiadają o tym, co to będzie, kiedy Duch Święty przyjdzie. Ale chciałbym dzisiaj zrobić pewną taką woltę, chciałbym troszeczkę zmienić sposób odczytania tego fragmentu Ewangelii. Nie dlatego, że to jest pierwszy i najważniejszy jego poziom, nie, on jest pewnie osiemnasty, albo dziewiętnasty, ale wydaje mi się, że bardzo zawsze warto szukać różnych rzeczy w Słowie Bożym. Otóż ja ten fragment czytam sobie również jako pewną naukę o miłości, czyli naukę o tym, jak wygląda prawdziwie dobrze zbudowany związek miłujących się osób. Dlatego, że zauważcie, Pan Jezus mówi o tym, że uczniowie mają być z Nim w pewnej relacji miłości i pewne rzeczy będą się działy w tej relacji miłości. I kochani, miłość Jezusa z uczniami, czyli miłość Jezusa z każdym człowiekiem, to jest wzór każdej miłości. I myślę, że od tej miłości również możemy się uczyć takich miłości konkretnych, takich po prostu między nami. Chciałbym dzisiaj o trzech rzeczach. Dla mnie to są takie trzy wyznaczniki tego, że związek między ludźmi jest dobry, w takim sensie, że jest dobrze budowany. Ewentualnie to są trzy wskaźniki, co zrobić, żeby był dobrze zbudowany. Posłuchajcie... Pierwsza rzecz. Zauważcie, Jezus mówi, że jeżeli ktoś Go miłuje, to będzie słuchał Jego słów. I oczywiście, dosłownie w takim kontekście tego, co mówi Pan Jezus, chodzi o to, że ktoś słucha nauki Pana Jezusa i wypełnia ją w życiu. Zauważcie, Pan Jezus mówi o tym przez słuchanie. Czyli mówi... pierwszą rzeczą, jakby w miłości między mną a moimi uczniami jest to, że oni słuchają tego, co ja mam do powiedzenia. Moi drodzy, dla mnie, i to oczywiście żadne odkrycie, to jest w ogóle wyznacznik wszelkiej relacji. Czyli relacja, która polega na tym, że słucham drugiej osoby. I uwaga, nie chodzi mi tylko o to, że słyszę słowa, tak? Czyli to, że naprawdę próbuję usłyszeć, co ten ktoś chce mi dać, co mi chce przekazać, co się w nim dzieje. Czasem to jest tak, że ten ktoś nie chce mi tego nawet przekazać, bo nawet nie potrafi albo już nie umie, a ja się wsłuchuję, co się tak naprawdę w nim dzieje. Kochani, wyznacznikiem dobrego związku, dobrej przyjaźni, dobrej miłości, dobrej relacji jest umiejętność, albo przynajmniej staranie się, wysłuchania drugiego człowieka, w sensie tego, co się w nim dzieje. Dlaczego tyle związków, tyle małżeństw, to są nieudane związki małżeństwa? Bo ludzie w pewnym momencie przestają słuchać siebie nawzajem. Tak naprawdę oni swoje własne oczekiwania, swoje własne pragnienia odczytują przez tą drugą osobę albo w ogóle szukają tylko siebie. Jezus mówi, że pierwszą cechą tej relacji miłości jest to, że się słucha. Jeżeli nie ma słuchania, nie będzie miłości. Druga rzecz. Zobaczcie, Jezus, kiedy mówi o sobie i o uczniach, o Duchu Świętym, który pośle, to mówi, że ten Duch Święty, pocieszyciel, będzie zaprowadzał pokój od Jezusa. Czyli mówi, ja wam daję pewien pokój i Duch Święty wam ten pokój da. Ten pokój będzie wśród was funkcjonował. I to, mówi, to będzie przedziwny pokój. To nie będzie taki pokój, jaki zna ten świat, czyli nie pokój, który polega na tym, że wszystko jest w porządku, że nie ma żadnych trudności, że wszystko jest poukładane. Nie. Mówi, to jest pokój tego świata. Czyli taki, że próbujemy na tym świecie poukładać wszystko, żeby było w porządku. On mówi, ja wam dam pokój nie z tego świata. Czyli może być trudno, może być jakoś niebezpiecznie, mogą być różne złe wydarzenia, ale w tobie będzie przekonanie o pewnej więzi ze mną. Czyli taki pokój, który cię do mnie przytwierdza, który sprawia, że cokolwiek się dzieje dookoła, ty ze mną jesteś i nie musisz się lękać, nie musisz się bać. Kochani, to jest wyznacznik prawdziwie dobrego związku. Na czym on polega? Na takim totalnym przekonaniu, że mogę na drugą osobę liczyć, że jakby mogę być pewny, mimo różnego rodzaju wydarzeń, które się dzieją dookoła, na zewnątrz, gdzie nasze życie się przetacza przez różnego rodzaju katastrofy, nieszczęścia, trudności, wyzwania itd. to mam taką pewność, taki pokój tego, że ten ktoś przy mnie jest. Kochani, to jest wyznacznik w ogóle dojrzałej miłości. Czyli takiej miłości, która wie, że może nam być trudno, możemy nawet w czymś mieć jakiś ogromny kątnyk i możemy się niedogadywać i musimy przez coś przejść, ale mam taką pewność, że cokolwiek by się nie działo, ta druga osoba mnie nie zostawi, czyli mogę się nie lękać i nie bać, że nagle zostanę opuszczony. Kochani, to jest wyznacznik miłości. Ja wiem, co mi powiecie. No ale właśnie ja tego oczekuję od mojego współmłodzonka, ale ja tego nie mam. Uwaga! Chciałbym, żebyśmy o tym myśleli przede wszystkim w swoim własnym kierunku, czyli to, czy my dajemy ten pokój komuś. Zobaczcie, Jezus mówi do nas nie dajcie mi taki pokój, że mnie nie opuścicie, tylko Jezus mówi ja wam ten pokój daję. Ja wam chcę dać takie zapewnienie, że co by się nie działo, to będę z wami, to wy będziecie ze mną, to ja was nie opuszczę, to nigdy was nie zostawię dla kogoś innego, jakby zawsze będziemy razem. To jest wyznacznik związku, wyznacznik relacji, gdzie wiemy, że może być trudno, może być kryzysowo, ale to nie znaczy, że rezygnujemy z siebie, to nie znaczy, że odpuszczamy sobie. Trzecia rzecz, myślę, że też bardzo ważna. Zobaczcie wolność. Jezus mówi, że powinniście się cieszyć i radować, że odchodzę od was do Ojca. Można sobie pomyśleć jak to? Mam się w relacji cieszyć, że ktoś mnie zostawia? Że ktoś mnie opuszcza? No w ogóle to jakieś dziwne, chore, nie? Jak mam się cieszyć z tego, że ktoś mnie zostawia? Nie, Jezus mówi tutaj o pewnej wolności. Chodzi o to, że człowiek, który jest w właściwym, dobrym związku, cieszy się z każdego dobra, które się przydarza drugiej osobie. Czasem to oznacza, że jakby niekoniecznie bierzemy w tym udział. To nie znaczy oczywiście, że we wszystkim nie bierzemy udziału, ale potrafię się cieszyć przede wszystkim z dobra, które się przydarza drugiej osobie. Kochani, Jezus mówi, gdybyście wiedzieli, gdzie idę, gdybyście wiedzieli, z kim się spotkam, a spotkam się z moim Ojcem, który jest po prostu najbardziej niesamowity na świecie, to byście się cieszyli i radowali, że ja tam jestem. Co to znaczy? To jest miłość, która nie zazdrości. Miłość, która nie ma w sobie takiego elementu, takiego przyciągnięcia, skąd to się może wziąć. Z bardzo prostej rzeczy. Z tych dwóch pierwszych rzeczy. Bo zauważcie, jeżeli mam pewność co do kogoś, że On mnie nie zostawi, że mnie kocha, że między nami jest takie to poczucie bezpieczeństwa, zbudowane też na tym, że wiem, że On mnie słucha, wiem, czego ja potrzebuję, w sensie On wie, czego ja potrzebuję, bo mnie słucha, to nie boję się zupełnie tego, że nagle gdzieś odchodzi, gdzieś staje się troszeczkę może, nie wiem... zaangażowany w coś innego, a mnie tam nie ma i nie patrzę na to zazdrośnie, jakby mi coś zabrano, bo ja mam tę pewność. Kochani, to są dla mnie takie trzy rzeczy, które pokazują dojrzałą, prawdziwą miłość. Uważam, że coś bardzo pięknego w tym jest, że w ogóle upładanie miłości ludzkiej, miłości małżeńskiej również, miłości przyjacielskiej, rodzicielskiej, rodzeństwowej, przyjaźni i tak dalej, trzeba robić na wzór miłości Pana Boga i człowieka, w sensie tego, jak Pan Bóg uczy człowieka, żeby Go kochać, Pana Boga, żeby kochać. Dlatego, że to jest najwyższy rodzaj miłości. To jest miłość, która ma być wzorem wszelkich miłości. Kochani, pomyślcie. Po pierwsze, przypatrzcie się swoim związkom. Czy one mają te trzy cechy, nie? Czy mają te trzy takie właściwości, o których tu mówię? One nie są jedyne, to jest jasne, tylko akurat te trzy sobie wyczytuję z tej Ewangelii, a jeżeli gdzieś czegoś brak, to nie chodzi o to, żeby sobie coś powiedzieć no właśnie, ja tak nie mam, ja jestem w tej beznadziejnej sytuacji. Nie. To są trzy rzeczy, nad którymi trzeba pracować. Ja wiem, zawsze potrzeba dwóch stron, ale myślcie przede wszystkim o sobie, o tym, co ty możesz zrobić, żeby te trzy rzeczywistości zbudować w sobie, żeby je jakby dać drugiej stronie. Myślę, że również w taki sposób tę Ewangelię można przeczytać. Więc spróbujcie się trochę temu przypatrzeć. Moi drodzy, moi kochani, tyle na dzisiaj. Tyle w tym naszym spotkaniu takim z wyprzedzeniem. Zawsze, jak to nagrywam, w sensie nagrywałem wam te wszystkie odcinki teraz tak na... do przodu, nie? Jak będziecie je oglądać za kilka miesięcy. Jak to będzie? Co będzie ze światem? Gdzie my będziemy w tym świecie? Co się wydarzy? Może się w ogóle wszystko zmieni, może się YouTube zamkną i w ogóle tego wszystkiego nie będzie. No ale nagrywam. Zobaczymy. Może ktoś z tego skorzysta. Skoro to oglądasz, no to pewnie skorzystałeś. Ściskam, pozdrawiam, błogosławię i do zobaczenia w następnym odcinku. Z Bogiem, paaa...