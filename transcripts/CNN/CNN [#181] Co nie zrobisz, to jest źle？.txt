 Jezus powiedział do swoich uczniów, Jeżeli mnie miłujecie, będziecie zachowywać moje przykazania. Ja zaś będę prosił Ojca, a innego parakleta dawam, aby z wami był na zawsze, ducha prawdy, którego świat przyjąć nie może, ponieważ go nie widzi ani nie zna. Ale wy go znacie, ponieważ u was przebywa i w was będzie. Nie zostawię was sierotami, przyjdę do was. Jeszcze chwila, a świat nie będzie już mnie widział, ale wy mnie widzicie, ponieważ ja żyję i wy żyć będziecie. W owym dniu poznacie, że ja jestem w Ojcu moim, a wy we mnie i ja w was. Kto ma przykazania moje i je zachowuje, ten mnie miłuje. Kto zaś mnie miłuje, ten będzie umiłowany przez Ojca mego, a również ja będę go miłował i objawię mu siebie. Moi drodzy, bardzo często, kiedy czytam teksty różnych proroków, chodzi mi o proroków Starego Testamentu, ale też kiedy czytam św. Pawła, to często pojawia się tam takie wyrażenie, które, myślę, jest jednym z najlepszych określeń, czym powinno być głoszenie Słowa Bożego. Otóż często prorocy dostawali taki nakaz od Pana, żeby dali Jego ludowi słowo pocieszenia. Pan Bóg widział, jak znękany jest często naród, który sobie wybrał. Widział, co się dzieje w różnych nieszczęściach, wojnach, wypędzeniach, katastrofach, chorobach i tak dalej, i grzechach. I bardzo często mówił takie słowa Pocieszcie mój lud, dajcie Mu słowo pocieszenia. I to się przewija przez całe Pismo Święte. I dzisiaj, kiedy sobie czytałem to czytanie, pomyślałem sobie, czy jest tu jakieś słowo, oczywiście jestem przekonany, że w ogóle każde zdanie tu jest słowem pocieszenia, ale jakieś takie słowo, które najbardziej dzisiaj do mnie dociera. Napis zobaczyłem to zdanie, że was nie zostawię sierotami, to jest bardzo pocieszające, że jestem czyiś. Potem zobaczyłem zdanie przyjdę do was, czyli taką strasznie prostą obietnicę, znowu będę z tobą, nie zostawię cię, i tak dalej, i tak dalej. Prawie każde zdanie tutaj jest dla mnie jakimś pocieszeniem. Ale potem jest jedno słowo, a raczej na początku jest jedno słowo, które akurat mnie dzisiaj chyba najbardziej jest potrzebne do pocieszenia, a znając ludzi ze spotkań, z rozmów i tak dalej, to myślę, że wszyscy bardzo potrzebujemy tego pocieszenia. To słowo się nazywa oczywiście paraklet. Co to, kochani, znaczy? Można na wiele sposobów określać zło, które dzieje się na świecie. Można na wiele sposobów określać to, co próbuje nam zrobić szatan. I prawdopodobnie każdy z tych sposobów oddaje jakąś część prawdy. Ale jedną z rzeczy, mam wrażenie, najpowszechniejszych i najbardziej dotkliwych, jest słowo, które sobie nazywam oskarżeniem. Zobaczcie, że to jest taka rzecz, która rujnuje życie strasznie. Zaczęła się już na początku świata, nie? Pamiętacie pierwszą rozmowę Adama i Ewy, tuż po grzechu pierworodnym? Już tam się zaczęło. Kiedy Pan Bóg przychodzi zapytać, co się stało, no to Adam zaczyna od oskarżenia. Adam mówi, to nie ja, to ona. To jest nic innego, jak słowo oskarżenia. On oskarżył tę kobietę, że to jej wina. Wtedy Pan Bóg jej pyta, ona oczywiście nie jest wcale lepsza od Adama, bo mówi, że to też nie ona, to wąż. Tam się zawsze wszyscy śmieją, wąż nie miał na kogo zwalić, no i została na węża. Ale on jest w ogóle z natury oskarżycielem. On to zrobił właśnie po to, żebyśmy się oskarżali. Kochani, jakbyście czytali Pismo Święte, to łatwo zauważyć, że tam w kółko się powtarzają historie, gdzie ktoś kogoś o coś oskarża. Słusznie, niesłusznie, zupełnie sprawiedliwie albo niesprawiedliwie i tak dalej. To się wszystko kończy w Apokalipsie, gdzie jest mowa o szatanie, który ciągle stoi przed Bogiem i oskarża nas przed Nim. Nieustannie mówi złe słowa o nas. Kochani, nie chcę, żeby to brzmiało górnolotnie, bo wszyscy to znacie z życia, nie? Znacie, jak boli, kiedy słyszycie słowa oskarżające, kiedy widzicie spojrzenie oskarżające, kiedy widzicie miłość, która miała kochać, a oskarża. I to nie tylko z zewnątrz, tylko też wewnątrz, nie? Kiedy sami siebie oskarżamy, sami siebie potępiamy i tak dalej. Są tacy ludzie... Mnie to zawsze strasznie jakoś tak dotyka, kiedy z kimś rozmawiam i ktoś mówi, ja też to znam z własnego życia, gdzieś tam z różnych momentów, gdzie ktoś mówi Ojcze, ja żyję wśród takich ludzi, mam, nie wiem, taką rodzinę, takiego męża, żonę, rodziców itd. Co nie zrobię, to jest źle. Co nie powiem, zawsze jest źle. Jakiejkolwiek decyzję nie podejmę, zawsze jest źle. Często to słyszę, na przykład od młodych ludzi, od nastolatków. Ja wiem, że to jest często wyolbrzymione itd., ale jest w tym jakaś prawda. Ojcze, co ja nie zrobię, moi rodzice zawsze są niezadowoleni. Co nie zrobię, tata zawsze ma pretensje. Kochani, to jest dokładnie to. To jest oskarżenie, które zaczęło się na początku świata i szatan je nieustannie podsyca, nieustannie władowuje coraz więcej tego oskarżenia. Czyli kim on jest? On jest oskarżycielem. No to kogo potrzebujemy? Myślę, że do każdych z nas filmów, nie? I z seriali. Jeżeli jest oskarżyciel, no to musi być obrońca. I dokładnie to słowo to oznacza paraklet. Kochani, to słowo po łacinie będzie wam dużo bliższe, bo paraklet może tak brzmi trochę nie bardzo. Po łacinie ono brzmi advocatus, dosłownie. Czyli w tym miejscu mówi Pismo Święte Bóg jest twoim adwokatem. Czyli kiedy masz sprawę sądową, gdzie ktoś cię o coś oskarży, to musisz znaleźć adwokata. Kogoś, kto cię wyciągnie z tarapatów i kogoś, kto ci powie słowo ocalające, kto się przeciwstawi temu słowu oskarżającemu. I mówi Jezus Będę prosił Ojca, a innego parakleta wam pośle. Czyli sam o sobie mówi, że jest parakletem. Mówi, ja jestem jednym, ale za chwileczkę mnie tu na ziemi nie będzie i poślemy wam z Ojcem drugiego obrońca, Ducha Świętego, który nieustannie będzie was również bronił. Kochani, słuchałem ostatnio takiego kazania księdza Piotra Pawlikiewicza, też podobnie jak Tomasz go ostatnio, podsłuchuję dużo, wracam do różnych ich ukazań, bo rzeczywiście są bardzo poruszające. I ksiądz Piotr opowiadał taką scenę z filmu, ja ten film oglądałem, ale tej sceny nie pamiętam zupełnie, on przypomniał mi tę scenę. To jest film Jezus Nazaretu Franco Zeffirelli'ego, jeden z najstarszych filmów o Jezusie. Jest na YouTubie, można sobie go obejrzeć. Tam ksiądz Piotr mówił, że ten film na YouTubie jest w 50 odcinkach, to jest 25 odcinek, jeżeli ktoś będzie szukał, bo jest tak podzielony. I tam jest scena, gdzie Pan Jezus uzdrawia niewidomego i po tym uzdrowieniu natychmiast oczywiście przylatują faryzeusze i zaczyna się straszna nagonka oskarżeń. Czemu to zrobiłeś? Czemu w szabat? Kto ci pozwolił? Jaką mocą? i tak dalej. Po prostu cały czas oskarżenie. I ksiądz Piotr tam zwrócił uwagę na taki szczegół, strasznie poruszający. Mówi, że ten człowiek uzdrowiony, ten niewidomy, kiedy usłyszał te wszystkie oskarżenia, nie wiedział, co się dzieje, bo on się cieszył, bo był uzdrowiony, więc myślał, że wszystko jest super, a tu na niego jadą te oskarżenia i na Jezusa, to upadł na kolana, taki cały skulił się. I ksiądz Piotr mówi, że w tej scenie właśnie u Franco Zeffirelli'ego, w tym filmie, Jezus staje naprzeciwko tych faryzeuszów, ten człowiek tu klęczy obok Niego, a Jezus kładzie mu rękę na ramieniu i mówi w Jego imieniu. I mówi, że Go tak delikatnie gładzi, jakby mówił nic nie mów, nie musisz się bronić, nie potrzebujesz mówić żadnego słowa, ja z nimi porozmawiam. I kochani, myślę, że to jest jeden z najpiękniejszych obrazów właśnie tego, kiedy człowiek jest taki cały skulony od tych oskarżeń. Kochani, te oskarżenia niektóre są prawdziwe, inne są nieprawdziwe, a to nie chodzi nawet o to, że to tylko nieprawdziwe bolą. Czasem to są oskarżenia naszych grzechów, które zrobiliśmy i to jest prawda o nas, tylko że zły nas próbuje oczywiście tą prawdą totalnie zgnieść do ziemi. I kiedy człowiek jest taki skulony, taki zgnieciony, słyszy tylko te po prostu okropne głosy w sobie, w sercu, od ludzi, których kocha niby, którzy Go kochają, a Go oskarżają, przypomnij sobie wtedy ten obraz, że Jezus stoi obok ciebie, trzyma ci dłoń na ramieniu i mówi nic nie mów, nie broń się. Zauważcie, adwokat w sądzie polega na tym, że nie mówi ten, który został oskarżony, tylko adwokat mówi w jego imieniu. Że człowiek się sam nie broni, tylko ktoś mówi w jego imieniu, mówi jakby Jego słowa, mówi ja to powiem i cię obronię. Kochani, to jest dokładnie to. Jezus jest naszym obrońcą. Kochani, dla mnie to jest słowo pocieszenia, ogromne słowo pocieszenia. Chcę czuć tą dłoń na ramieniu, tam, gdzie w moim sercu, albo gdzieś na zewnątrz słyszę słowa oskarżenia, to chcę tej dłoni i chcę, żeby On mówił za mnie, żeby On bronił za mnie. Z takim pocieszeniem dzisiaj, jak dla mnie, przychodzi ta Ewangelia. A ja chcę jeszcze wrócić do pierwszego czytania, bo ono jest bardzo piękne. Kiedy Filip przybył do miasta Samarii, czyli przybył do Samarytan, tych, którzy byli znienawidzeni, którzy byli odrzuceni, którzy byli przez Żydów wykluczeni. Tam już oczywiście wcześniej był Pan Jezus. Już rozmawiał z Samarytanką. Wielu Samarytan Go poznało, uwierzyło w Niego. Także to jest jakaś kontynuacja. Tak jak czytamy w ostatnich zdaniach, że już byli ochrzczeni w imię Pana Jezusa. Ale jeszcze potrzebowali Ducha Świętego. Nie otrzymali jeszcze Ducha Świętego. I po Filipie przychodzi Piotr i Jan, żeby wkładać właśnie na nich ręce i dawać im Ducha Świętego. Ja sam się na tym złapałem, gdy czytałem ten fragment Dziejów Apostolskich, że zaczynam myśleć technicznie, że zaczynam myśleć prawniczo. Że zaraz przychodzi do mnie taka myśl, aha, to jak oni byli ochrzczeni, jak oni nie otrzymali Ducha Świętego. Czy w takim razie to wkładanie rąk przez apostołów, Piotra i Jana to było już bierzmowanie, czy to jakoś inne, gdzie to włożyć w te kategorie liturgiczne, gdzie to włożyć w te kategorie prawne, i tak dalej, i tak dalej. Widocznie jestem jakoś tak wyuczony, wyszkolony. Ja nie mówię, że to nie jest ważne, ale jednocześnie też doświadczam, najpierw w sobie, ale też w Kościele, między moimi braćmi i siostrami, że bardzo szybko przechodzimy w czytaniu Słowa Bożego, w doświadczaniu życia Ewangelią na co dzień do takich rzeczy prawnych i technicznych. I tak jak św. Paweł mówi, zaczęliście duchem, jak szybko chcecie kończyć ciałem. Jak szybko chcecie ujmować to w ramy, jak szybko chcecie ujmować to w prawo. I tak jak mówię, to nie jest nieważne, ale czy o to właściwie chodzi? Myślę, że to jest jakieś pytanie, które dotyka naszych serc. Bo jak czytamy taki fragment z dziejów apostolskich, jak bardzo Bóg działa w tych, którym się głosi Ewangelię, że to nas podnosi, zwłaszcza wtedy, kiedy jesteśmy w jakichś uciskach, jak doświadczamy jakiegoś odrzucenia, jakiejś niewiary, to potrzebujemy jak żywej wody, takich fragmentów, które nas ożywiają. I mówią, zobacz, duch prawdziwie działa. W głoszeniu Ewangelii duch prawdziwie działa w Kościele. Można by powiedzieć, alleluja. Ale nie, już prawo, już ramy. Jak to właściwie z nami jest? Myślę, że tego doświadczamy też w takiej codzienności kościelnej. Też od pasterzy. Że przychodzimy z naszym życiem, z naszymi troskami, z naszymi biedami, żeby od Pana Boga, też od tych, którzy są następcami uczniów, doświadczyć właśnie miłości, ducha, życia. A bardzo często zderzamy się z prawem, z wymaganiami. Rozbijamy się na tych wszystkich technicznych rzeczach. I tak jak mówię, jest w nas wielka skłonność do tego. A jednocześnie myślę, że to słowo nam dzisiaj mówi, nie możesz zrezygnować z bycia adwokatem, ale nie po ludzku. Że jak przychodzisz z jakąś sprawą do adwokata, to on cię technicznie pyta, a potem w swojej mądrej głowie ocenia, da się tę sprawę wygrać, czy nie da się. Tylko przychodzisz do kogoś, kto jest pełen miłości wobec ciebie. Ten obraz Jezusa, o którym wspomniał Adam jest bardzo ważny. Bo to jest obraz Tego, który oddał życie za tego człowieka. To, że ten człowiek doznaje uzdrowienia, to ono się bierze z tego, że Jezus tak bardzo kocha nas, że daje swoje życie za nas. I dlatego, że tak nas kocha, że jest w stanie oddać za nas swoje życie, jest naszym adwokatem. Nigdy nas nie zostawi, nigdy nas nie porzuci, nigdy nas nie opuści. Szczególnie w tych momentach najtrudniejszych, najbardziej kryzysowych, najbardziej ciężkich, najbardziej raniących, najbardziej dotkliwych, gdzie doświadczamy ciężaru, a nawet śmierci. Właśnie On przede wszystkim w tych momentach jest, bo właśnie w tych momentach przede wszystkim Go potrzebujemy. Przypomniało mi się dzisiaj takie spotkanie z mojej świętej pamięci wujem, który był partyzantem, walczył w świętokrzyskich lasach i pół roku przed jego śmiercią mieliśmy taką rozmowę. Ona była taką męską rozmową, więc ja będę oszczędzał słowa, które tam padły. Ale pamiętam, odwiedziłem Go i jak tylko mnie zobaczył, kazał zrobić herbatę cioci, a potem mówi muszę ci coś powiedzieć, ciocia się przestraszyła, mówi zostaw chłopak, a on mówi cicho, muszę mu powiedzieć, nim umrę. I wtedy tak spotkaliśmy się, można powiedzieć, bardzo intensywnie w tym. I On mówi tak. Słuchaj, ja niedługo umrę, ale ja cię tam z góry będę widział. Jeżeli ty będziesz jak ci księża, których spotkałem w więzieniu, jak siedziałem po wojnie, którzy donosili jeden na drugiego, to ja cię znajdę. Ale jeżeli będziesz jak ci zakonnicy, których też tam spotkałem, którzy się dzielili ostatnim kawałkiem chleba z drugim, to też ci tego nie zapomnę. I dzielę się tym z wami, bo to jest bardzo mocne dla mnie doświadczenie, co jakiś czas je sobie przypominam. Bo to było takie męskie spotkanie, ale takie, w którym o coś chodziło. To nie były rady i porady, jak być dobrym księdzem. Tylko tu, właśnie gdy On się odwoływał do tej trudnej sytuacji z więzienia, pokazał mi, tu chodzi o życie. Ty zostaniesz posłany do trudnych sytuacji, do ludzi, którzy naprawdę noszą wielkie ciężary. Ale będziesz tam posłany, aby kochać, aby służyć. A nie żebyś tylko myślał odkąd, dokąd, co jest jak, w takim sensie tylko prawnym. Mówię to też jakoś odnosząc się, bo mam to w sercu od wczoraj mocno, gdy obejrzałem film braci Sekielskich. Czy ja jestem gotowy z miłością przyjąć tych, którzy zostali skrzywdzeni? Czy potraktuję ich tylko prawniczo? I powiem, ja ze swojej strony wszystko zrobiłem. Wiem, że to jest mocny, kontrowersyjny temat, ale tutaj w dzisiejszym Słowie znajduję ten kierunek, który daje nam Jezus. Bądź człowiekiem, który kocha. Jeżeli wstawiasz się za kimś, to z miłości. Że nie jest to tylko techniczne, nawet jak się wykażesz, że nic złego nie zrobiłeś, to nie o to chodzi. Że nie zrobiłeś nic złego, albo że wszystko zrobiłeś według prawa poprawnie. Czy kochałeś? To jest pytanie. I czy ta miłość pozwoliła ci być przy tym człowieku i być dla niego obroną i wsparciem? Tak działa Duch Święty, jestem przekonany, że tak działają wszyscy ci, którzy są z Ducha Świętego. Mam nadzieję, że każdy z nas tego w swoim życiu będzie miał szansę doświadczyć.