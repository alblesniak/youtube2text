 Dzień dobry, szczęść Boże, dobry wieczór. Moi drodzy, witam was bardzo serdecznie w naszym kolejnym niedzielnym spotkaniu z cyklu CNN i jak zawsze zapraszam na komentarz do dzisiejszych czyteń, a będzie to dzisiaj konkretnie komentarz do Ewangelii. Proszę posłuchajcie fragmentu z Ewangelii św. Jana, który dzisiaj czytamy. Jezus udał się na drugi brzeg Jeziora Galilejskiego, czyli Tyberiackiego. Szedł za Nim wielki tłum, bo oglądano znaki, jakie czynił dla tych, którzy chorowali. Jezus wszedł na wzgórze i usiadł tam ze swoimi uczniami, a zbliżało się święto żydowskie Pascha. Kiedy więc Jezus podniósł oczy i ujrzał, że liczne tłumy schodzą się do Niego, rzekł do Filipa, gdzie kupimy chleba, aby oni się najedli? A mówił to, wystawiając go na próbę. Wiedział bowiem, co ma czynić. Odpowiedział mu Filip, za dwieście denarów nie wystarczy chleba, aby każdy z nich mógł choć trochę otrzymać. Jeden z jego uczniów, Andrzej, brat Szymona Piotra, rzekł do niego, jest tu jeden chłopiec, który ma pięć chlebów jęczmiennych i dwie ryby, lecz cóż to jest dla tak wielu? Jezus zaś rzekł, każcie ludziom usiąść. A w miejscu tym było wiele trawy. Usiedli więc mężczyźni, a liczba ich dochodziła do pięciu tysięcy. Jezus więc wziął chleby i, odmówiwszy dzięk, czynienie rozdał siedzącym. Podobnie uczynił i z rybami, rozdając tyle, ile kto chciał. A gdy się nasycili, rzekł do uczniów, zbierzcie pozostałe ułomki, aby nic nie zginęło. Zebrali więc i ułomkami z pięciu chlebów jęczmiennych, pozostałymi pospożywających, napełnili dwanaście koszów. A kiedy ludzie spostrzegli, jaki znak uczynił Jezus, mówili, ten prawdziwie jest prorokiem, który ma przyjść na świat. Gdy więc Jezus poznał, że mieli przyjść i porwać go, aby go obwołać królem, sam usunął się znów na górę. Moi drodzy, bardzo dzisiaj mamy ciekawą wersję tego wydarzenia, opisaną przez świętego Jana. Dlaczego mówię wersję? Dlatego, że zwróciłem uwagę na pewien szczegół, który inaczej jest opisany u świętego Jana, a inaczej u ewangelistów. I ten szczegół mnie poprowadził do zobaczenia pewnej ścieżki przez tę Ewangelię. Już zaraz wytłumaczę. Kochani, mamy to wydarzenie, kiedy Pan Jezus rozmnaża chleb tak ludziom głodnym, którzy przyszli na spotkanie z Nim, wielu tysiącom ludzi. Szczegóły, którymi się różnią te Ewangelie, oczywiście jest ich pewnie więcej, ale takim jednym z najbardziej istotnych jest ten mianowicie, że u synoptyków, kiedy ten chleb jest rozmnażany, to zauważcie, że Pan Jezus posługuje się po pierwsze jakby pomocą uczniów, czyli On rozsyła ich, żeby porozdawali te chleby i te ryby, tak? A tutaj nie ma o tym mowy. To nie znaczy, że Jan mówi, że tak nie było, tylko może tego po prostu nie napisał. Ale jakby mamy prawo sądzić, że w tej wersji janowej to Pan Jezus sam rozdawał, bo tak jest napisane w tym tekście. Trudno sobie oczywiście wyobrazić, żeby wielu tysiącom ludzi Pan Jezus sam rozdawał, chociaż dlaczego nie? Ewangeliści synoptyczni zaznaczają to wyraźnie. Dawał uczniom, a uczniowie rozdawali ludziom. Tutaj nie. Tutaj robi to sam Pan Jezus. Czyli jakby inaczej jest pokazana rola uczniów. Zobaczcie, uczniowie dopiero są uruchomieni, kiedy trzeba zbierać te ułomki. Druga jeszcze rzecz, to w tej Ewangelii św. Jana bardzo świadomie jest pokazane działanie Pana Jezusa, gdzie to nie uczniowie po prostu przychodzą do mistrza, zapytać go, jak nakarmimy te tłumy, tylko sam Pan Jezus wychodzi z taką inicjatywą. Czyli sam Pan Jezus, jakby tak jak napisane, wystawiając na próbę Filipa, pyta go, jak my nakarmimy takie tłumy. Kochani, kiedy to sobie przeczytałem, zobaczyłem pewnego rodzaju sposób działania Pana Boga, który chce coś osiągnąć w nas. Chciałbym, żebyśmy się temu sposobowi przyjrzeli, bo to jest bardzo piękne. Zobaczcie, na czym polega prowokacja Pana Jezusa. Prowokacja Pana Jezusa polega na tym, że stawia swoich uczniów, konkretnie tej Filipa, bo akurat gada z Filipem na początku, ale chodzi oczywiście o wszystkich uczniów, w sytuacji, gdzie Pan Jezus wie, że nie dadzą sobie rady. Czyli jakby wiadomo, że nie będą w stanie tym, co mają, ani zarówno chlebami, czy rybami, które by mogli mieć, ewentualnie pieniędzmi, które mogliby mieć, nie dadzą rady takiego tłumu nakarmić. Zobaczcie, tam mówi Wilibo o tym, że 200 denarów jest potrzeba. Kochani, jakby tam ktoś to policzył, to mniej więcej tam chodziło o taki roczny zarobek. Musieliby przeznaczyć jakby roczną pensję na to, żeby tych wszystkich ludzi wykarmić. Więc jakby siłą rzeczy Pan Jezus bardzo świadomie, tak o tym pisze święty Jan, stawia uczniów przed sytuacją niemożliwą, gdzie oni nie są wystarczalni, gdzie oni na pewno własnymi siłami i własnymi zasobami sobie nie poradzą. Kochani, to jest taka sytuacja, w której Pan Bóg stawia bardzo wielu z nas, czyli jakby stają przed nami rzeczy, w których nie to, że sobie poradzimy, jak się bardzo postaramy, nie. Nie poradzimy sobie. Czyli takie sytuacje, które nas absolutnie przerastają. Żąda się od nas takiego działania, takich zdolności, nie wiem... takich talentów, gdzie Pan Bóg doskonale wie, że nie mamy wystarczającej siły do tego, żeby sobie z tym poradzić. Dlaczego Bóg to robi? Dlatego, że Bóg ma nadzieję, że wtedy zobaczymy dwie inne perspektywy, dwie szersze perspektywy, które zrobią coś bardzo pięknego. Już mówię, jakie to perspektywy. Jaka jest pierwsza perspektywa? Otóż ta sytuacja niemożności ma nas skierować do tego, żebyśmy umieli wciągnąć do współpracy i skorzystać z dóbr i z posiadania tego, kogoś innego, kto ma. Zobaczcie w tej sytuacji, kiedy widzą, że są takie sytuacje, że nie da się nic zrobić, tak? że nie nakarmimy tych ludzi, co się rodzi w drugim z apostołów? Otóż w drugim z apostołów rodzi się natychmiast takie rozglądanie kurczę... może tu jest ktoś, kto by miał, może tu jest ktoś, z kim sobie poradzimy, może ktoś ma jakieś zapasy i mówi o... tu jest taki chłopiec, który ma pięć lęków i dwie ryby. Czyli zobaczcie, Pan Jezus tym postawieniem ich w sytuacji niemożliwości zmusił ich niejako, albo raczej postawił w sytuacji, gdzie miał nadzieję, że tego poszukają, żeby, że tak powiem, złączyli się z innymi ludźmi, żeby zobaczyli, że nie są samowystarczalni, tylko potrzebują innych ludzi do tego, żeby coś zrobić. A co się okazało? Okazało się, że inni ludzie to też za mało. Czyli jakby to jest pierwszy krok. Jezus popycha do innych ludzi, żeby pokazać potrzebujesz innych, ale kiedy to zrobisz, okaże się, to jeszcze nie koniec. I tak wam nie wystarczy. Nawet razem połączeni, to w ogóle super, że to zrobiliście, ale nadal wam nie wystarcza. Wtedy co się dzieje? Wtedy Pan Jezus bierze inicjatywę i Pan Jezus pokazuje, że jeżeli my razem z tymi innymi ludźmi przyjdziemy do Niego z tym, co mamy, mamy za mało, ale żeśmy wspólnie zebrali to, co mamy i damy to Jemu w ręce, to wtedy On będzie mógł to zrobić. Myślę, że dlatego w ogóle św. Jan swojej Ewangelii pominął ten moment wysyłania uczniów, żeby pokazać totalny jakby taki autorytet Pana Jezusa, Jego totalne takie przewodnictwo w tym, co się dzieje. Czyli pokazać, że jakby to On jest działającym, a oni przyszli Mu dać to, co mieli, a On to przemienił, rozwinął, pomnożył i tak dalej. Czyli jakby mamy drugi etap. Z tym, że już kogoś żeśmy wzięli, wzięliśmy nasze wspólne, moje i Jego, to się nadal okazuje za mało, ale kiedy dajemy to Panu Jezusowi, to się okazuje wystarczająco dużo. Co się dzieje potem? Bo to jeszcze nie jest koniec. Okazuje się, że to, czyli takie odwracanie serca od tego, że jestem samowystarczalny, odwracanie też serca jeszcze dalszym krokiem, czyli nawet z kimś drugim też nie jestem samowystarczalny, czyli potrzebujemy jeszcze Pana Boga, sprawia, że Bóg ich może dopiero wysłać na bardzo ważne zadanie. Oczywiście ono jest mocno symboliczne, ale zobaczcie, każe im pozbierać wszystkie ułomki. Kochani, co to znaczy? To jest taki symboliczny, bardzo piękny obraz. Ułomki to jest wszystko to, co jest w człowieku taką resztką, czymś takim nieudanym, czymś niepotrzebnym, czymś takim słabym, żenującym, czymś czasem po prostu do wyrzucenia. Czyli Jezus im jakby otwiera oczy serca, żeby potrafili szukać nie tylko tego, co jest super, nie tylko tego, co jest niezwykłe w ludziach, nie tylko tego, co jest z nich piękne, błogosławione, chwalebne, bogate i tak dalej, tylko tego, co beznadziejne, czyli On uczy ich serca tak naprawdę miłości. Zobaczcie, na czym polega ta nauka. Mogą się nauczyć kochać to, co ułomne, kiedy zobaczą, że nie są samowystarczalni. Czyli kiedy sami zobaczą, że są ułomni. Otóż nie nauczysz się kochać ułomności drugiego człowieka, jego słabości, jego nędzy, jego różnego rodzaju po prostu trudnych rzeczy w nim, jeżeli nie doświadczysz wcześniej i nie przyjmiesz swojej własnej słabości. Kochani, dla mnie to się układa w taką bardzo piękną ścieżkę pewnego szkolenia Pana Jezusa, gdzie On uczy, jak kochać to, co trudne, jak kochać to, co słabe, jak kochać to, co nieudane. To jest, kochani, bardzo wysoka jazda, jeżeli chodzi o umiejętność kochania. Moi drodzy, to jest Ewangelia św. Jana. Jan zawsze nie opisuje tylko wydarzeń, tylko zawsze próbuje zbudować pewną teologię wokół tych wydarzeń. Wydaje mi się, że tutaj właśnie to się dzieje. Kochani, nie bójcie się tych wszystkich momentów, gdzie jesteście niesamowystarczalni, gdzie czujecie... ja sam nie dam rady. Nie bójcie się też tych momentów, gdzie to was chnęło do poszukania pomocy u ludzi, ale też się okazuje razem z ludźmi, mimo że już jest lepiej niż było, bo macie trochę więcej niż ty miałeś w ogóle sam, bo sam nie miejeś nic ze z nimi, masz to chociaż trochę, ale też to się okazuje niewystarczalne. Nie bójcie się, że nadal jest ta niewystarczalność między nami. Wtedy, kiedy pozwolimy sobie w tym działać, to w ten sposób uczy nasze serca kochania tego, co słabe. Jak się nauczyć kochać ułomność drugiego człowieka? Właśnie tak. Przez umiejętność bycia niesamowystarczalnym i szukania pomocy u Pana Boga. To nie znaczy, że kochani, spychamy na Pana Boga oczywiście, to co sami możemy zrobić. Nie, zobaczcie, bo to są sytuacje, które nas przekraczają. Czyli to nie jest taka sytuacja, gdzie nam się nie chce i mówimy Panu Bogu Ty to zrób. Nie, nie, nie... to jest coś, co nas przekracza. Coś, co nas przerasta. Coś, co jest za duże dla nas i sami sobie nie poradzimy. Kochani, jak dla mnie niezwykła i piękna lekcja miłości od Pana Jezusa dzisiaj. Moi drodzy, moi mili, to by było na tyle w tym naszym dzisiejszym, kolejnym spotkaniu CNN-owym, za które wam bardzo dziękuję i z którego bardzo się cieszę. Oczywiście zapraszam, jak zawsze, za tydzień na kolejne, pierwszego bodajże chyba sierpnia zaczniemy, więc tak w pierwszy dzień miesiąca spotykamy się w niedzielę za tydzień. Ściskam, pozdrawiam, błogosławię i do zobaczenia. Z Bogiem, paaa...