 Dzień dobry, szczęść Boże, dobry wieczór. Moi kochani, bardzo serdecznie was witam w kolejną niedzielę, w kolejną niedzielę Wielkiego Postu, w kolejnym odcinku CNN, czyli kazań do okienka. Moi drodzy, posłuchajmy dzisiaj pierwszego czytania, które sobie czytamy w liturgii niedzielnej i nim się trochę zajmiemy, bo jest niezwykłe i pokazuje absolutnie niesamowite sprawy. Bardzo znana historia, ale warto do niej wracać. Z Księgi Rodzaju Bóg wystawił Abrahama na próbę i rzekł do niego Abrahamie, a gdy on odpowiedział Oto jestem, powiedział Weź swego syna jedynego, którego miłujesz, Izaaka, idź do kraju Moria i tam złóż go w ofierze na jednym z pagórków, jaki ci wskaże. A gdy przyszli na to miejsce, które Bóg wskazał, Abraham zbudował tam ołtarz, ułożył na nim drwa i zwiążawszy swego syna Izaaka, położył go na tych drwach na ołtarzu. Potem Abraham sięgnął ręką po nóż, aby zabić swego syna, ale wtedy anioł pański zawołał na niego z nieba i rzekł Abrahamie, Abrahamie, a on rzekł Oto jestem. Anioł powiedział mu Nie podnoś ręki na chłopca i nie czyń mu nic złego. Teraz poznałem, że boisz się Boga, bo nie odmówiłeś mi nawet twojego jedynego syna. Abraham, obejrzawszy się poza siebie, spostrzegł barana uwikłanego rogami w zaroślach. Poszedł więc, wziął barana i złożył w ofierze całopalnej zamiast swego syna. Po czym anioł pański przemówił głośno z nieba do Abrahama po raz drugi Przysięgam na siebie, mówi Pan, że ponieważ uczyniłeś to, a nie odmówiłeś mi syna twojego jedynego, będę ci błogosławił i dam ci potomstwo tak liczne, jak gwiazdy na niebie i jak ziarnka piasku na wybrzeżu morza. Potomkowie twoi zdobędą warownie swych nieprzyjaciół. Wszystkie ludy ziemi będą sobie życzyć szczęścia takiego, jakie jest udziałem twojego potomstwa, dlatego, że usłuchałeś mego rozkazu. Moi drodzy, to oczywiście bardzo dobrze znana historia, bo to jeden z najsłynniejszych chyba fragmentów Starego Testamentu. Zaraz do niego dojdziemy, tylko chciałbym, żebyśmy sobie wyszli od Ewangelii. Kochani, mamy dzisiaj w drugą niedzielę Wielkiego Opostu Ewangelię, która opowiada o przemienieniu. Mówiłem o niej już wielokrotnie w różnych kazaniach, dlatego dzisiaj jakby postanowiłem się zająć pierwszym czytaniem, ale jest w tej Ewangelii taka myśl, która stała się dla mnie trampoliną też do tego, co się dzieje w tym pierwszym czytaniu. Mianowicie, kiedy ta na tej górze przemienienia apostołowie tych trzech, Piotr, Jan i Jakub, są z Panem Jezusem. Z Panem Jezusem takim zupełnie wyjątkowym, nie? Czyli Panem Jezusem przemienionym, pełnym chwały, który objawia jakby swoje prawdziwe oblicze, który im pokazuje taki też przedsmak nieba, gdzie słyszą głos z nieba, bezpośredni głos Ojca, nie? To jest, myślę, absolutnie jakby marzenie chyba każdego człowieka wierzącego, nie? Usłyszeć, kiedy Bóg do ciebie mówi, nie tylko wierzyć w Niego, nie tylko przypuszczać, że On gdzieś jest, ale usłyszeć, jak mówi, i to mówi piękne słowa, nie? o tym, że miłuje swojego Syna. Reakcją apostołów na tamto wydarzenie było takie bardzo proste zawołanie św. Piotra, bardzo je kocham, kiedy on mówi Panie, dobrze, że tu jesteśmy. Co to znaczy? To jest taka konstatacja człowieka, który mówi to, co mi się dzieje w życiu, to, co mnie spotyka, to, co mam. Jezu, jak dobrze, że tak jest. Kochani, dla mnie tamto zawołanie św. Piotra to jest takie zdanie, które można by włożyć do bardzo wielu sytuacji życiowych, nie? gdzie w twoim życiu dzieje się jakieś błogosławieństwo, dzieje się coś pięknego, coś dobrego, jakaś miłość, jakieś piękno, jakieś dobro, jakieś przebaczenie, nie wiem... szczęście, bogactwo, przyjemność. Tu chodzi o naprawdę o całe spektrum rzeczy, nie tylko o takie te najwyższe, najświętsze, ale po prostu wszystkie radości życiowe. Gdzie człowiek sobie mówi Boże, jak mi dobrze. Jak dobrze, że ja tu jestem. Jak dobrze, że mam tych ludzi. Jak dobrze, że mam te wydarzenia. I kochani, wiem, że oczywiście brakuje nam takich momentów, nie? że bardzo często jesteśmy dokładnie w odwrotnym myśleniu, czyli Boże, jak mi tu niedobrze i jak mi jest strasznie źle w tym, co mi się dzieje. Ale chyba jednak każdy ma takie doświadczenie rzeczy dobrych. No nie wierzę, że są ludzie, którzy nie mają w ogóle takiego poczucia w żadnym miejscu swojego życia Boże, jak mi tu dobrze. I kochani, zobaczcie, przepraszam, że tak się o tym rozgaduję, ale jakoś tak mi się teraz o tym myśli, że to nawet naprawdę nie chodzi o takie te największe rzeczy, nie? Bo zobaczcie, jak to jest pięknie, na przykład teraz, jak były takie te straszne mrozy, nie? Była zima, były śniegi. Jak człowiek idzie takim pięknym śniegiem, nie? Takim niezabrudzonym i uwaga, mówię to ja, który kocham po prostu gorąco, nie? Ale mimo wszystko, jak idziesz takim pięknym śniegiem, który dopiero co spadł, nie jest jeszcze zabrudzony przez miasto i jego ruch itd. i jak spojrzysz na tą biel, myślisz sobie Boże, jak to jest dobrze, jak to jest pięknie. A potem, kiedy wracasz na przykład też do domu, nie? i siądziesz w fotelu, wypijesz ciepłą herbatę i to ciepło się rozchodzi po twoim ciele i mówisz sobie Boże, jak dobrze... Kochani, dlaczego o tym mówię? Dlatego, że to, co się przydarzyło Abrahamowi, to jest po prostu jakaś kulminacja dobrze. Chłop, jak wiecie, miał już 100 lat, kiedy urodził mu się syn, nie? Miał 100 lat, miał 90-letnią, bezpłodną żonę, która nie mogła mieć dzieci, zresztą w tym wieku trudno, żeby miała dzieci, ale wcześniej też nie mogła mieć dzieci. Czekał całe życie, kochani, nie to, że 5, 10, 15 lat, 100 lat czekał na to, żeby mieć potomka i w końcu się doczekał. Kochani, pomyślcie sobie, jak wielka radość, jak wielkie, ale to dobrze, musiało wykwitnąć w Abrahamie i w jego żonie Sarze, kiedy wreszcie Izak się urodził, nie? Zresztą jego imię jest niebezpieczne, on ma się tak na imię, bo on się nazywa Bóg się śmieje, śmiejący się. Czyli jakby kiedy on się urodził, tam się po prostu wszystko zaczęło śmiać, nie? W Abrahamie musiała być jedna wielka po prostu modlitwa dziękczynna, ale dobrze. No tylko potem co się dzieje? Jakieś 15 lat później, bo tak to wygląda z Biblii, że prawdopodobnie to Izak ma jakieś pewnie 15-16 lat, Pan Bóg przychodzi do Abrahama z bardzo dziwną i z absurdalną prośbą, nie? No z najgłupszą i najokrutniejszą prośbą, jaką można by sobie wyobrazić. Mówi -"Słuchaj, Abraham, tak, dałem ci syna i widzę, jaki jesteś szczęśliwy, widzę, jaka radość jest w tobie, ale wiesz, to chciałbym, żebyś go złożył w ofierze mi, żebyś go zabił". Kochani, co to jest w ogóle to... to jest jakieś w ogóle nie do pojęcia, nie? Zobaczcie, my jesteśmy przyzwyczajeni, że trzeba w Wielkim Posie się nawracać z rzeczy złych, nie? i że Pan Bóg generalnie też chce, żebyśmy porzucali rzeczy złe. Czyli tam, gdzie jesteśmy powiązani w jakiś grzech, że jesteśmy powiązani w jakieś niewolę, w jakieś zło, w coś, co nas niszczy, nie? No to jakoś jest dla każdego oczywiste, chociaż nie potrafimy tego oczywiście często tak zrobić, to jednak jest oczywiste dla większości z nas, no że trzeba to robić, że trzeba by się wyzwalać z tego wszystkiego i porzucać, kiedy Pan Bóg mówi -"Zabij to!" Kiedy mówi -"Zabij ten grzech, zabij tę słabość, zabij to twoje złe przyzwyczajenie, złabij to, zabij to czy tamto", no to wszyscy, nawet jeżeli nam to przychodzi z głowy, to wiemy tak w głowie, no to jest racja. No w sensie on ma rację. No może nie umiem tego zrobić tak od razu, ale on ma rację. Tylko, że uwaga, tutaj, kochani, wydawałoby się, nie chodzi o zło, to bo chodzi o najpiękniejszą rzecz na świecie. Chodzi o to, że to jest coś cudownego. Otóż, kochani, dlaczego o tym mówię? Bo jedną z form nawracania, i to myślę, wiecie, nie? Tylko trzeba sobie to przypominać. Nie jest tylko nawracanie się z rzeczy złych. Nie jest tylko nawracanie się z rzeczy, które są jakimś grzechem, jakimś odstępstwem itd. Tylko, kochani, również mamy się nawracać z niewłaściwego stosunku, z niedobrego jakby uzależnienia od rzeczy dobrych. Najprawdopodobniej Abraham tak niewolniczą miłością kochał tego syna, że ten syn stał się dla niego w pewnym momencie, przez te jakoś piętnaście lat, ważniejszy od Boga. Zobaczcie, na końcu, kiedy jest ta rozmowa, nie? Pana Boga za bramą mówi to jakby jesteś błogosławiony i ci będę błogosławił i w ogóle rozmnożę cię jak piasek na brzegu morskim itd. bo jakby posłuchałeś mnie, czyli uznałeś, że ja jestem ważniejszy od twoich pragnień. I oczywiście, że Pan Bóg nigdy nie chciał zabić Jego syna, ale chciał, żeby Abraham był wolny od Niego. Znaczy, kochani, chciałbym, żebyście dzisiaj, w tą niedzielę, w drugą niedzielę Wielkiego Postu, zadali sobie pytanie czy nie potrzebujecie nawrócenia w jakichś dobrych sprawach? Czyli nie w grzechach po prostu, tylko w jakichś dobrych rzeczach, ale które stały się bożkiem, uzależnieniem itd. Kochani, ja mam takich rzeczy mnóstwo. Ja mógłbym wam teraz opowiadać prawdopodobnie godzinami o różnych dobrych rzeczach, które stają się moim bożkiem, nie? Na przykład, nie wiem... Bardzo lubię rano, bardzo to lubię. Nie zawsze to jest możliwe, no bo często rano mam jakieś obowiązki, albo mam mszę, albo jak jestem na rekolekcjach, mam jakieś spotkania itd. Ale kiedy tylko mogę? To lubię rano, tam po juczni, nie? czy po innych modlitwach. Zazwyczaj też przy okazji kawy usiąść chociaż na 15-20 minut z książką, nie? Kocham to. Kocham to, kiedy mogę usiąść z kawą dobrą, z jakimś jeszcze ciachem, no teraz to trudno, nie? bo Poznaniela jest, ale z ciachem i przeczytać sobie dwa rozdziały książki. Mam takie wypoczucie, Boże, jak dobrze, jeżeli to jest jeszcze dobra literatura, nie? I uwaga, czy to jest coś złego? No nie, kochani, nie ma nic złego w tym. W piciu kawy, w fotelu, nie ma nic złego w przeczytaniu jednego czy dwóch rozdziałów książki, ale to się może stać, kochani, czymś, co nas niewoli. Że potem na przykład nie wyobrażamy sobie poranka bez tego. Ja złapałem się na tym jakiś czas temu, że po prostu jak to tak, jak nie mogłem, bo miałem jakieś inne zajęcia, to byłem strasznie zły, że mam inne zajęcia, a nie mogę tego zrobić, bo ja chcę czytać rozdział książki. Kochani, podaję tylko taki przykład, jakiś taki zupełnie głupawy, nie? Ale, kochani, takich rzeczy może być mnóstwo, gdzie się przyzwyczajamy do właśnie tego, co mówi św. Piotr, ale nam tu dobrze. Zobaczcie, Pan Jezus nie pozwolił im też tam w tej Ewangelii na tej górze siedzieć na zawsze, nie? To była tylko jedna noc i potem z nimi zszedł na dół. Czyli nie pozwolił im być w tym na zawsze, bo wiedział, że jak się tam przyzwyczają, to zobaczcie, Piotr tam chciał budować namioty, Piotr tam chciał zostać na stałe, chciał tam wybudować mieszkanie, mówił tak mi tu dobrze, że ja chcę tu być już na zawsze. Otóż, kochani, o to chodzi w tej dzisiejszej opowieści, że musimy się nawracać również z rzeczy dobrych, które stają się uzależnieniem, które stają się przeszkodą, do tego, żeby czcić Pana Boga jako najważniejszego, jednego. Jeżeli coś się staje ważniejsze od Boga, nawet jeżeli to jest najpiękniejsza rzecz na świecie, najbardziej święta rzecz na świecie, ale nie jest Bogiem, a staje się nad Bogiem, to musimy się z tego nawrócić. Kochani, spróbujcie dzisiaj się trochę przyjrzeć temu, czy takich rzeczy w waszym życiu po prostu nie ma. Moi drodzy, moi kochani, bardzo wam dziękuję za kolejne nasze niedzielne spotkanie, z którego bardzo, bardzo się cieszę. Zapraszam oczywiście za tydzień na kolejne CNN, dzisiaj oczywiście jeszcze w niedzielę, mocno stronniczy z Ojcem Tomkiem, potem też będą pewnie historie potłuczone, jak wszystko pójdzie dobrze, więc bardzo serdecznie zapraszam jeszcze na ewentualne inne spotkania, jeżeli macie czas i są wam jakoś pomocne. No właśnie, od langusty też się można uzależnić i to nie jest dobre, wtedy trzeba langustę zabić. Naprawdę. Ściskam, pozdrawiam, błogosławię, miejcie proszę najlepszy możliwy dzień i miejcie się najlepiej na świecie. Z Bogiem, paaa...