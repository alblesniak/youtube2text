 Dzień dobry, szczęść Boże, dobry wieczór Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN i jak zawsze zapraszam na niedzielne kazanie. Proszę, posłuchajcie Ewangelii, którą dzisiaj czytamy w drugą niedzielę, zwykłą. Brzmi ona następująco, jest to Ewangelia, w sensie fragment Ewangelii św. Jana. Jan zobaczył podchodzącego ku niemu Jezusa i rzekł Oto Baranek Boży, który gładzi grzech świata. To jest ten, o którym powiedziałem po mnie przyjdzie mąż, który mnie przewyższył godnością, gdyż był wcześniej ode mnie. Ja go przedtem nie znałem, ale przyszedłem ochrzcić wodą w tym celu, aby się objawił Izraelowi. Jan dał takie świadectwo. Ujrzałem ducha, który zstępował z nieba jak gołębica i spoczął na nim. Ja go przedtem nie znałem, ale ten, który mnie posłał, abym chrzcił wodą, powiedział do mnie. Ten, nad którym ujrzysz ducha zstępującego i spoczywającego na nim, jest tym, który chrzci Duchem Świętym. Ja to ujrzałem i daję świadectwo, że On jest Synem Bożym. Moi drodzy, choć to w sumie zaczęło się już tydzień temu, to de facto dzisiaj zaczynamy tak naprawdę okres zwykły w Kościele. On już trwa, co prawda, od poniedziałku, poprzednia niedziela, niedziela Chrztu Pańskiego była początkiem okresu zwykłego, ale dzisiaj już tak mamy prawdziwą, zwykłą niedzielę zwykłą. A czego o tym mówię? Dlatego, że kochani, mogłoby się wydawać, że okres zwykły to jest taki okres nijaki w Kościele, nie? Że mamy takie specjalne okresy Adwent, Wielki Post albo specjalne okresy świętowania. Boże Narodzenie, potem Wielkanoc i tak dalej. Mamy też specjalne święta, mamy dni nadzwyczajne i spodziewamy się, że to będą takie szczególne dni. Uwaga! I w ogóle są, to prawda. Po to są specjalne okresy w Kościele, żeby rzeczywiście się uczyć przyjmować łaskę, po to są specjalne święta, żeby wydobywać na nowo różne aspekty naszej wiary. Ale kochani, to nie oznacza, że poza tymi okresami to jest właśnie tak zwyczajnie. Ta nazwa zwykły, myślę, jest trochę myląca. Ja pamiętam, będę do końca życia pamiętał, takie zdanie ojca Feliksa Bednarskiego. To jest taki dominikanin, który kiedyś żył w Krakowie, umarł już parę ładnych lat temu, miał chyba z 95, czy 6, czy 7 lat, kiedy umierał. Pamiętam ostatni czas jego życia, kiedy się odprawiało mszę świętą u niego w celi. On już nie mógł wychodzić, był już tak chory, że nie wychodził z celi, więc bracia codziennie przychodzili do niego do celi i tam u niego przy łóżku odprawiali mszę świętą razem z nim. I ojciec Feliks, zawsze jak widział ojca jakiegoś wchodzącego w zielonym ornacie, szczególnie właśnie po tym okresie Bożego Narodzenia albo po okresie Wielkanocnym, to często powtarzał takie zdanie, mówił No wreszcie, świętujemy tego Pana Jezusa nie małego, niecierpiącego, niezmartwychstałego, ale całego. I kochani, jest w tym naprawdę wielka mądrość. Okres zwykły to nie jest okres bez nadzwyczajnych tajemnic. To jest okres ze wszystkimi tajemnicami naraz. W okresie zwykłym nie koncentrujemy się na Panu Jezusie właśnie narodzonym albo umęczonym i zmartwychstałym, tylko na Panu Jezusie całym, na całej pełni tego, kim On był. Dlaczego to mówię? Dlatego, że dzisiaj, kochani, w tą jakby... no wiem, że to jest druga niedziela okresu zwykłego, ale de facto w pierwszą, prawdziwą, regularną niedzielę zwykłą mamy obraz baranka. I myślę, że to jest bardzo istotne, że na początku okresu zwykłego, na cały ten czas, który teraz będzie przez kilka ładnych tygodni, aż do Wielkiego Postu i potem znowu po Wielkanocy, Kościół nam pokazuje tutaj chodzi o baranka. Dlaczego? Kochani, Jan, kiedy wskazał Oto Baranek Boży, to posługiwał się bardzo mocnym symbolem. Bardzo mocnym symbolem, który w Biblii jest obecny w bardzo wielu wymiarach i większość Żydów, która słyszała to zdanie Oto Baranek Boży miała od razu różne skojarzenia z Pisma Świętego. Chciałem wam powiedzieć o dwóch. Bo chciałem wam pokazać coś z samego początku Pisma Świętego i coś z końca. Oczywiście Jan tego jeszcze nie znał, w sensie Jan Chrzciciel, bo jeszcze nie powstało apokalipsa, ale żebyśmy zobaczyli pewną klamrę barankową, bo ona pokazuje, do czego nas Kościół zaprasza w okresie zwykłym. Pierwsza klamra. A raczej pierwsza część klamry. Moi drodzy, w Księdze Rodzaju jest taka słynna scena, wiadomo, ją dobrze pamiętacie, kiedy Abraham na polecenie Pana Boga chce mu ofierować swojego syna Izaaka. To jest pewnego rodzaju próba, jakby raczej pokazanie tego, kto jest najważniejszy dla Abrahama. Jest ta scena taka bardzo dramatyczna, kiedy Izaak leży związany na drewnach, na których ma być spalony, Abraham podnosi do góry rękę z nożem, żeby zabić swojego syna Izaaka i wtedy nagle ta ręka jest chwycona przez anioła i anioł kieruje wzrok Abrahama w krzaki i mówi Abrahamie tam jest baranek. Tak naprawdę anioł mówi dokładnie to samo zdanie, które mówi potem Jan Chrzciciel. Mówi tam jest baranek od Boga, tam jest Boży baranek. Czyli anioł mówi tam jest ktoś, kto jakby chce ponieść śmierć zamiast twojego syna. Tam jest ktoś, że jeżeli nad czymś w twoim życiu wisi nóż, czyli to jest jakby nie do odratowania, nie? To jest takie coś, czego doświadczasz tam śmierci, doświadczasz tam upodlenia, doświadczasz końca, doświadczasz braku nadziei. No... taka sytuacja, gdzie wisi nad tobą nóż. To jest baranek, który chce ten nóż przyjąć na siebie. Nie ty, ale on. To jest pierwsza scena. I druga scena skończa Pisma Świętego z Apokalipsy. Może pamiętacie, w czwartym rozdziale jest taka scena, gdzie Jan Ewangelista ma takie widzenie tego, co się dzieje w niebie. Jest chyba jedynym człowiekiem, który został zaproszony do nieba bezpośrednio. I tam jest taki symboliczny... taka scena ta symboliczna z wielką księgą zapieczętowaną na siedem pieczęci. To jest księga, gdzie są wszystkie dzieje ludzkości, wszystkie nieszczęścia, szczęścia, historię każdego człowieka, jakby cała historia świata. I ta księga jest, jak mówi Biblia, zapieczętowana na siedem pieczęci. Czyli, mówiąc krótko, nie da się otworzyć tej historii. Nie da się jej przeczytać, nie da się jej zrozumieć, nie da się jej jakby ogarnąć. To jest w ogóle bardzo piękny symbol, że życie każdego człowieka jest dla tego świata, dla tego człowieka, w ogóle dla świata, nie do ogarnięcia, nie do przeczytania. Jakby nikt tego nie może zrozumieć, o co chodzi w historii tego świata. I Jan taki zapłakany patrzy, czy jest ktoś, kto mógłby to otworzyć, bo jakby nikt nie może. Te pieczęcie są tak silne, że nikt nie może. Jan bardzo płacze. Nikt poza Janem nie płacze, bo wszyscy wiedzą, że za momencik, i to jest dopisane w czwartym rozdziale, do tej księgi podejdzie baranek i po prostu otworzy te wszystkie siedem pieczęci i jakby odczyta całą tą historię świata. To baranek ją wytłumaczy, to baranek ją nazwie, baranek ją wreszcie odpieczętuje. Kochani, dlaczego to mówię? W okresie zwykłym Kościół nas zaprasza do najważniejszej, do w ogóle jedynej potrzebnej tajemnicy, która obejmuje całego Pana Jezusa. A o co chodzi? Pan Jezus jest kimś, dlatego jest nazwany barankiem, kto chce na siebie przyjąć te wszystkie sytuacje, gdzie ty doświadczasz noża, czyli tam, gdzie wisi nad tobą jakiś nóż. Pomyślcie o takich sytuacjach w waszym życiu, gdzie się czujecie zaraz na mnie spadnie nóż i po prostu zabije mnie. Te rzeczy, które mi się dzieją, te rzeczy, które mi się przydarzają, to wszystko, co się dzieje w moim życiu, ja już po prostu nie dam rady, ja już po prostu nie dźwignę tego. Za chwileczkę nóż spadnie na mój kark i już się nie podniosę. Może dosłownie prawie, że ktoś ma po prostu nóż na gardle, nie? W tej sytuacji, w której się znalazł. Mało tego, może też patrzysz na swoje życie i nie potrafisz go zrozumieć. Patrzysz na to wszystko, co ci się dzieje, na nieszczęście, na trudności, na jakieś tragedie, na twoje małżeństwo, na rodzinę, na pracę, na pieniądze, na oczywiście problemy z tym wszystkim związane i mówisz sobie nie ogarniam tego, ja tego po prostu nie rozumiem, ja w ogóle nie wiem, o co w tym wszystkim chodzi, nie? Jakby dlaczego moja historia wygląda tak, jak wygląda? Otóż uwaga, Kościół nam dzisiaj mówi Oto Baranek Boży, to jest Baranek. To jest Ten, który przyjmie na siebie twój nóż i to jest Ten, który może rozsłupłać, odczytać, rozerwać twoją historię. W sensie nazwać ją wreszcie, zobaczyć, jaka jest jej historia, jaki jest jej sens, do kogo ona prowadzi. Kościół nam dzisiaj pokazuje niezwykłe zaproszenie. Jest Baranek, który może to wszystko zrobić. Wiem, że oczywiście za chwileczkę powinno się pojawić pytanie No dobrze, ale to jak? Jak? W sensie jak tego doświadczyć? Kochani, bardzo ciekawa rzecz się dzieje tuż po tej scenie, już tego dzisiaj nie czytaliśmy w Ewangelii, ale jak ktoś poczyta dalej Ewangelię, to zobaczy, że tuż po tym wskazaniu Oto Baranek Boży podchodzą do Pana Jezusa, jakby wskazanego przez Jana, uczniowie Jana Chrzciciela, tam podchodzi Andrzej, podchodzi Piotr, podchodzi jeszcze paru, nie? i pytają nauczycielu, a skąd ty jesteś? W sensie kim ty jesteś? On mówi, że ty jesteś Barankiem Bożym. Co to znaczy w ogóle? Skąd ty się wziąłeś? I wtedy Jezus mówi bardzo proste zdanie Chodźcie, a zobaczycie. I oni za Nim idą i stają się Jego uczniami. Uwaga! To jest właśnie odpowiedź. Jeżeli chcesz tego wszystkiego doświadczyć od tego właśnie jest okres zwykły. To jest okres stawania się uczniem Pana Jezusa. Kto to jest uczeń Pana Jezusa? Pismo Święte potem zdefiniuje ucznia jako kogoś, kto we wszystkim towarzyszy Panu Jezusowi. Jak będą potem, pamiętacie, po śmierci Judasza będą dobierać kolejnego apostoła, nie? Macieja kiedy wybiorą, zadają pytanie kim ma być ten ktoś? To będą sobie... to ma być ktoś taki, kto nam towarzyszył od początku, kto brał udział we wszystkim, co Pan Jezus robił. Czyli chodzi o kogoś, kto jest po prostu towarzyszem Pana Jezusa, kto jest bardzo blisko Niego. Otóż uwaga, jak się doświadcza tego, że baranek przyjmuje na siebie twój nóż, że baranek może rozsłupać twoją historię? Musisz stać się Jego uczniem. Kochani, to się nie staje w jednorazowym wydarzeniu, że zostaniesz i powiesz Dobra, to jestem uczniem. Nie, zobaczcie, że bycie uczniem to znaczy pójście do szkoły. Czyli zaczynam chodzić do kogoś na lekcje, dzień w dzień go słuchać, brać jego zadania, brać jego ćwiczenia, brać naukę, którą mi daję, przyswajać ją. To, kochani, trwa lata. Żeby stać się naprawdę dobrym uczniem, to zobaczcie, potrzeba wielu lat. Kochani, to jest to, co ja wam już od wielu lat na tym moim kanale w kółko powtarzam. Moje główne zadanie to jest zaprosić was po prostu do relacji z Panem Jezusem. A tylko, że jeżeli w niej będziemy, jeżeli w tej relacji będziemy postępować, to wtedy On przyjmie na siebie nasz nóż, to wtedy On rozsłupa nasze historie. Zostań uczniem Pana Jezusa. To jest doświadczysz, że On jest Barankiem Bożym. Moi drodzy, moi mili, to by było na tyle w tym naszym dzisiejszym C1. Kończę już, bo mi się ściemnia. Nagrywam to przy zachodzie słońca, już słońce zachodzi. Mam nadzieję, że zapragniecie dzisiaj Baranka Bożego, że zechcecie być jeszcze bardziej Jego uczniami, że ci, którzy już jesteście, postąpicie dalej w tym uczniostwie, ci, którzy nie jesteście, wreszcie pójdziecie do Jego szkoły, zaczniecie z Nim być, bo nie ma nic lepszego, niż zostać uczniem Baranka. Moi drodzy, tyle na dzisiaj. Ściskam was, pozdrawiam, wieczorem zapraszam na nocnego vloga, który pewnie dzisiaj będzie i w ogóle na wszystkie inne spotkania i vlogi. Miejcie się, proszę, najlepiej na świecie. Z Bogiem, pozdrawiam, paaa...