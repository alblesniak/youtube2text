 Dzień dobry, szczęść Boże, dobry wieczór, moi drodzy, bardzo was serdecznie witam w naszym kolejnym niedzielnym spotkaniu z cyklu CNN, czyli komentarzy do niedzielnych czytań. Mamy dzisiaj, kochani, uroczystość w tę niedzielę 15 sierpnia Najświętszej Marii Panny w Niebowziętej. Mamy dzisiaj zestaw bardzo pięknych czytań. Przeczytam wam pierwsze, aczkolwiek musimy spojrzeć na pewną całość, ale posłuchajcie proszę pierwszego czytania. To jest fragment z Apokalipsy św. Jana Apostoła. Taki, kochani, mamy dzisiaj fragment. Świątynia Boga w niebie się otwarła i Arka Jego przymierza ukazała się w Jego świątyni. Potem wielki znak ukazał się na niebie. Niewiasta obleczona w słońce i księżyc pod jej stopami, a na jej głowie wieniec z gwiazd dwunastu, a jest brzemienna i woła cierpiąc bóle i męki rodzenia. I inny znak ukazał się na niebie. Oto wielki smok barwy ognia, mający siedem głów i dziesięć rogów, a na głowach Jego siedem diademów. A ogon Jego zmiata trzecią część gwiazd nieba i rzucił je na ziemię. I stanął smok przed mającą rodzić niewiastą, ażeby, skoro porodzi, pożreć jej dziecię. I porodziła syna, mężczyznę, który wszystkie narody będzie pasł rózgą żelazną. I zostało uniesione jej dziecię do Boga i do Jego tronu. A niewiasta zbiegła na pustynię, gdzie miejsce ma przygotowane przez Boga. I usłyszałem donośny głos mówiący w niebie. Teraz nastało zbawienie potęga i królowanie Boga naszego i władza Jego pomazańca. Moi drodzy, chciałbym, żebyśmy wyszli od tego fragmentu Apokalipsy, potem sobie, tak jak mówię, dołożymy do tego jeszcze Ewangelię, bo bardzo jest nam dzisiaj potrzebny pewien kontrast, pewnego rodzaju złożenie tych dwóch tekstów, bo niesamowita rzecz z niej wychodzi. Kochani, zobaczcie, że jednym z najważniejszych obrazów tego dzisiejszego fragmentu, oprócz oczywiście obrazu na święto Marii Panny, znaczy... ona tu nie jest tak nazwana, ale wiemy, że o nią chodzi, o niewiastę, która właśnie rodzi potomstwo, które będzie wielkie, ona jest też taka pokazana w takim symbolu bardzo chwalebnym, to mamy bardzo wielki, ważny symbol, który znamy w ogóle, kochani, z życia, tylko on tu jest symbolicznie jakby narysowany. Chodzi o tego smoka. Chodzi, kochani, o smoka wielkiego, potężnego potwora, który ma siedem głów, dziesięć rogów, na tych głowach ma siedem diademów i tak dalej. Kochani, wiecie doskonale, że obraz tego smoka to jest symbolicznie pokazane zło. To jest symbolicznie pokazany szatan, całe jego królestwo, nawet nie chodzi tylko o jego osobę, tylko w ogóle o wszystkie jego działania w tym świecie. Kochani, i ten obraz jest bardzo potężny. Moi drodzy, te symbole można oczywiście czytać na różne sposoby, ale jednym z takich najbardziej powszechnych jest następujący. W sensie tak można patrzeć na te symboliczne rzeczy w tym smoku. Co to jest siedem głów? Kochani, głowa to jest oznaka myślenia, mądrości, wiedzy, takiego poznania tego świata, albo raczej czytania tego świata za pomocą swojej głowy. Zobaczcie, szatan, jego królestwo ma siedem głów. Co to znaczy? To są wszystkie głowy świata. Mówiąc krótko, zło jest niesamowicie pomysłowe. Zło może wykorzystać wszystkie najgenialniejsze ludzkie zdolności umysłowe. Kochani, zobaczcie, jak spojrzymy na historię świata, ile genialnych ludzkich pomysłów, które same w sobie nie były oczywiście niczym złym, ile mądrości ludzkiej zostało przez złego wykorzystane do wojen, zbrodni, czynienia zła drugiemu człowiekowi itd. Kochani, zło jest po prostu niezwykle przemyślne. Zło jest, można powiedzieć, wręcz genialne w swojej pomysłowości, jak zniszczyć człowieka, jak zniszczyć ten świat. To zło naprawdę ma siedem głów. Ono po prostu główkuje od rana do wieczora. Ma dziesięć rogów. Kochani, rogi to jest symbol siły. To jest symbol na przykład rogi byka, to jest symbol czegoś, co po prostu jak taranem wchodzi w rzeczywistość i zwycięża, bo jest bardzo potężne. Ma dziesięć, czyli zobaczcie, to jest również taka pełna liczba. Zło jest niezwykle silne. Zło ma ogromną potęgę w sobie i w możliwości swojego działania i jest jak po prostu byk parujący przez ten świat, który wszystko może po prostu pokonać, usunąć tym swoim rogiem. I ma również siedem diademów na tych głowach. Co to znaczy? No, diadem to jest oznaka władzy. Czyli zło, kochani, w tym świecie się panoszy. Zło wydaje się być znacznie silniejsze od dobra. W bardzo wielu miejscach na świecie zło wygrywa, zło ma władzę. Zło obejmuje swoje panowanie nad ludźmi, nad rodzinami, nad narodami. Jakby ma ogromny potencjał władzy. Kochani, pomyślcie, bo to jest teraz coś, co warto sobie przełożyć na takie bardzo konkretne nasze życie. Nie, nie chodzi... bo ja wiem, że w tym fragmencie to jest taka wielka, apokalityczna wizja w ogóle ogólnoświatowa, wręcz taka dotycząca całego uniwersum. Nie, to się dzieje, kochani, bardzo konkretnie w naszym życiu. Gdzie możesz mieć takie poczucie, że po prostu zło ma ciągle nowe pomysły, jak cię zniszczyć. Gdzie po prostu dzieją ci się ciągle nowe rzeczy i ono ciągle wymyśla, jak się jedno skończy, zaczyna się nowe, jeszcze bardziej potworne i jakby masz takie wrażenie, że cały czas świat kombinuje, żeby tylko cię skrzywdzić, żeby tylko cię zniszczyć. Na pewno bardzo wielu z nas ma doświadczenie, że zło jest po prostu przepotężne, że w naszym życiu zło wygrywa. Nawet w nas samych, kiedy my chcemy dobra, to ono ze swoim grzechem, ze swoim złem nam się po prostu narzuca i wchodzi jak taran w nasze serca, w nasze głowy, w nasze ciała i niestety wygrywa. Zło, kochani, w bardzo wielu miejscach naszego życia, a czasem w ogóle ogarniając wszystko, po prostu ma władzę. Ja miałem taki okres w swoim życiu, myślę, gdzie byłem przekonany, że to zło ma władzę nade mną. Nie Pan Bóg, nie jakieś dobro, nie miłość, tylko zło. Że to ono panuje we mnie. Ja na to oczywiście pozwalałem, to jasne, ale ono po prostu mnie podbiło, ono mnie zwyciężyło. Kochani, myślę, że ten obraz Smoka, taki trochę właśnie, nie wiem... odległy, apokaliptyczny, tak? jakieś siedem głów, dziesięć rogów, siedem diademów, jak się na to spojrzy, kochani, tak bardzo blisko, to to jest bardzo taki codzienny obraz. Zło, które ciągle wymyśla nowe rzeczy, żeby nas zniszczyć, zło, które jest po prostu od nas nieskończenie czasem silniejsze i zło, któremu się poddajemy, mimo że chcemy inaczej. Zobaczcie, co jest temu złu przeciwstawione. I tu bym się chciał odnieść, kochani, nie do obrazu tego z początku apokalipsy, tej takiej Maryi wśród gwiazd i tak dalej, tylko do obrazu z Ewangelii. Kochani, jeżeli poczytacie dzisiejsze czytanie, mam nadzieję, że to zrobicie, to zobaczycie, że dzisiaj Ewangelia mówi o spotkaniu Maryi z Elżbietą, czyli w tym czasie, kiedy Maryja się dowiaduje, że zostanie Matką Pana Jezusa, kiedy właśnie poczęła i idzie służyć swojej krewnej tak na kilka miesięcy. Kochani, tam Maryja ma prawdopodobnie jakieś 14-15 lat. Wiem, że nam się to wydaje bardzo dziwne, tak? Boże... w takim wieku dziecko? No wtedy to było dosyć normalne. Maryja ma 14-15 lat, jest dziewczyneczką, nie jest żadną panią na gwiazdach, nie jest żadną kobietą, która depcze głowę smoka. Nie, jest 14-letnią dziewczynką, która nie ma nic do powiedzenia w tym świecie. Absolutnie nic. Kochani, gdyby poszukać jakiegoś, nie wiem... najbardziej kruchego, najbardziej słabego, najbardziej takiego, nie wiem... niepoważanego symbolu, to to jest właśnie taki. No można by jeszcze oczywiście dziecko tam włożyć, ale wtedy dziecko nie mogłoby mieć, w sensie takie małe dziecko, to nie mogłoby być w stanie błogosławionym. Natomiast ona jest, że tak powiem, u kresu swojej ułomności, swojej maleńkości, swojej znikomości. Pomyślcie sobie w ogóle... ta Elżbieta, nie? To jest tam wiekowa kobieta. Wiemy, że Elżbieta poczęła naprawdę w wieku tam, nie wiem... 60 czy 70 lat. To była doświadczona, dorosła, dojrzała, poważna kobieta. Miała męża, który był kapłanem, poważnym człowiekiem. Nie było im łatwo, bo nie mieli dzieci wcześniej, ale to byli naprawdę dojrzali, poważni ludzie. I przychodzi do tej Elżbiety czternastolatka. I zobaczcie, co do niej mówi Elżbieta. To jest niesamowite. Elżbieta mówi, że ona jest błogosławiona między niewiastami. Kochani, ja wiem, że nam to zdanie się tak już wyświechtało, nie? Przez różaniec doskonale je znamy. Oczywiście dobrze, że je doskonale znamy. Ale nie wiem, czy wiecie, część z was pewnie wie, ale nie wszyscy, że to jest cytat oczywiście ze Starego Testamentu, a dokładnie z dwóch miejsc. Dlatego, że to zdanie się błogosławiono między niewiastami powtarza się w dwóch miejscach w Starym Testamencie. Jako jedno występuje w historii Judyty, drugie występuje w historii Jael z Księgi Sędziów. One mają bardzo podobne historie. Oby dwie te kobiety wyzwoliły swój naród spod pogańskiego panowania, gdzie obce narody, kiedy mówię narody, mam na myśli obce armie męskie, niszczyły Izrael. I obie te kobiety w pojedynkę, Jael i Judyta same, pokonały tych przeciwników. I kiedy to zwycięstwo się dokonało, to o nich powiedziano, one są błogosławione między niewiastami, między kobietami. To powiedziano o Jael, kiedy pokonała wroga i to powiedziano o Judycie. I zobaczcie, Elżbieta widzi przed sobą czternastolatkę, o której domyśla się właśnie, jak ją Duch Święty oświeca, że ona jest w ciąży. I ona mówi, że ta kobieta, która przed nią stoi, to jest jak Jael i jak Judyta. Ona sama jedna pokona niezliczone rzesze wrogów. Ona już to wiedzi. I oczywiście wiadomo, że będzie chodziło o Pana Jezusa, którego Maria poczęła właśnie i Go potem narodzi, ale w tej czternastolatce ona już widzi tę potęgę całą. To, co Bóg zrobi w jej życiu. Mało tego, nie tylko zrobi w jej życiu, tylko zrobi w życiu całego świata. I oni chcieliby, żebyście sobie zestawili te dwa obrazy. Kiedy widzimy ten świat, kiedy widzimy całe zło, które się w nim dzieje, kiedy widzimy też, kochani, zło w Kościele, które się dzieje, to wiem, że czasem się czujemy, ja się tak bardzo często w życiu czułem i myślę, że czasem dałem się temu zupełnie pochłonąć, takiemu obrazowi, jak przed wielkim smokiem, który ma siedem głów, dziesięć rogów, siedem diademów, który zionie ogniem, który po prostu jest przepotężny, jednym machnięciem ogona po prostu zmazuje jedną trzecią nieba. Kiedy patrzę na to, co ja mam kontra temu, co my w Kościele mamy, co moglibyśmy zaprezentować, to mamy, no właśnie, jak taką czternastolatkę, która jest nikim, która nic nie umie, która nic nie może, która nie ma żadnej władzy, która względem takiego smoka nie ma nic do powiedzenia. Ale Elżbieta ma takie oczy, że w tym kimś nikim widzi już wielkie zwycięstwo. Kochani, potrzebujemy oczu Elżbiety. Potrzebujemy oczu Elżbiety, żeby nie dać się pokonać temu wielkiemu smokowi, ale zobaczyć, że jeżeli nawet to, co najbardziej znikome, to, co po prostu żadne w tym świecie, ale kiedy jest oddane Bogu, tak jak Maryja, kiedy jest całe wypełnione Bogiem, tak jak Maryja, to to nic pokona ten świat. To to, co nie ma żadnego znaczenia, będzie jak Jael i jak Judyta, które w pojedynkę same pokonały wrogie armie. To jest o nas, kochani. Oczywiście nie o nas samych, to jest o nas wtedy, kiedy mamy w sobie Jezusa. Wtedy, kiedy jesteśmy tak blisko z Bogiem, kiedy jesteśmy wypełnieni Jezusem, wtedy można o nas mówić błogosławiona między niewiastami, błogosławiony między mężczyznami. Kochani, potrzebujemy oczu Elżbiety, dlatego że Bóg zwycięży w tej naszej nicości, w tej naszej słabości, w tym naszym nic, jeżeli tylko Mu to oddamy, to On pokona wszystko. To jest, kochani, niesamowita opowieść dzisiaj o tym, że zło, chociaż wydaje się tak wielkie i potężne, a my wydajemy się tacy mali i znikomi, to to zło nie ma żadnych szans. Moi drodzy, moi mili, moi kochani, dziękuję wam bardzo serdecznie za kolejne spotkanie niedzielne, bardzo piękne dzisiaj święto. Świętujcie dzisiaj z Miriam, z Najświętszą Marią Panną, ależ ona jest niesamowita. Widzimy się za tydzień w kolejnym odcinku niedzielnym. Ściskam was, pozdrawiam, błogosławię i zapraszam do następnych różnych spotkań. Z Bogiem, pa pa...