 Muzyka Jezus znowu ukazał się nad Morzem Tyberiackim, a ukazał się w ten sposób. Byli razem Szymon Piotr, Tomasz zwany Didymos, Natana Elskany Galilejskiej, synowie Zebedeusza oraz dwaj inni z Jego uczniów. Szymon Piotr powiedział do nich, idę łowić ryby. Odpowiedzieli mu, idziemy i my z tobą. Wyszli więc i wsiedli do łodzi, ale tej nocy nic nie złowili. Gdy ranek zaświtał, Jezus stanął na brzegu, jednakże uczniowie nie wiedzieli, że to był Jezus. A Jezus rzekł do nich, dzieci czy nie macie nic do jedzenia? Odpowiedzieli mu, nie. A on rzekł do nich, zarzućcie sieć po prawej stronie łodzi, a znajdziecie. Zarzucili więc i z powodu mnóstwa ryb nie mogli je wyciągnąć. Powiedział więc do Piotra ów uczeń, którego Jezus miłował, to jest Pan. Szymon Piotr usłyszawszy, że to jest Pan, przywdział na siebie wierzchnią szatę, był bowiem prawie nagi i rzucił się w morze. Reszta uczniów dobiła łodzią, ciągnąc za sobą sieć z rybami. Od brzegu bowiem było niedaleko, tylko około dwustu łokci. A kiedy zeszli na ląd, ujrzeli żarzące się na ziemi węgle, a na nich łożono ryby oraz chleb. Rzekł do nich Jezus, przynieście jeszcze ryb, któreście teraz łowili. Poszedł Szymon Piotr i wyciągnął na brzeg sieć pełną wielkich ryb w liczbie 153. A pomimo tak wielkiej ilości sieć się nie rozerwała. Rzekł do nich Jezus, chodźcie posilcie się. Żaden z uczniów nie odważył się zadać mu pytanie, kto ty jesteś. Bo wiedzieli, że to jest Pan. A Jezus przyszedł, wziął chleb, podał im i podobnie i ryby. To już trzeci raz, jak Jezus ukazał się uczniom od chwili, gdy zmartwychwstał. W poniedziałek wielkanocny odprawiałem mszę świętą u sióstr Kalkutanek w Łodzi. To oczywiście jak zawsze msza u sióstr Kalkutanek była msza razem z ich podopiecznymi, czyli bezdomni, chorzy i ludzi, którym w jakiś sposób życie się bardzo trudno poukładało. I między innymi, kiedy udzielałem komunii, to musiałem pójść do takiego osobnego pomieszczenia, gdzie leżało kilku chorych, takich, którzy już nie mogli przyjść na mszę, więc trzeba było im zanieść na święty sekrament. Między innymi był tam Pan Zbyszek. Wyglądał na jakieś 70 lat. Nie wiem na co był chory, nie wiem co mu było. Wyglądał dosyć mizernie. Leżał na łóżku. Kiedy do niego poszedłem z komunią, żeby ją udzielić, to on się strasznie obruszył i powiedział, że nie. A chodziło mu o to, że nie będzie przyjmował na leżąco. Spróbował się podnieść i usiadł na tym łóżku. Było widać, że wszystko go chyba strasznie boli. I dopiero wtedy przyjął komunię. Mówię o tym dlatego, że jak zobaczyłem Pana Zbyszka i zobaczyłem to, co zrobił, to mi się przypomniał św. Piotr. To znaczy, przypomniało mi się to, co dzisiaj było czytane w Ewangelii. Św. Piotrek zobaczył Pana Jezusa, mimo że był na łodzi i pewnie był półnagi, no bo pewnie łowił ryby, więc nie był w jakichś oficjalnych szatach. To kiedy go zobaczył i miał się rzucić w pław w to jezioro, żeby do niego popłynąć, to zrobił absurdalną rzecz. Ubrał się. Po to, żeby pływać, to założył suknię i w tej sukni popłynął. Tak sobie zawsze myślę, kiedy to czytam, że w św. Piotrze była taka myśl, nie mogę stanąć przed Panem Jezusem jak wieśniak. Skoro to jest mój mistrz, skoro to jest zmartwychwstały Pan, a ja mam przed Nim stanąć, no to nie polecę tam półnagi, tylko się ubiorę, nawet jeżeli będę musiał płynąć i pewnie będę wyglądał jeszcze gorzej, no bo będę cały mokry. Strasznie mi się ten św. Piotr tam podoba. Jest coś niezwykłego w jego takiej chęci, żeby stanąć przed Panem Jezusem, mimo że wie, że to będzie dosyć żenujące, to jednak, żeby zachować jakiekolwiek pozory tego, że się stara, tego, że mu bardzo zależy. Słuchajcie, skąd się to wzięło w św. Piotrze? Bo ja kiedy sobie o nim myślę, szczególnie w tym tygodniu teraz, kiedy jesteśmy między Zmartwychwstaniem a Świętem Miłosierdzia, to myślę, że strasznie warto popatrzeć na św. Piotra, bo w nim doskonale widać to, co ma się w nas stać między Zmartwychwstaniem a Świętem Miłosierdzia. Skąd się wzięło w Piotrze takie przekonanie, taka chęć, taka żarliwość, żeby przed tym Panem Jezusem stanąć w jakikolwiek godny sposób. Jak sobie poczytacie wszystkie fragmenty, kiedy Pan Jezus coś mówi po Zmartwychwstaniu do różnych ludzi, do kobiet, do uczniów, do tych wszystkich, których tam spotyka, do Marii Magdaleny, to jest tam taki szczegół, który zawsze mnie jakoś tak uderza. Otóż Pan Jezus zawsze mówi, jak chce, żeby przekazać innym tę wiadomość, że Zmartwychwstał, to mówi, przekażcie moim uczniom i Piotrowi. Zawsze to dodaje. W sensie, wymienia wszystkich uczniów razem, tak do kupy, a zawsze na końcu jeszcze dodaje, i koniecznie powiedzcie Piotrowi. Jak sobie zobaczycie, to tych tekstów jest bardzo dużo. Zawsze Pan Jezus robi jeszcze takie wyszczególnienie na końcu, żeby koniecznie Piotrowi powiedzieć, że Zmartwychwstał. Tak sobie myślę, że z Piotrem musiało być tak, po tym Zmartwychwstaniu, a tak naprawdę po męce, że Piotr już przestał wierzyć w to, że on się nadaje do czegokolwiek. Pan Jezus pewnie znając Piotra i znając jego sposób myślenia, pewnie był przekonany i miał pewnie rację, że Piotr gdzieś siedzi w jakimś kącie i ma samobójcze myśli. W sensie, po tym jak zdradził Pana Jezusa, po tym jak jako głowa kolegium apostolskiego wyparł się go twarzą w twarz, to przypuszczam, że potem znając jego głupotę i nierozumność, to był przekonany, że to tyle. W sensie, że już nie ma dla niego szansy powrotu. I myślę, że dlatego Pan Jezus zawsze mówił przekażcie moją uczniom i Piotrowi. Tak jakby był przekonany, że jak przyjdzie ktoś do uczniów i powie Pan was woła, bo Zmartwychwstał, to wszyscy pójdą, a Piotr zostanie. I będzie siedział gdzieś tam w kącie i sobie pomyśli no może on i tak, ale na pewno nie wołał. Może nie ten, kto tam słyszał, mówił nie, nie. Powiedział Piotrowi też. I tak sobie myślę, że tutaj ta scena, kiedy Piotr spotyka Pana Jezusa nad tym jeziorem, to on dlatego jest taki żarliwy. On dlatego tak strasznie chce być godny. On dlatego tak się chce odwdzięczyć. Bo on, przypuszczam, ma w głowie cały czas to słowo i Piotrowi. W sensie, on musiał wiedzieć, że Pan Jezus o niego walczy. Że Pan Jezus za każdym razem specjalnie trochę dla Niego wzywa do przyjścia do Zmartwychwstałego. I to jest myślę coś, co strasznie warto zauważyć w tym tygodniu, który teraz mamy. Jeżeli ktoś ma takie poczucie, że się może trochę nie nadaje, że grzechów może za dużo, że się nawracacie i nic z tego nie wychodzi, to Pan Jezus mówi to dokładnie tak samo jak tam. Przekażcie wspólnocie na mszy w Maciejówce Izbyszkowi, jeśli tu siedzi jakiś Izbyszek. I Ani. I tam jest Twoje imię włożone. Na pewno Pan Jezus tam cały czas woła, przekażcie tym wszystkim ludziom i Malinie, bo nie będzie mu się chciało przyjść. Przekażcie to Szustakowi, bo ten to już na pewno. Pomyślcie, że jesteście tam w tym ostatnim zdaniu. Że jeżeli coś tam jest w was tak, że sobie mówicie, nie bardzo to dla mnie, nie bardzo potrafię, nie bardzo umiem, to On tam na końcu tego zdania wypowiada Twoje imię. Tak jakby chciał zupełnie specjalnie Ciebie zawołać. Na tym polega Miłosierdzie Jego. Na tym polega Jego nieskończona chęć, żeby walczyć o tych, którzy zawiedli. A w tej Ewangelii jest jeszcze w związku z tym Miłosierdziem jedna bardzo piękna rzecz. Jak zauważyliście, jest tam wymienione, że zebrali 153 ryby. I różnika z nadzieje ze mną zawsze się zawsze podniecają tym 153. I to wszystko strasznie fajnie. Tylko, że tam nie jest 153 ryby, tylko 154. Zauważyłem to dopiero ostatnio. Dlatego, że 153 ryby to przynieśli apostołowie, a przecież Pan Jezus miał jeszcze jedną rybę na tym ognisku. Tak jest napisane, że tam przygotował ognisko, na ognisku się smażyła jedna ryba i Pan Jezus kazał, żeby resztę donieść. Czyli liczba, którą powinniśmy się zajmować to nie jest 153, tylko 154. A to ważne. W sensie ważne szczególnie dla św. Piotra. Słuchajcie, on jest Żydem i dla niego wszelkie liczby są niezwykle istotne. Co to jest 154? 154 to jest 2x77. A Piotr zna doskonale liczbę 77, bo kiedyś o nią pytał. Piotr kiedyś był u Pana Jezusa pytać, czy ma przebaczyć 7 razy, a Pan Jezus mu powiedział Piotrek nie 7, tylko 77. Czemu tam jest 2x77? Dlatego, że Żydzi, kiedy chcą powiedzieć o najwyższym stopniu czegoś, to nie posiadają stopnia wyższego, tylko 2 razy powtarzają to samo słowo. Jak chcą powiedzieć, że coś jest najpiękniejsze ze wszystkich pięknych, to mówią piękne, piękne. Jak chcą powiedzieć, że jakaś pieśń jest nad wszystkimi pieśniami, to mówią pieśń, pieśń. Panie Jezus tam siedzi w tym ognisku i mówi do Piotrka będę Ci przebaczał w stopniu najwyższym. W sensie 77, 77. Będę Ci przebaczał i przebaczał i przebaczał, aż w końcu zrozumiesz, że Ci przebaczyłem. Bardzo bym chciał, żebyście to dzisiaj usłyszeli. Jeżeli gdzieś myślicie, że może na jakieś miłosierdzie nie zasługujecie, albo nawet może zasługujecie, ale nie potraficie odpowiedzieć, to zobaczcie Pana Jezusa, to zobaczcie Pana Jezusa, który to wszystko robi dla św. Piotra. Ja myślę, że On w ogóle w tym tygodniu to staje przed każdym człowiekiem i Go prosi, żeby przyjął miłosierdzie. To jest w ogóle coś niewiarygodnego. W sensie Bóg, który prosi, żeby przyjąć Jego miłosierdzie. Zobaczcie, w tej Ewangelii On przychodzi do uczniów i mówi dzieci, czy macie coś do jedzenia? W sensie głodny jestem, niech mi ktoś pomoże. To jest niezwykłe, że Pan Jezus z martwych stał, który mógł sobie, że tak powiem, wyczarować każdy chleb, każdą rybę, co tylko chciał, przychodzi do tych nic nie rozumiejących gości i prosi, żeby oni Go nakarmili. To jest Jego pokora. Ja myślę, że przez cały ten tydzień, przez całą oktawę, aż do miłosierdzia Bożego, a tak naprawdę oczywiście na zawsze, to On stoi przed każdym i prosi, weź moje miłosierdzie, weź moje przebaczenie. Nawet jeśli już brałeś tysiąc razy i myślisz, że to już nie da rady, to weź jeszcze raz. Weź, proszę Cię, bo jestem strasznie głodny, żeby Ci tego miłosierdzia okazać.