 Dzień dobry, szczęść Boże, dobry wieczór. Kochani, witam was bardzo serdecznie w kolejną niedzielę, w kolejnym kazaniu do okienka, czyli w CNN. Tak jak zawsze, zapraszam najpierw na Ewangelię, którą dzisiaj czytamy w Kościele. Z Ewangelii według św. Mateusza. Gdy Jezus posłyszał, że Jan został uwięziony, usunął się do Galilei. Opuścił jednak Nazaret, przyszedł i osiadł w Kafarnaum nad jeziorem, na pograniczu ziem Zabulona i Neftalego. Tak miało się spełnić słowo proroka Izajasza. Ziemia Zabulona i ziemia Neftalego, na drodze ku morzu, za Jordanie, Galilea pogan. Lud, który siedział w ciemności, ujrzał światło wielkie i mieszkańcom cienistej krainy śmierci wzeszło światło. Odtąd Jezus począł nauczać i mówić Nawracajcie się, albowiem bliskie jest Królestwo Niebieskie. Przechodząc obok jeziora galilejskiego, Jezus ujrzał dwóch braci, Szymona, zwanego Piotrem, i jego brata Andrzeja, jak zarzucali sieć w jezioro, byli bowiem rybakami. I rzekł do nich Pójdźcie za Mną, a uczynię was rybakami ludzi. Oni natychmiast zostawiwszy sieć, poszli za Nim. A idąc stamtąd dalej, ujrzał innych dwóch braci, Jakuba, syna Zebedeusza, i brata jego Jana, jak z ojcem swym Zebedeuszem naprawiali w Łodzi swe sieci. Ich też powołał. A oni natychmiast zostawili Łódź i ojca i poszli za Nim. I obchodził Jezus całą Galileę, nauczając w tamtejszych synagogach, głosząc Ewangelię o Królestwie i lecząc wszelkie choroby i wszelkie słabości wśród ludu. Moi drodzy, jest w internecie, na YouTubie, bardzo wiele takich filmików, które się nazywają 5 sposobów na coś, albo 10 sposobów na coś, albo ileś tam sposobów na coś. Ten filmik będzie pewnego rodzaju odpowiedzią na zazwyczaj głupie filmiki o pięciu sposobach na coś, dlatego, że to będzie film o pięciu, albo raczej to będzie kazanie o pięciu sposobach na chrześcijanina, który jest bardzo potrzebny w tym świecie. Otóż mam takie przekonanie, czytając sobie tę Ewangelię, a też muszę przyznać, że sięgnąłem do takiego bardzo starego kazania księdza Piotra Pawlukiewicza, który komentuje tę Ewangelię, które mnie niezwykle zainspirowało i mam takie przekonanie, że jest tutaj opisane naprawdę pewnie więcej niż pięć, ale o pięciu chciałbym opowiedzieć, sposobów na to, jacy chrześcijanie dzisiaj w świecie mogą zrobić furorę. I nie w takim sensie, że staną się popularni, nie w takim sensie, że świat ich przyjmie i uzna, tylko tacy, którzy są po prostu bardzo temu światu potrzebni. Czyli takie cechy, za którymi ten świat tęskni i o których marzy. I byłoby super, żeby chrześcijanie byli kimś takim. Spróbujmy więc, mam nadzieję, że krótko, przyjrzeć się pięciu rzeczom, które są w tej Ewangelii, które pokazują pięć sposobów na to, jak z chrześcijanina zrobić kogoś wyjątkowego. Pierwsza rzecz, pierwszy sposób. Zauważcie, że mamy w tej Ewangelii dzisiaj, najmniej w jej dłuższej wersji, bo czytałem wam dłuższą wersję, w kościołach się różnie dzisiaj czyta. Jest też opis powołania uczuć i właśnie na tym fragmentzie chciałbym się skupić. W tym opisie najpierw Pan Jezus spotyka pierwszych dwóch braci, czyli Piotra i jego brata Andrzeja. Jest tam taka krótka informacja, że byli rybakami. Kochani, właśnie w kradzaniu księdza Piotra Pawlugiewicza znalazłem niesamowitą inspirację. Już wielokrotnie sobie o tym myślałem, ale to jest coś niesłychanego. Dlaczego Pan Jezus wybrał właśnie rybaków? Otóż ksiądz Piotr mówi, że wybrał ich dlatego, że to byli ludzie, którzy robili w tym, czego nie widać. Na tym polega praca rybaka, a też w sumie praca każdego wędkarza. Zauważcie, szczególnie w tamtym czasie, kiedy nie było żadnych sposobów, żeby zajrzeć pod wodę, nie było żadnych sposobów, urządzeń ani żadnej techniki, która pozwoliła by sprawdzić, co się dzieje w głębokiej wodzie, w jakichś jeziorach, oceanach, morzach, to rybacy to byli ludzie, którzy nieustannie próbowali, że tak powiem, po zewnętrznych oznakach zobaczyć, co jest w środku. To się wiąże z takim bardzo prostym przykładem, że jakbyście wzięli kogoś, kto zupełnie nie ma pojęcia o łowieniu ryb i byście go posadzili obok wędkarza, który siedzi i patrzy na spławik, no to ktoś mógłby sobie pomyśleć, że chodzi o spławik, że ludzie np. dwóch wędkarzy, którzy siedzą razem i to lepiej się upływa, lepiej się obraca, lepiej się kłania itd. Natomiast każdy, kto wie, o co chodzi w rybach, wie, że dobry wędkarz, dobry rybak, patrząc na spławik, wie, co się dzieje pod spodem, wie, co się dzieje w głębinach. I kochani, to jest pierwsza cecha chrześcijanina, strasznie potrzebna w tym świecie. Czyli chrześcijanin, który patrzy na rzeczywistość, który widzi różne rzeczy, zjawiska, widzi ludzi, widzi ich zachowania, ale nie chodzi o ludzi. Myślę, że bardzo nam brakuje chrześcijanom takiego wpatrywania się w to, co niewidzialne. I nawet nie chodzi mi o taką rzeczywistość duchową, w tym sensie, że nie zwracajmy uwagi tylko na rzeczy materialne, ale patrzmy też na rzeczy duchowe. Nie o to mi chodzi. Tylko kiedy patrzymy na zachowanie np. ludzi wrogich Kościołowi, ludzi, którzy czynią zło, grzeszników, naszych bliskich, którzy może czynią jakieś zło, to prawdziwy chrześcijanin to jest ktoś, kto potrafi po różnych zewnętrznych rzeczach, po różnych zachowaniach, emocjach, po różnego rodzaju czynach i grzechach, że tak powiem, domyślić się, jaka bieda za tym stoi, gdzie tam w głębinie kryje się coś bardzo, bardzo ważnego i tak naprawdę tę biedę chce dotknąć, tej biedy chce jakby... chce ją złowić. Kochani, my bardzo często chrześcijanie jesteśmy tacy powierzchowni w sensie, mówimy, tam są źli ludzie, tam są złe rzeczywistości, tam są grzechy i że tak powiem, wszystko na temat. Nie, kochani. W tym sensie zawsze stoi bardzo głęboka rzeczywistość i chrześcijanin to powinien być ktoś, to jest pierwszy sposób na chrześcijanina, kto potrafi patrzeć nie tylko na spławik, ale znacznie, znacznie głębiej. Druga rzecz. Zobaczcie, jest tam taki szczegół, że ci uczniowie, takich Pan Jezus spotkał, akurat zarzucali sieć w jezioro. Spróbujcie sobie wyobrazić, co to znaczy zarzucać sieć w jezioro, szczególnie, kiedy się stoi na łódce. Nie wiem, czy kiedyś to robiliście. Przypuszczam, że sieci to bardzo niewielu z nas zarzucało, ale może ktoś zarzucał chociażby wędkę. Kiedy się stoi na łódce, która jest dosyć chybotliwa, to to jest niełatwe zadanie. Zauważcie, zarzucanie sieci to jest w ogóle ogromna robota. Żeby tą sieć zarzucić porządnie, czyli nie tylko po prostu wyciepnąć ją dwa centymetry od łódki, to trzeba wziąć poważny zamach, trzeba się wygiąć. Jest ogromna szansa, szczególnie, jeżeli ktoś jest niedoświadczony, no że po prostu wpadnie do wody. Jezus zobaczył prawdopodobnie, że sieci, ewangelista z jakiegoś powodu ten szczegół podał, że oni mieli w tym jakąś niezwykłą wprawę, czyli jednocześnie potrafili bardzo daleko i tak, jak trzeba, zarzucić sieci, a jednocześnie pewnie stali na łódkach. Przepiękna cecha chrześcijanina. Czyli chrześcijanina, który potrafi zapuszczać swoje sieci w bardzo wiele rzeczywistości tego świata, ale nie daje im się wciągnąć. W sensie nie leci za tą siecią. Kochani, ile to razy w naszym życiu się zdarzyło, że zarzucaliśmy sieć na coś, emocjonalną, intelektualną, duchową, jakąkolwiek inną i że tak powiem polecieliśmy za tym. Co to znaczy? Chrześcijanin nie boi się robić różnych rzeczy, nie boi się współczesnego świata, nie boi się angażować w różne rzeczy, ale dlatego, że wie, że nie da się tam pociągnąć. Czyli cecha chrześcijanina to jest takie piękne złożenie. Jednocześnie nie siedzi tylko w łódce zamkniętym w tej łodzi kościoła i boi się wszystkiego, co na zewnątrz. Nie, on odważa się zarzucić sieci, ale nie pozwala się tam wciągnąć. Ile to razy, właśnie nie wiem, daliśmy się wciągnąć seksualności, daliśmy się wciągnąć nałogom, daliśmy się wciągnąć rozrywką, daliśmy się wciągnąć, nie wiem, komputerom, daliśmy się wciągnąć uczuciom itd. I uwaga, czy one wszystkie są złe? Nie. Większość tych rzeczy jest absolutnie dobra. I kiedy zarzucamy tam sieci, żeby skorzystać z jakiegoś dobra, wszystko jest fajne. Tylko nie fajnie jest wtedy, że nie jest to czysta. Czyli bardzo by nam się przyznali tacy chrześcijanie, którzy nie boją się świata, nie boją się tego wszystkiego, co można dobrego w świecie znaleźć, ale jednocześnie nie dają się temu zawładnąć. Trzecia cecha chrześcijanina. Zauważcie, druga para, którą Pan Jezus spotyka, czyli Jan i Jakub, synowie Zebedeusza, znajduje ich przy naprawianiu sieci. Kochani, tutaj jest bardzo ważne jakby dwie rzeczy. To naprawianie i że sieci. Kochani, naprawianie sieci to jest strasznie mozonna rzecz. Ja tego, co prawda, nigdy nie robiłem, ale sobie wyobrażam sieć utkaną z takich malutkich oczek, gdzie coś się podarło. Jak to trzeba się namęczyć, żeby to dobrze wszystko złożyć, żeby te wszystkie nitki pasowały, żeby oczka były tam, gdzie trzeba, bo inaczej będą dziury siedźmiać do niczego. To wymaga ogromnej cierpliwości, no właśnie, w takim naprawianiu i naprawianiu. Kochani, chrześcijanin to powinien być ktoś, kto, jak coś się psuje, to jak coś się rozwala, to nie po prostu odchodzi, ucieka albo wyrzuca, tylko mówi dobra, podejmę długi, czasami wieloletni wysiłek naprawy tego. To jest nam, myślę, bardzo potrzebne jako chrześcijano. My bardzo często oczekujemy, tak jak ten świat, szybkich rozwiązań, nowych modeli, że jak coś nie działa, to od tego odchodzimy, bo nam się nie podoba, że jak Kościół gdzieś jest słaby, to go zostawmy, że jak jest gdzieś jakaś coś nieudanego w nas, albo w rodzinie, albo w Kościele, to się tym nie zajmujmy i tak dalej. Nie. Ta Ewangelia mówi, że Jezusowi bardzo się spodobało, że ci goście, zresztą razem ze swoim ojcem, czyli z kimś, kto pewnie miał lepsze doświadczenie od nich i mówił jeszcze, jak to trzeba robić, czyli byli w tym bardzo pokorni, naprawiali i naprawiali i naprawiali. Gdzieś kiedyś widziałem taki obrazek, pewnie go widzieliście w internecie, jak takie dwoje staruszków gdzieś tam siedzi na ławce i ktoś ich tam pyta, w sensie taki jest tekst tam pod obrazkiem, że jak to jest, że ich miłość przetrwała tyle lat. I tam zazwyczaj w tych obrazkach jest taki podpis, że taki ten starszy pan albo starsza pani mówi, bo w naszych czasach, kiedy coś się psuło, to się to naprawiało, a nie wyrzucało i szukało nowego. Ja myślę, że jest w tym wielka mądrość, taka chrześcijańska. Cierpliwe, mozolne naprawianie, naprawianie i naprawianie, nie skreślanie, nie odchodzenie, nie uciekanie, tylko ponowna próba zrobienia, żeby było dobrze. To jest trzeci sposób na dobrego chrześcijanina. Czwarty, moi drodzy. Zauważcie, że kiedy Pan Jezus ich powołał, to oni natychmiast zostawili wszystko i poszli za Nim. Ja w tym fragmencie bardzo lubię ten moment, że zauważcie, Pan Jezus nic im nie tłumaczy. Mówi tylko jakąś taką metaforą, że zostawcie łowienie tych ryb, ja was uczynię rybakami ludzi i tyle. Ale co by to miało znaczyć? Gdzie pójdą? Co będą robić? Jak to się skończy? To nie bardzo wiadomo. Otóż, kochani, jaka jest potrzebna czwarta cecha dobrego chrześcijanina? Otóż to jest chrześcijanin, który po prostu totalnie ufa Panu Bogu i który idzie za Nim po prostu w ciemno. Większość z nas bardzo chętnie by za Bogiem poszła, tylko żeby Pan Bóg naświetnił bardzo jasną drogę, żeby powiedział dokładnie, jak to będzie wyglądało, czym się to skończy, którędy będzie droga, co z tego będę miał i w ogóle, żeby najlepiej to rozpisał jeszcze właśnie w pięciu punktach, jak za Nim pójść. Nie, kochani. Chrześcijanin to jest ktoś, kto bazuje totalnie na zaufaniu do Pana Boga i mówi ja za tobą idę, a ty mnie poprowadź gdzie chcesz. Taka ufność to jest coś bardzo potrzebnego dzisiaj chrześcijanom. Czyli taka ufność, że Pan Bóg naprawdę, mimo że ten świat tak nie wygląda, to że prowadzi ten świat i wie, o co chodzi w tym świecie i wie, jak to wszystko ma, że tak powiem, ogarnąć. Kochani, czy mamy taką cechę? Czy ta czwarta cecha chrześcijańska to jest nasza cecha? Czy też my nieustannie kombinujemy po swojemu, próbujemy Panu Bogu mówić, jak to wszystko ma wyglądać i tak dalej, i tak dalej? Bardzo by nam się przydała taka czwarta cecha chrześcijańska. I, moi drodzy, piąta część, w sensie piąty sposób na dobrego chrześcijanina. Zobaczcie, Pan Jezus powiedział tym uczniom, to już o tym wspominałem, że będą od tej chwili łowić ludzi, już nie ryby, ale ludzi. Czyli Jezus posługuje się obrazem głębin, gdzie są zanurzeni jacyś ludzie, których trzeba wydobyć. Kochani, czy tak funkcjonujemy jako chrześcijanie, że jesteśmy od tego, żeby ludzi z głębin tego świata, bardzo często z głębin otchłani od mętów, totalnego chaosu, grzechu, po prostu badziewia i tam czegokolwiek innego, złamując najkrócej, że jesteśmy gotowi ich wydobywać? Kochani, zauważcie, że Pan Jezus będzie do tego obrazu potem powracał przez cały czas, kiedy się pojawi uczniom, kiedy spotka uczniów po zmartwychwstaniu, to wrócą do tego samego. Znowu będą łowić ryby i znowu On im każe zarzucać sieć, nawet im powie, gdzie zarzucać. I Kościół będzie łowił i to jest jego główne zadanie. Kochani, Kościół nie jest przede wszystkim od tego, żeby... nie wiem... nazywać zło i dobro. Od tego jest również, bardzo, żeby to było jasne, broń Boże, nie mówię, że od tego nie jest. Ale wydaje mi się, że pierwszym zadaniem, zanim będzie to zadanie, to jest, że tak powiem, nieustanne zagłębianie się tam, gdzie ludzie są pogrążeni w odchłaniach i wyciąganie ich stamtąd. I oczywiście ludzie bardzo często nie chcą stamtąd wychodzić, ale Kościół powinien nie rezygnować. Apostołowie mają łowić ludzi, łowić i łowić i łowić, aż złowią wszystkich. Kochani, to jest po prostu taka nieskończona cierpliwość względem tego świata, względem tych, którzy się pogubili, względem zatopionych, pogubionych, pogrążonych w odchłani. Kościół jest od tego, żeby ich łowić. I kochani, mam takie wrażenie, że naprawdę, gdybyśmy te pięć cech mieli, to nam się Kościół będzie całkowicie odmieniał. Jeżeli my będziemy takimi ludźmi, jeżeli chrześcijanie będą mieli te pięć sposobów na chrześcijaństwo, to nie chodzi mi o to, że nagle ludzie masowo zaczną do Kościoła wracać. To nawet nie w tym rzecz. Ale mam wrażenie, że wtedy Kościół będzie jaśniał przepięknym blaskiem. Jezus w tym fragmencie, myślę, genialnie w tej Ewangelii pokazuje, jakich uczniów powołał, jakich chce mieć uczniów, jaki ma Kościół, co założył. To się wszystko zaczęło tylko oczywiście od tych czterech. To jest też w ogóle bardzo piękne, że coś, co potem się rozlejdzie na cały świat, zaczęło się od czterech rybaków w jakiejś po prostu zapyziałej wiosce, nie znaczący dla nikogo nic, od właśnie takich czterech Jezus zaczął tę najbardziej niewiarygodną misję, która do dzisiaj rozchodzi się po tym świecie. Dlatego, że znalazł takich czterech, którzy właśnie mieli te cztery cechy, te cztery sposoby. Kochani, pomyślmy... czy my jesteśmy takim Kościołem? I to nie jest pytanie do innych, bo my zawsze... a no właśnie... gdyby Kościół taki był... nie. To jest pytanie tutaj. Czy ty wyróżniasz się tymi pięcioma cechami? Czy ty, jako chrześcijanin, masz właśnie takie cechy? Bo jeżeli coś ma się zmienić, to nie zmieni tylko wtedy, kiedy ty i ja będziemy je mieć. I tylko o nas chodzi w tej Ewangelii. Proszę, pomyślcie o tym. No dobrze... Moi drodzy, jakoś tak mam takie poczucie, że w nienajlepszej formie jestem chyba dzisiaj, ale to nic, no... powiedziałem, co miałem powiedzieć, ale mam nadzieję, że coś tam seduk św. z tego zrobi. Tak czy siak, było mi przemiło się z wami spotkać, no bo jakżeby inaczej, zawsze jest przemiło się z wami spotkać, więc mam nadzieję do zobaczenia za tydzień w niedzielę, a tymczasem miejcie się najlepiej, niech to będzie genialny dzień dzisiejszy, ta niedziela. Błogosławię, pozdrawiam, z Bogiem, pa!