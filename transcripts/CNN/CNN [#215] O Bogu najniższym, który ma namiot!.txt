 Dzień dobry, szczęść Boże, dobry wieczór Moi drodzy, moi mili, bardzo was serdecznie witam w kolejną niedzielę, w drugą niedzielę po Bożym Narodzeniu, w naszym spotkaniu z cyklu CNN, czyli próbujemy się przyglądać Słowu Bożemu. Kochani, dzisiaj przeczytamy sobie Ewangelię, dosyć długą, dosyć trudną, bo to taki mocno chyba filozoficzny tekst, ale bardzo ważną, bardzo piękną. no słuchajcie, mamy dzisiaj, kochani, fragment Ewangelii św. Jana, a dokładnie z pierwszego rozdziału. Bardzo słynny tekst, który brzmi następująco Na początku było Słowo, a Słowo było u Boga i Bogiem było Słowo. Ono było na początku u Boga, wszystko przez Nie się stało, a bez Niego nic się nie stało z tego, co się stało. W Nim było życie, a życie było światłością ludzi, a światłość w ciemności świeci i ciemność jej nie ogarnęła. Pojawił się człowiek posłany przez Boga, Jan mu było na imię. Przyszedł on na świadectwo, aby zaświadczyć o światłości, bo wszyscy uwierzyli przez Niego. Nie był on światłością, lecz został posłany, aby zaświadczyć o światłości. Była światłość prawdziwa, która oświeca każdego człowieka, gdy na świat przychodzi. Na świecie było Słowo, a świat stał się przez Nie, lecz świat Go nie poznał. Przyszło do swojej własności, a swoi Go nie przyjęli. Wszystkim tym jednak, którzy je przyjęli, dało moc, aby się stali dziećmi Bożymi, tym, którzy wierzą w imię Jego, którzy ani z krwi, ani z rządzy ciała, ani z woli męża, ale z Boga się narodzili. A Słowo stało się ciałem i zamieszkało wśród nas i oglądaliśmy Jego chwałę, chwałę, jaką Jednorodzony otrzymuje od Ojca pełen łaski i prawdy. Jan daje o Nim świadectwo i głośno woła w słowach Ten był, o którym powiedziałem, ten, który po mnie idzie, przewyższył mnie godnością, gdyż był wcześniej ode mnie. Z Jego pełności wszyscyśmy otrzymali łaskę po łasce. Podczas gdy prawo zostało dane za pośrednictwem Mojżesza, łaska i prawda przyszły przez Jezusa Chrystusa. Boga nikt nigdy nie widział. Ten Jednorodzony Bóg, który jest w łonie Ojca, o Nim pouczył. Moi drodzy, minęło już trochę czasu od Bożego Narodzenia, a w Kościele jakby nic się nie zmieniło. I właśnie o to chodzi. Kochani, dzisiaj, tydzień po Bożym Narodzeniu, ciągle czytamy tę samą Ewangelię. Ciągle, tak jak w dzień Narodzenia Pańskiego czytaliśmy o Słowie, które stało się ciałem, dzisiaj nadal o tym czytamy. Kościół jest ciągle w okresie Bożego Narodzenia i ciągle chce żyć tą prawdą. Próbuje ją zrozumieć, próbuje ją jakby przemaglować na tysiące sposobów. I kochani, to wyrażenie Słowo stało się ciałem i zamieszkało między nami pewnie przez to, że jest takim słynnym wyrażeniem, że kiedy się mówi o Bożym Narodzeniu, kiedy się mówi o Bogu wcielonym, to się mówi właśnie tym zdaniem, ono trochę już straciło z konkretu, straciło bardzo dużo z takiej realności naszej cozwienności. No bo tak to brzmi Słowo stało się ciałem. Cokolwiek to znaczy, no jakieś Słowo stało się ciałem. No i zamieszkało między nami. Widział to ktoś gdzieś? No nie bardzo, nie? Kochani, dwie najpierw rzeczy takie, że tak powiem, z tego, jak to zostało napisane. Bardzo możliwe, że o tym już dziś wspominałem, ale myślę, że warto sobie do tego wracać. Może wiecie, że tam, gdzie św. Jan używa słowa ciało, czyli kiedy mówi Słowo stało się ciałem, robi językowo bardzo daleko idącą rzecz. Nie używa tam słowa Soma. Mógłby użyć takiego słowa. Soma znaczy ciało, cielesność i to by tak, że tak powiem, pasowało równie dobrze, byłoby równie oględne, równie by wyrażało to, że Pan Bóg stał się cielesnością, stał się człowiekiem, który jest z ciała i krwi. Ale Jan idzie jeszcze dalej. Dlatego, że Jan, kochani, używa tam słowa Sarks, a Sarks znaczy dosłownie mięśnie, znaczy dosłownie mięso. Czyli Jan chce pokazać, że on nawet nie tyle stał się człowiekiem, ile stał się czymś materialnym, namacalnym, w ogóle co niszczeje, co umiera, co może się rozsypać. Bóg, który jest nieskończony, Bóg, który jest jakby pełen życia, który ma w sobie... który jest duchem w ogóle, jak oczywiście mówi Pismo Święte o nim, który jest istotą duchową, stał się mięsem. Kochani, to wręcz brzmi tak brutalnie. Zobaczcie, Jan po prostu nie miał już żadnego słowa, żeby wyrazić, gdzie niżej Pan Bóg mógł zejść. Już nie mówi tylko Bóg stał się człowiekiem, Bóg stał się jednym z nas, Bóg przyjął nasze ludzkie ciało, nie mówi nawet przyjął naszą fizyczność, tylko mówi stał się mięsem. Po prostu tym, co jest najbardziej takie już najniższe, tym, co jest człowieku taką podstawą w ogóle jego takiej egzystencji w tym świecie. Mało tego, dalej, kiedy mówi, że to słowo zamieszkało między nami, czy zamieszkało pośród nas, to pewnie też wiecie, że tam jest po grecku napisane dosłownie, że to słowo sobie rozbiło namiot między nami. Czyli Bóg sobie wybudował namiocik na świecie. Kochani, stąd to się wzięło? No pisze to święty Jan, który jest Żydem, pisze z całą tradycją żydowską, nie? Pamiętajcie, że dla Żydów pierwszym tym miejscem, gdzie Bóg przebywał między nimi był właśnie namiot, nie? Pamiętacie, że kiedy nieśli Arkę Przymierza, kiedy wędrowali przez pustynię, to jakby w tej Arce byli przekonani, że mieszka Pan Bóg. Oczywiście nie na sposób fizyczny, nie? tylko tam była obecność Boża dla nich. I jakby był specjalny namiot, w którym ta Arka była przechowywana, czyli jakby Pan Bóg mieszkał w namiocie. Gdziekolwiek szedł Izrael, jak Izrael wędrował od miejsca do miejsca, działy się różne trudne rzeczy, działy się rzeczy szczęśliwe i piękne, błogosławione i rzeczy nieszczęśliwe, odejścia, zdrady Izraela itd. Zawsze w namiocie między nimi był Pan Bóg, dopóki mieli tę Arkę, nie? Więc Jan kiedy pisze w swoim myśleniu, nie? o tym, jak Bóg może być z człowiekiem, mówi tak... On się stał w ten sposób tak blisko nas, że właśnie po pierwsze, używając tego słowa Sarks, stał się po prostu tym, co jest w nas najniższe wręcz, tak daleko zszedł, a po drugie, gdziekolwiek pójdziemy, jak wędrujemy przez życie, nie? zdarzają się dobre i złe rzeczy, błogosławione i grzeszne, to On wędruje razem z nami. On ma jakby swój namiot. Tam, gdzie rozbijesz namiot na ten moment. Ktoś z was teraz rozbił namiot, nie wiem... w swoim małżeństwie, rozbił namiot w takiej pracy, rozbił namiot w takich swoich pragnieniach. Nie? Możliwe, że za jakiś czas ten namiot się gdzieś indziej rozbije. Możliwe, że zmienicie pracę. Można przecież się zdarzyć, że też wasza rodzina się rozpadnie. Oby oczywiście nie. I nagle będziecie w innym miejscu życia. Czyli wasz namiot przestanie być tym namiotem, który był do tej pory. Uwaga! Pan Bóg nie zostanie gdzieś tam, gdzie był i powie no słuchaj, dopóki byłeś ze mną, dopóki było wszystko w porządku, to byłem z tobą, teraz poszedłeś gdzieś daleko, no a ja zostałem tu, gdzie zostałem. Nie. Jan mówi, on ma namiot. Czyli nie ma stałego miejsca, tylko właśnie dlatego ma namiot, że może z tobą chodzić. Tam, gdzie ty pójdziesz, to On obok ciebie rozbije swój namiot. Kochani, to jest niezwykle pięknie pokazane, jak daleko Bóg się z nami zjednoczył, jak daleko Bóg z nami poszedł. Kochani, chciałem tu wam przypomnieć historię, a wiem, że już wam opowiadałem kiedyś, nie pamiętam, czy to było w którymś CNNie, czy to było w jakimś vlogu może. Ta historia do mnie wraca bardzo często, kiedy te Ewangelie czytam, właśnie o tym Sarks i o tym namiocie. Jeżeli ktoś z was to pamięta, to wybaczcie, ale lubię do niej wracać, bo to jest historia, która bardzo mi pokazuje, no właśnie, jak daleko Pan Bóg poszedł. Kochani, lat, lata temu już, to było naprawdę... mieszkałem wtedy jeszcze w Poznaniu, to była pewnie z 15 lat temu. Byłem z takimi moimi znajomymi, z takim małżeństwem, oni wtedy jeszcze byli sami, bez dzieciaków, teraz już mają tam kilkoro dzieci, pojechaliśmy na Majówkę do takiego domu nad jeziorem, to była jakaś tam własność chyba ich teściów, czy ich rodziców, już nie pamiętam. Sympatyczne miejsce, jezioro, taki mały domek, takie tak naprawdę jednopokojowe takie ustrojstwo, tylko z takim aneksem kuchennym, jeszcze tam na kupie spaliśmy w trójkę i oczywiście tam, bo tam byliśmy przez parę dni, odprawialiśmy Eucharystię. Był tam taki stół, który żeśmy oczywiście pięknym obrusem przykrywali i na tym stole, w tym domu odprawiałem dla nich mszę świętą. I pamiętam, jak po raz pierwszy, pierwszego dnia, kiedy tam zajechaliśmy, rozłożyłem wszystko na tym ołtarzu, zanim przygotowałem wszystko do mszy, stanąłem do mszy, potrąciłem do ołtarza, do tego stołu no i ucałowałem ten stół. W tym momencie ten mąż rozpadł się całkowicie. Znaczy... zaczął płakać strasznie, nie mógł się w ogóle opanować, nie? Jakby... po chwili tam jakoś się uspokoił, ja nie pytałem, bo nie chciałem na mszy jakby robić zamieszania, jakby co się dzieje, on się uspokoił i dalej poszliśmy przez mszę świętą, on cały czas był po prostu niezwykle poruszony, nie? I kiedy skończyliśmy mszę świętą, ja mówię chodź, słuchaj, pójdziemy na spacer, idziemy się przejść, pogadamy, nie? No mówię muszę zapytać, co się stało. I słuchajcie, idziemy tam gdzieś w tym lasu nad tym jeziorem, przepiękne oczywiście okoliczności przyrody i ja go pytam słuchaj, co się działo? co się stało? Dlaczego ty na początku mszy świętej tak zacząłeś płakać i jakby tak się rozkleiłeś, nie? A on mówi ojciec, bo się stało coś niewiarygodnego. On miał taką historię, miał wtedy tam trzydzieści parę lat, że ochrzcił się dopiero chyba w wieku dwudziestu dziewięciu do tam trzydziestu lat. Całe życie nie był ochrzczony, jego rodzice go nie ochrzcili. Dopiero kiedy poznał swoją późniejszą przyszłą żonę, która była wierząca, ona go jakoś tam zaciągnęła do chrztu i potem oczywiście zostali małżeństwem. Więc on jakby większość życia swojego spędził poza kościołem, poza byciem z Panem Bogiem. I on mówi ojciec, zanim ja poznałem, mówi, tam moją żonę, no to miałem tam ileś tam tych dziewczyn, ja nie żyłem święciem, mówi. I mówi, zdarzało mi się tutaj, że w jakieś tam właśnie weekendy, czy jakieś inne dni wakacyjne przyjeżdżałem, mówi, do tego domku, no tak, żeby odpocząć. I on też czasami mówi z tymi dziewczynami. No i łatwo się domyślić, ojcze, no tu się działy różne rzeczy, nie? Tutaj się dział też grzech. I nagle mówi, jak ja zobaczyłem, że ty pocałowałeś ten dom, w sensie ten stół tam, nie? w tym domu, gdzie ja, przypominając sobie, jak tam kilkanaście lat wcześniej w tym domu, no również grzeszyłem, nie? Nagle zrozumiałem, że Bóg pocałował mój grzech. Że Bóg pocałował to, co jest we mnie najniższe w ogóle. Że Bóg tak nisko zszedł, żeby tego dotknąć, i uwaga, nie dotknąć tam po prostu ruzgą, ale pocałunkiem, żeby te rany, które ja mam, mówi, po grzechach, to żeby je dotknąć pocałunkiem. Kochani, ja kiedy sobie myślę o tym sarks i o tym namiocie, to jest dokładnie to, że Bóg schodzi do tego, co najniższe i Bóg idzie za nami tam, gdzie my jesteśmy, nawet jeżeli to są jakieś grzeszne albo niedobre rejony. Takie rejony, gdzie... Mogłoby się dać Boga, nie ma Boga, stamtąd wyrzucamy, bo mówimy Boże, tutaj grzechy są ważniejsze, moje pragnienia są ważniejsze, Ty stąd idź, nie będziesz mi mówił, jak mam żyć, co mam robić, nie? A Bóg właśnie tam schodzi i całuje te miejsca. Bóg je napełnia swoją obecnością. Kochani, Kościół ciągle to próbuje sobie uzmysławiać, że Słowo stało się ciałem i zamieszkało między nami. Bóg jest w najniższych rejonach twojego życia i jest ze swoim namiotem wszędzie tam, gdzie jesteś albo gdzie pójdziesz. I nie ma takiego miejsca na ziemi, jak mówi jeden z psalmów, gdzie mógłbyś się przed Nim ukryć. A On z tym swoim namiocikiem wszędzie tam pójdzie za tobą. Kochani, to jest niewiarygodna prawda o tym, co się stało we wcieleniu. To właśnie ciągle świętujemy. Moi drodzy, moi kochani, dziękuję wam bardzo za kolejne spotkanie niedzielne, zapraszam oczywiście za tydzień w niedzielę na kolejny CNN. Będziemy na pewno słowo rozważać. Na dzisiaj tyle. Miejcie, proszę, dzisiaj najlepszy możliwy dzień. Bardzo was ściskam, bardzo was błogosławię i do zobaczenia już niedługo. A tak w ogóle to jutro, kochani, wracają już wstawaki i wracają też inne filmy, więc mam nadzieję, że w tym tygodniu będziemy się spotykać. Ściskam was, pozdrawiam, błogosławię i do zobaczenia, z Bogiem, paaa...