 Dzień dobry, dobry wieczór, szczęść Boże! Moi drodzy, witam was bardzo serdecznie w kolejnym naszym niedzielnym spotkaniu z cyklu CNN, czyli komentarze do czytań mszalnych z niedzieli. Proszę posłuchajcie dzisiaj fragmentu Ewangelii, który dzisiaj czytamy i potem krótkiego komentarza. Z Ewangelii św. Mateusza Jezus powiedział do swoich apostołów Nie bójcie się ludzi, nie ma bowiem nic skrytego, co by nie miało być wyjawione, ani nic tajemnego, o czym by się nie miano dowiedzieć. Co mówię wam w ciemności, powtarzajcie w świetle, a co słyszycie na ucho, rozgłaszajcie na dachach. Nie bójcie się tych, którzy zabijają ciało, lecz duszy zabić nie mogą. Bójcie się raczej tego, który duszę i ciało może zatracić w piekle. Czyż nie sprzedają dwóch wróbli za asa? A przecież bez woli Ojca waszego żaden z nich nie spadnie na ziemię. U was zaś policzone są nawet wszystkie włosy na głowie. Dlatego nie bójcie się, jesteście ważniejsi niż wiele wróbli. Do każdego więc, kto się przyzna do mnie przed ludźmi, przyznam się i ja przed moim Ojcem, który jest w niebie. Lecz kto się mnie zaprze przed ludźmi, tego zaprę się i ja przed moim Ojcem, który jest w niebie. Moi drodzy, może wam się przyznać, że odkryłem sobie coś nowego w tej Ewangelii, chociaż znam ją oczywiście od dawna i jakoś moje myśli poszły trochę w innym kierunku, też w pewnym kontekście czytań, które dzisiaj mamy. Chodzi mi konkretnie o pierwsze czytanie z Księgi Proroka Jeremiasza i fragment psalmu, a to zaraz wam powiem. Zazwyczaj, kiedy czytam ten fragment, też kiedy słyszałem dużo kazań o tym fragmencie, to zawsze jakby moją uwagę zwracały te momenty, gdzie Pan Jezus mówi o tym, że to wszystko, co jest skryte, będzie kiedyś wyjawione, że to, co jest mówione w ciemności, to będzie potem jawne, że to, co się mówi tam na ucho, to będzie krzyczane na dachach, tak? Miałem już takie wrażenie, i zresztą sam powiedziałem kilka takich kazań, bo to rzeczywiście jest o tym, że jakby wszystkie rzeczy ukryte, wszystkie kłamstwa, wszystkie nasze udawania i tak dalej i tak kiedyś wyjdą na jaw. Że nam się może wydawać, że, nie wiem... schowamy się przed sobą samym, przed Panem Bogiem, przed prawdą o nas, ona i tak kiedyś wyjdzie na jaw. I to, kochani, na pewno jest jakby jedna z warstw tej Ewangelii. Na pewno o to w niej chodzi. Ale odkryłem sobie jeszcze coś innego, co bardzo mnie jakoś pociesza, co bardzo daje mi taki przystęp do strasznie czułego Pana Boga. Mianowicie, zwróćcie uwagę na jeden werset tutaj. Co mówię wam w ciemności, powtarzajcie w świetle, a co słyszycie na ucho, rozgłaszajcie na dachach. Zauważcie, że Pan Jezus mówi nie o tym, co się dzieje w ukryciu gdzieś tam w was, co się dzieje w ciemności, bo, nie wiem... wy sobie to chowacie i tak dalej, tylko mówi, co ja wam mówię w ciemności. I co ja wam mówię na ucho. Czyli są takie rzeczy, które On mówi, ale jakby my ich nie słyszymy, udajemy, że są zakryte. Już tłumaczę w ogóle, o co mi chodzi. Kochani, o jaką ciemność może chodzić? Zobaczcie, Jezus tam mówi co wam mówię w ciemności. Co to znaczy? Przeczytałem sobie fragment z tego Jeremiasza i pomyślałem w ogóle o trochę szerszej sytuacji Jeremiasza, która tam w tym fragmencie jest pokazana tylko w takim... no właśnie, w takim małym momencie. Jeremiasz tam strasznie krzyczy, Jeremiasz tam woła do Boga, bo jest bardzo uciemiężony. Gdybyście zajrzeli do rozdziału wcześniej u tego Jeremiasza, to zobaczycie, że to jest jeden z najtrudniejszych momentów w jego życiu. Zostaje posłany jako prorok do Jerozolimy, wybrany przez Pana, wyposażony przez Pana w słowa, które ma powiedzieć, które ma głosić no i spotyka go straszne potraktowanie. Wychodzi tam na tym dziedzińcu świątynnym arcykapłan, każe go pojmać, biczują go, zakuwają go w dyby i zamykają go w takiej wysokiej wieży. Mówiąc tylko za wszystko dobre, co chciał zrobić, za to, że był posłany jako prorok do świętego miasta Jerozolim, on zostaje potraktowany po prostu jak zdrajca, złoczyńca, jak kryminalista, zakuty w dyby, no prawie że życiem przypłacił tą swoją misję prorocką. I on tam w tym fragmencie właśnie bardzo krzyczy do Pana Boga. Jakby wszyscy dookoła, mówi, kłamią, wszyscy dookoła mówią źle o mnie, czekam na twoją pomstę, aż to się wreszcie odwróci. Kochani, co to znaczy? Pomyślałem sobie, że to jest jedna z wersji ciemności. Czyli jaka ciemność? Taka ciemność, gdzie masz poczucie, że jesteś opuszczony przez Boga. Gdzie masz ciemność, która polega na tym, że nie wiem... próbujesz jakoś żyć, próbujesz swoje życie układać, starasz się ze wszystkich sił i tam na przykład starasz się też jakby dobrze robić, jakby starasz się żyć według Pana Boga, a spotykają cię nieszczęścia, odrzucenia, katastrofy, choroby, jakieś po prostu rozpaczliwe wydarzenia i masz takie poczucie Boże, dlaczego mnie zostawiłeś? Jakby... czemu? Czemu? Mówi, czemu wszędzie kłamstwo? Czemu jakby, skoro dobrze próbuję żyć, jasne, że jestem słaby itd., ale czemu, skoro się staram, to gdzie ty jesteś, Panie Boże? To gdzie ty się podziałeś? To jeszcze piękniej, chyba brzmi w psalmie, posłuchajcie, fragment psalmu dzisiaj tak brzmi Dla ciebie znoszę urąganie, Hanimba twarz mi okrywa. Dla braci moich stałem się obcym i cudzoziemcem, dla synów mojej matki. Co to znaczy, kochani? Że nawet najbliżsi ludzie, dla braci stałem się jakimś obcym, dla synów mojej matki cudzoziemcem. To są synowie mojej matki, to jest moje rodzeństwo. Czyli dla kogoś to jest moje rodzeństwo, stałem się jak cudzoziemiec, kochani. Bardzo wielu z was na pewno ma takie doświadczenie, takiego wyobcowania w świecie, nie? Że dla bliskich jesteście po prostu jak trendowaci, jak obcy, że ci, którzy mieli was kochać, to was nie kochają, że ci, którzy mieli być wspierający i dbający o was, to się od nas odwrócili. Kochani, myślę, że to jest jedna z form naprawdę ogromnej ciemności w życiu. Czyli takiego poczucia, że inaczej to wszystko miało wyglądać, Boże, że jakby dlaczego mnie zostawiłeś, dlaczego się na mnie opiekujesz, kochani? Kto z nas ma takie słowa w głowie? Boże, czemu to się tak dzieje? Czemu tak wygląda moje życie? Kiedy sobie przeczytałem fragment tej Ewangelii, że to, co wam mówię w ciemności, że właśnie w ciemności, czyli nie chodzi mi o to, że tam pokryjomu, nie chodzi mi o to, że tak, żeby to było jakieś udawane, tylko w ciemności, czyli w tym twoim stanie, to, co ci mówię w ciemności, chciałbym, żeby do ciebie dotarło, tak, jakby było mówione na dachu, czyli żeby dotarło z całą mocą. A co Bóg mówi w ciemności? No, zobaczcie, co jest napisane dalej. Mówi tak... Mówi... Nie sprzedając wógł w rubli za asa, a przecież bez woli Ojca waszego, żaden z nich nie spadnie na ziemię. Mówi... Nie bójcie się, jesteście ważniejsi niż wróble. Czyli co mówi Bóg? On mówi... Ja tam ci w tej ciemności mówię, tylko ty tego nie słyszysz. Ale ja ci mówię w ciemności, nawet jeżeli twoje życie wydaje ci się tak nic nie warte, tak słabe, jak życie wróbla. No kochani, z tym szacunkiem do wróbli, bo to piękne Boże stworzenia, ale nie oszukujmy się, no wróbel to nie orzeł, nie? Mieć życie wróbla, to jest takie życie szaraka, takie życie... chodzę, dziobię tę trawę, ledwo żyję, nikt na mnie nie zwraca uwagi, wszyscy mnie traktują właśnie jak najbardziej pospolitego ptaka na ziemi. A Bóg mówi... W ciemności to ci mówi. Nie bój się, jesteś w moich rękach. Mówi... Bez mojej zgody, bez mojej woli, żaden wróbel nie spadnie na ziemię. Mówi... Jesteście drogocenni. Mało tego, drugie porównanie. Mówi... Co jeszcze Bóg mówi tam w tej ciemności? Mówi... U was zaś policzone są nawet wszystkie włosy na głowie. Bardzo kocham to porównanie. Nie z uwagi na mój stan nagłowny, bo u mnie też, dosyć prosto bym sobie to wyobraził, no moje włosy policzone na głowie, no byłoby trudno, ale jednak jeszcze w miarę, że tak powiem, jest to osiągalne. Ale jak sobie wyobrażam kogoś takiego z bujną czuproną, albo jakąś piękną niewiastę z wielkimi lokami albo z długimi włosami, z bardzo fajnymi włosami, no to kochani, policzyć komuś włosy, nawet moje, nawet te, co ja mam tutaj z tyłu, to policzyć moje włosy, to się nie da. Co mówi Pan Jezus? Każdy włosek na twojej głowie jest policzony. Czyli co to znaczy? Troszczę się o najdrobniejszą rzecz w twoim życiu. Ty mi mówisz Zostawiłeś mnie, Boże, opuściłeś mnie, Boże, nie zajmujesz się mną, zapomniałeś mnie. Dlaczego tak się dzieje? A ja ci mówię w tej ciemności, mówię ci w tej ciemności, tam w tej skrytości ci mówię, w tym twoim dole, w którym siedzisz, mówię ci, wszystkie twoje włosy policzyłem. Policzyłem każdy najmniejszy włosek na twojej głowie. Jak to usłyszeć w tych ciemnościach? Zobaczcie, on mówi, Pan Jezus, że to, co ma być w tych ciemnościach, to żeby było wyjawione i żeby było tak, jak na dachu się mówi. Tylko zobaczcie, co mówi. To, co słyszycie na ucho. Co to znaczy na ucho? Czyli Bóg to mówi niezwykle intymnie. Bóg to mówi... Zobaczcie, mówić komuś na ucho, to znaczy być bardzo blisko i mówić tylko do twojej uszy, być bardzo jakby intymnie do kogoś zbliżonym. Co to znaczy? To jest proste pytanie. Czy ty nastawiasz to ucho do tego słuchania? Kochani, bo wielu z nas bardzo narzeka, że Pan Bóg zostawił, tak? Że Pan Bóg opuścił, że Pan Bóg sobie poszedł, że Pan Bóg się nie zajmuje, że Pan Bóg nie kocha, że Pan Bóg, no właśnie, nie pomaga mi itd. Ale gdyby tak się przyjrzeć w naszym życiu, to my Go wcale nie słuchamy, żeby usłyszeć te słowa. Czy Go słuchasz, nieustannie czytając Pismo Święte? Czy Go słuchasz w codziennej modlitwie? Czy Go słuchasz na adoracji? Czy Go słuchasz w różańcu? Czy Go słuchasz w sakramentach? Czy Go słuchasz, nieustannie pytając Boga o Jego wolę? Czy Go słuchasz? Bo kochani, mam wrażenie, że my często w tych ciemnościach po prostu żyjemy sobie w poczuciu opuszczenia przez Pana Boga, w poczuciu tego, że Pan Bóg jest daleko i że nam się nie zajmuje, ale de facto nie wykonujemy żadnego ruchu, że tak powiem, tym uchem do Jego ust, żeby to usłyszeć. Nie wykonujemy. Bo jesteśmy czasem obrażeni, czasem po prostu nam się nie chce, czasem jesteśmy tak zdemolowani życiem, że według naszego mniemania nie mamy siły w ogóle się z Bogiem spotykać. A zobaczcie, On mówi, ja ci to mówię na ucho, musisz ucho przystawić do Mnie. Ale jeżeli je przystawisz, to usłyszysz, że nawet jeżeli jesteś wróblem nic niewartym, to jesteś drogocenny dla Mnie. Że wszystkie najdrobniejsze sprawy w twoim życiu są policzone. Są policzone. Kochani, odczytają sobie tę Ewangelię zupełnie inaczej niż zazwyczaj. To jest Ewangelia o wielkiej bliskości, o wielkiej trosce, o wielkim... takim byciu Boga blisko przy moim uchu, tylko też On potrzebuje, żebym ja to ucho tam przystawił. Kochani, w ciemności twojej On do ciebie mówi. W opuszczeniu twoim, w ukryciu twoim, w takim odosobnieniu twoim, do ciebie mówi. I mówi piękne rzeczy. Według tej Ewangelii mówi naprawdę piękne rzeczy. Tylko czy nastawisz ucho? Moi drodzy, moi kochani, bardzo wam dziękuję za kolejne spotkanie. Bardzo wam dziękuję za to, że chcecie słuchać razem ze mną tego słowa. Nie chodzi mi oczywiście o moje słowo, tylko słowa czytań, że chcemy je wspólnie rozważać. Mam nadzieję, że wam to, co tu gadam, jakoś pomaga w tym rozważaniu tego słowa. Słuchajmy go dalej. Bardzo zapraszam was oczywiście za tydzień na kolejne CNN, a dzisiaj wam życzę najlepszej możliwej niedzieli. Miejcie się proszę dobrze. No i bardzo was pozdrawiam i błogosławię. Z Bogiem, pa!