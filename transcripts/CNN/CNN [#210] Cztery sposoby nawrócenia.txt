 Dzień dobry, szczęść Boże, dobry wieczór. Moi drodzy, bardzo serdecznie was witam w kolejną niedzielę, w naszą kolejną adwentową niedzielę, czyli w drugą i zapraszam na dzisiejszy komentarz do słowa, a będzie to dzisiaj komentarz do pierwszego czytania, czyli do Księgi Izajasza. Posłuchajcie, bo jest tam świetny tekst, który, myślę, dobrze nam rozjaśnia, o co chodzi w adwencie. Tak mówi Izajasz. Pocieszajcie, pocieszajcie mój lud, mówi wasz Bóg. Przemawiajcie do serca Jerozalem i wołajcie do niego, że czas jego służby się skończył, że nieprawość jego odpokutowana, bo odebrało z ręki Pana karę w dwójnasób za wszystkie swe grzechy. Głos się rozlega. Drogę Panu przygotujcie na pustyni, wyrównajcie na pustkowiu gościniec dla naszego Boga. Niech się podniosą wszystkie doliny, a wszystkie góry i pagórki obniżą. Równiną niechaj się staną urwiska, a strome zbocza niziną. Wtedy się chwała Pańska objawi, razem ją każdy człowiek zobaczy, bo usta Pańskie to powiedziały. Wstąp na wysoką górę, zwiastunko dobrej nowiny na Syjonie. Podnieś mocno twój głos, zwiastunko dobrej nowiny w Jerozalem. Podnieś głos, nie bój się, powiedz miastom juckim, oto wasz Bóg. Oto Pan Bóg przychodzi z mocą i ramię Jego dzierży władzę. Oto Jego nagroda z Nim idzie i przed Nim Jego zapłata. Podobnie jak pasterz, pasie on swą trzodę, gromadzi ją swoim ramieniem, jagnięta nosi na swojej piersi, owce karmiące prowadzi łagodnie. Moi drodzy, moi mili, tak sobie jakoś myślę, tak jak było w poprzednią niedzielę, że te czytania adwentowe w niedzielę Adwentu nas bardzo konkretnie prowadzą jakby do takiej instrukcji tego, co robić, do instrukcji tego, jak ten czas przeżywać, że wystarczy się dać poprowadzić temu słowu i wiadomo jakby, w którą stronę zmierzać w Adwencie. I kochani, myślę sobie, że to dzisiejsze czytanie, dlatego je wziąłem, to pierwsze, ono jest tak naprawdę pewnego rodzaju opisem tego, co należy zrobić, żeby mieć takie poczucie, że się nawracam. I nie chodzi mi oczywiście tylko o poczucie, tylko żeby to było faktyczne. Czyli daję takie wskazówki, myślę, że cztery wskazówki przede wszystkim, które sprawią, że jeżeli za nimi pójdziemy, to będzie można po jakimś czasie, na przykład po czasie Adwentu, powiedzieć OK, wykonałem bardzo konkretną robotę w kierunku nawrócenia. I to była konkretna robota. Na czym ona, kochani, polega? Po pierwsze, zauważcie, że zaczyna się ten fragment od takiego jakby wezwania Pana Boga, żeby mówić do serca Izraela, żeby mówić do serca Jerozolimy, do serca Jego narodu wybranego. Czyli bardzo głęboko do czegoś, co jest istotą. Kochani, pewnie to wiecie, ale serce w Starym Testamencie jest odpowiednikiem duszy z Nowego Testamentu. My dzisiaj już się posługujemy tym takim podziałem pochodzącym z kultury greckiej, nie? Ciało, dusza, ewentualnie jeszcze duch. No ale generalnie ciało i dusza. Żydzi mieli takie pojęcie, że serce było tym miejscem najgłębszym w człowieku. Ja wiem, że nam się serce głównie kojarzy z emocjami, nie? Kojarzy nam się z miłością, z uczuciami, z jakimś afektem i tak dalej. I oczywiście to też jest w sercu. Ale Żydzi, kiedy myślą o sercu, to nie myślą jakby o emocjach. Myślą, że największa istota to jest w tym, jakie jest serce człowieka. Zresztą też tak mówimy, nie? że najważniejsze jest to, co ja mam w sercu. Dokładnie. Tylko nie chodzi właśnie o emocyjki i o uczucia, tylko o moją prawdziwą istotę. Czyli co sugeruje jakby Izajasz? Mówi tak, że przyjście Pana jest możliwe wtedy, kiedy my naprawdę zajmiemy się tym, co jest w naszym sercu. I co to znaczy? Żadne działania powierzchowne, żadne działania takie, że spróbuję tam trochę naprawić jakąś cząstkę rzeczywistości, nie? Jak to już mówimy tak wręcz przysłowiowo w Adwencie, że jak nie pojem cukierków, to się nawracam, tak? bo się tam z czegoś, nie wiem... no... pozbędę się, tak? Spróbuję się ograniczyć. Że jak nie wiem, będę chodzić na Roraty, to zrobiłem jakąś praktykę adwentową, to znaczy, że dobrze Adwent przeżyłem. Kochani, nie chodzi mi o to, że wszystkie te rzeczy są złe, bo oczywiście, że można przez chodzenie na Roraty zajmować się własnym sercem, to jasne. Oczywiście, że można, odmawiając sobie jakiegoś jedzenia, zajmować się własnym sercem, bo jeżeli wiemy, że to serce jest po prostu obżarte, w takim sensie jest nienasycone duchowo i cały czas chce więcej i stawiamy mu pewne tamy, to oczywiście, że to może być zajmowanie się swoim sercem. Tylko to, że to może takie być, nie znaczy, że takie jest. I kochani, pierwszą rzecz, którą należy zrobić, to trzeba zadać sobie takie pytania Co ja robię w Adwencie? Jakie rzeczy wykonuję? Jeżeli pamiętacie, w zeszłym tygodniu prosiłem was o dwa kierunki, tak? O kierunki dotyczące relacji z Panem Bogiem, o tym oczywiście zaraz też będzie i kierunki w konkretnych dziełach, tak? W konkretnym nawróceniu. I może ktoś z was ma jakieś postanowienia, tylko znowu, żeby, kochani, nie poszło to teraz w to, że ok, no to postanowiłem, że chodzę na Rorat codziennie no i teraz po prostu tak chodzę, chodzę i chodzę, żeby tylko wychodzić do końca Adwenty, żebym miał taką satysfakcję, potem na końcu Adwentu udało mi się nie opuścić żadnych Rorat. Kochani, no i co z tego, że ci się udało? Pytanie, co robisz ze swoim sercem w te Roraty? Na przykład, czy kiedy jedziesz na Roraty rano, nie? Może ktoś z was chodzi do kościoła rano, jeżeli to jest możliwe i wstaje tam o świcie, albo i przed świtem, dawno jeszcze po ciemku. Pytanie jest, czy jak jedziesz na te Roraty, nie? To czy po prostu jedziesz, mówisz dobra, pojadę jakoś, wytrzymam po prostu, bo muszę być na Roratach. W sensie chcę być na Roratach, ale to jest dla mnie mięczarnia. Czy też może jedziesz i sobie myślisz kurczę... to jest właśnie to, to jest moja droga do tego, żeby się nawracać. To jest moja droga, że wstaję w ciemności i chcę tam światło wprowadzić. Panie Jezu, gdzie mi potrzeba światła? Rozumiecie, o co mi chodzi, kochani? Czyli nie tylko wykonywanie pewnych praktyk, nie wykonywanie pewnych obowiązków, pewnych postanowień, tylko serce. Jeżeli nie ma w tym serca, kochani, to jest puste. To jest po prostu nic nie warte. Jesteśmy wtedy, tak jak Pan Jezus mówi, jak groby pobielane, które z zewnątrz są ładne, wymalowane, a w środku się nic nie zmieniło. I, kochani, można praktykować przez całe życie wręcz różnego rodzaju praktyki, ale jeżeli one nie zmieniają serca, no to są do niczego. Druga rzecz. Zobaczcie, że Izaiasz w tym tekście mówi, że jakby skończył się czas waszej służby, skończył się czas waszej zadaniowości. Co to znaczy? Że Bóg nie oczekuje sług. Kochani, też wam mówiłem tydzień temu, ale do tego trzeba ciągle wracać. Oczywiście, Pan Bóg chce, żebyśmy Mu służyli, to jest jasne i mało tego, to jest największa duma i rozkość człowieka służyć Bogu, ale uwaga... jako przyjaciel. Jako przyjaciel. Więc znowu wracamy do tego, już nie będę raz rozwijał, bo to już było tydzień temu. Co robisz w Adwencie, żeby bardzo konkretnie zbudować relację z Bogiem? Żeby Go poznać, żeby być z Nim jak z przyjacielem. Nie kimś, kto wypełnia dla Niego obowiązki, tylko skończyła się służba, mówi Izajasz. To jest jakby owoc nawrócenia, że jakby nie myślimy w kategoriach służby, co ja dla Boga wykonam, tylko jako kto to wykonam. Bo to, że chcemy wykonywać dla Niego te dzieła i chcemy być Jego sługami, ja w ogóle chcę być Jego niewolnikiem, kochani. Jak najbardziej. Jestem bardzo chęty do bycia niewolnikiem Boga. Ale uwaga... on chce, żebym był niewolnikiem przyjacielem. I on mi oczywiście powie Adaś, ty o sobie nie myśl jako niewolnik, tylko jako przyjaciel. Trzecia rzecz, bo tak jak mówiłem, ta druga to już była. Trzecia. Strasznie ważna. Bo mówi grzechy wasze odpokutowane. I kochani, tutaj to ma jakby podwójne znaczenie. Bo po pierwsze, tu chodzi o nas, a po drugie, o Pana Boga. Co to znaczy, że grzechy odpokutowane? No właśnie, co to znaczy w twoim życiu? Pomyśl, czy naprawiłeś zło, które wykonałeś przez jakieś grzechy. Kochani, ja wiem, że mamy taką cudowną łatwość, to jest bardzo piękne, nie? Że Pan Jezus nam odpuszcza grzechy, że Pan Jezus też wziął na siebie winy nas wszystkich i to jasne, nie chodzi mi o to, że mamy się sami zbawiać, nie. Ale, kochani, Bóg nas bardzo zaprasza do pokuty. Czyli do czego? Nie do tego, żebyśmy siedzieli w takim poczuciu oja beznadziejny, oja grzeszny, oja ochydny, oja prochmarny. Nie, kochani, to jest zazwyczaj poniżanie siebie, a nie pokuta. Pokuta polega na tym, że jeżeli kogoś skrzywdziłeś, to naprawiasz. Jeżeli ukradłeś, oddajesz. Jeżeli coś popsułeś, próbujesz naprawić. Jeżeli kogoś zdradziłeś, idziesz go przeprosić. Jeżeli zepsułeś jakąś relację, próbujesz ją odnowić, chyba że się nie da oczywiście. Bo może tak być, że w danym momencie się nie da. Ale pytanie, jak wygląda twoje zadośćuczynienie, twoje pokutowanie, czyli twoje naprawianie tego, co zostało zniszczone przez grzech, kochani? Myślę, że jednym z najbardziej konkretnych owoców nawrócenia w Adwencie jest właśnie to, że siądziemy i pomyślimy tak tu jest coś, czego nigdy nie naprawiłem. Tu jest osoba, którą skrzywdziłem. Tu jest jakaś przestrzeń, gdzie narobiłem zła i to złoto tam ciągle ma swoje owoce. Co ja mogę zrobić, żeby te owoce zamknąć? Żeby te owoce odwrócić? W sensie, żeby tam były dobre owoce. Druga strona tego medalu, kochani, to nie jest tak oczywiście, że my sami jesteśmy w stanie naprawić zło, które zrobiliśmy, żeby ktoś nie pomyłał te takie myślenie, że teraz ja tutaj dam radę, no właśnie, naprawić, usprawiedliwić, wynagrodzić zło, które zrobiłem. Nie. To jest oczywiście dar od Boga, że On, Bóg nas usprawiedliwia. Bóg naprawia też zło, które my robimy. Tylko też czy właśnie Go do tego zapraszamy? Czy też próbujemy mówić dobra, to było, minęło, poszło, wyspowiadałem się, mogę iść dalej. No nie, jeżeli tam jest zło, to Pan Bóg też tam ciągle jest. Nie po to, żeby ci oczywiście wypominać to zło, tylko Bóg chce naprawić to, co zrobiliśmy złego, to, co jest nie tak. A to wszystko, kochani, prowadzi do jednego, bardzo prostego wniosku. Zobaczcie, że cały ten taki największy obraz w tym tekście Izajasza jest o tym, że góry mają się obniżyć, donie mają się podnieść do góry i wszystko ma się wyrównać. Nie? Co to znaczy? Nie chodzi o stan zerowy, kochani, nie. Tylko stan wyrównany to jest stan prawdy. To jest oczywiście duchowy obraz. Co to znaczy? Czyli żeby nie myśleć o sobie za dobrze, w takim sensie nie przypisywać sobie rzeczy, których wcale nie mamy, nie udawać, że jesteśmy lepsi, niż jesteśmy, to są właśnie te góry, a jednocześnie, żeby sobie nie przypisywać rzeczy, których nie mamy, w sensie złym. Czyli żeby się nie poniżać, żeby się nie potępiać, żeby nie popaść w jakieś takie przygnębienie grzechowe itd. Czyli iść ścieżką prostą, iść ścieżką... Uwaga, to jest właśnie pokora, kochani. Pokora to nie jest mówienie jestem do niczego. Pokora to jest prawda o nas. Siądź i zobacz sobie, gdzie jesteś na wyżynie, w takim sensie naddajesz sobie coś, czego nie masz. Naddajesz sobie rzeczy, które nie są wcale twoją właściwością, które nie jesteś taki, a próbujesz udawać przed sobą, przed Bogiem, przed ludźmi. Przestań. Przestań być kimś lepszym, niż jesteś. Ale też w drugą stronę. Przestań, jeżeli jesteś takim człowiekiem, znam takich też bardzo dużo, który ciągle mówi wszystkim, Panu Bogu, sobie i ludziom jestem beznadziejny, jestem do niczego, moje życie jest bez sensu, czyli cały czas jesteś w dolinie. To też nieprawda. To też nieprawda, kochani. To jest nieprawda i to jest nieprawda. Środkowa droga jest prawdziwa. Czyli tak, mam rzeczy, które są słabe i które są beznadziejne i je trzeba zmieniać, nawracać, odpokutować itd. Ale mam też rzeczy, które są dobre i fantastyczne, tylko te prawdziwe. I tam jest wszystko w porządku, że je mam. Tylko że właśnie, niech one będą słuszne i prawdziwe. Kochani, co jest tego skutkiem? Zobaczcie, jaki jest cudowny obraz na końcu tego, nie? Mówi Izajasz, jak to się wszystko stanie, to się chwała Pańska objawi i On będzie jak pasterz, który prowadzi swoje trzody, który karmiące, traktuje łagodnie, który je bierze na ramiona, że jakby nagle jesteśmy w jakiejś sielance w ogóle. Kochani, o to chodzi w nawróceniu, że Bóg chce nas po prostu wprowadzić na zielone pastwiska. Kochani, od tego między nimi jest Adwent. Proszę, przemyślcie te cztery rzeczy. Jakoś tak się cieszę, że ja wiem, że to może jest bez fajerwerków wielkich, bez wielkich odkryć, ale to są bardzo konkretne rzeczy, kochani, które trzeba robić. A my mamy po prostu w Adwencie zrobić nawrócenie. Mamy robić nawracanie do Boga. Po to nam dany jest ten parotygodniowy czas, że mamy specjalną okazję, żeby się nawracać. No to się nawracajmy. ♪♪♪♪ Moi drodzy, moi kochani, bardzo dziękuję za kolejne niedzielne spotkanie. Tak tylko przypomnę, że mam nadzieję, że na mnie się nie obrazicie za te reklamy w kółko, ale wydaje mi się, że to jest naprawdę pomocna rzecz. Mój niedzielnik. Czyli jeżeli chcecie, kochani, komentarzy na każdą niedzielę, innych niż ten, który był dzisiaj, bo dzisiaj pewnie gadałem coś innego, niż gadałem trzy lata temu, pewnie komentowałem Ewangelię, chociaż nie pamiętam w ogóle, co było trzy lata temu, to zapraszam was do niedzielnika, do tej mojej książki, gdzie są komentarze na cały najbliższy rok, na niedzielne czytania. Myślę, że to jest pomocna rzecz. Kochani... przepraszam... Ściskam was, pozdrawiam was, błogosławię i widzimy się, mam nadzieję, za tydzień w kolejnym CNN. Z Bogiem, ściskam, błogosławię. Paaa...