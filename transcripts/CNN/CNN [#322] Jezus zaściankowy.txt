 Dzień dobry, szczęść Boże, dobry wieczór, moi kochani, witam was bardzo serdecznie w kolejną niedzielę, w naszym kolejnym spotkaniu z cyklu CNN. Mamy dzisiaj niedzielę Chrztu Pańskiego. Z góry tylko przepraszam, kochani, jeżeli będziecie słyszeli jakieś stuki i puki gdzieś tam w tle. Niestety coś remontują poza oknem, czasem coś słychać, ale mam nadzieję, że nie będzie nam to przeszkadzało. Posłuchajcie proszę, kochani, Ewangelii, którą dzisiaj czytamy w to święto. Jezus przyszedł z Galilei nad Jordan do Jana, żeby przyjąć od Niego chrzest. Lecz Jan powstrzymywał Go mówiąc to ja potrzebuję chrztu od Ciebie, a Ty przychodzisz do mnie. Jezus mu odpowiedział ustąp teraz, bo tak godzi się nam wypełnić wszystko, co sprawiedliwe. Wtedy mu ustąpił. A gdy Jezus został ochrzczony, natychmiast wyszedł z wody. A oto otworzyły się nad Nim niebiosa i ujrzał Ducha Bożego, zstępującego jak gołębica i przychodzącego nad Niego. A oto głos z nieba mówił Ten jest mój Syn umiłowany, w którym mam upodobanie. Moi drodzy, mamy dzisiaj koniec okresu Bożego Narodzenia. Ta niedziela chrztu pańskiego, ona kończy ten okres. Oczywiście tak zwyczajowo jeszcze w Polsce, my tam do 2 lutego, że tak powiem, świecimy choinki, śpiewamy kolędy i tak dalej, ale dzisiaj tym świętem kończy się okres Bożego Narodzenia. I kochani, to święto chrztu pańskiego, oczywiście kwintesencją tego jest to, co się dzieje z Panem Jezusem, Jego relacja z Ojcem i tak dalej, ale ona się dzieje w pewnych warunkach, na które sobie chyba po raz pierwszy zwróciłem uwagę i chociaż to będzie dosyć oczywiste, co wam dzisiaj powiem, to jakoś mnie to bardzo zachwyciło i też mi wytłumaczyło wiele sytuacji z mojego życia. Już tłumaczę, o co chodzi. Kochani, nie wiem, czy kiedyś byliście w Ziemi Świętej, przypuszczam, że pewnie części z was się zdarzyło być na pielgrzymce, może ktoś będzie miał jeszcze okazję, bardzo polecam, to jest naprawdę niesamowite przeżycie być w tych miejscach, gdzie chodziły stopy naszego Zbawiciela. Ale kochani, jeżeli byliście w Ziemi Świętej, to może byliście nad Jordanem, w tym miejscu, gdzie najprawdopodobniej Jan Chrzciciel chrzcił. Nie wiemy oczywiście na 100% czy to był dokładnie ten centymetr, ale zasadniczo dane się zgadzają. Na pewno to było gdzieś w tamtym rejonie. Kochani, to miejsce jest miejscem niezwykłym oczywiście dla nas chrześcijan. Jest tam taka kaplica, ja tam kiedyś nagrywałem vloga w ogóle w tym miejscu, mówiłem o chrzcie Panajusa, może to pamiętacie, może widzieliście. Taka bardzo rozsłoneczniona kaplica, taka wręcz otwarta kaplica, kawałek dosyć brudnej rzeki, tam ten Jordan nie wygląda zbyt okazale, gdzie tłumy chrześcijan, bo tam pielgrzymki jeżdżą bardzo często, są tam praktykowane chrzty właśnie w tym miejscu itd. Ale generalnie, kochani, to jest miejsce, które można by nazwać, przepraszam za słowo, mam nadzieję, że ono nie będzie zbyt wulgarne, ale to jest po prostu za dupie. Kochani, nie ma się co oszukiwać. To nie jest żadna metropolia, to nie jest koło jakiegoś dużego miasta, to nie jest jakieś takie miejsce atrakcyjnie, turystycznie, nie ma żadnego specjalnego widoku na rzekę albo nie wiem... wzgórz dookoła, żeby coś pięknie było widać. Oczywiście jest tam uroczo, ale to dlatego bardziej, myślę, człowiek tak myśli, bo po prostu jest w Ziemi Świętej i jest u Pana Jezusa i dlatego myśli, że jest uroczo. Ale jakby na to spojrzeć takim chłodnym okiem, to to jest naprawdę zatyłcze. Może będzie lepsze takie słowo. Bardzo mi się ostatnio spodobało. Nie jest za dupie, tylko zatyłcze. Kochani, wybaczcie ten może charakter tego, co mówię, ale dokładnie chcę w taką stronę pójść. Dlaczego? Kochani, dlatego, że jak się człowiek potem przyjrzy działalności Pana Jezusa, tego, jak wyglądało Jego życie, tego, kim On był, gdzie działał, w jakich kręgach się obracał itd. Kochani, nie oszukujmy się. Pan Jezus nigdy nie wszedł na salony. Kochani, nam się mogłoby wydawać, że przecież Jezus miał takie te momenty, długie, nie? miesiące, lata, gdzie był bardzo popularny, tak? Gdzie na spotkania z Nim przychodziły wielkie tłumy itd. Kochani, to prawda, ale to nie jest tak, że Jezus wszedł do jakiegoś mainstreamu, że Jezus stał się, nie wiem... najważniejszą postacią Izraela. Kochani, to nie jest tak, że dla nas, mimo że śmierć Jezusa jest czymś zupełnie wyjątkowym, tak? Jego męka jest najważniejszym wydarzeniem, Jego zmartwianie oczywiście, najważniejszym wydarzeniem świata, że w ogóle dzisiaj cała Jerozolima jest zbudowana de facto na Panu Jezusie, tak? I na wszystkich miejscach z Nim związanych. To, kochani, On umierał poza miastem. Tam Mu towarzyszyło prawdopodobnie kilka, kilkanaście osób. Po drodze tam trochę Go spotkała, to był taki skazaniec, tak? Słyszano o Nim oczywiście w wielu miejscach. Kochani, zauważcie, On nigdy nie trafił na dwór, nie wiem... Heroda, arcykapłanów i tak dalej. Wiem, że oczywiście powiecie mi, ale był tam, jak był sądzony i tak... To jasne, ale nie trafił jako gość specjalny. Nie trafił jako ktoś, kogo się słucha. Kochani, Jezus oczywiście miał popularność, ale wśród ludzi ubogich, wśród pasterzy, wśród ludzi często niewykształconych było oczywiście trochę też ludzi, że tak powiem, z innego poziomu, ale ich była mniejszość. Jezus też nigdy, mówię, nie stał się najważniejszą postacią swojego czasu, wokół której się ogniskowała rzeczywistość. Jasne, potem tak, chrześcijaństwo wyniosło Go, że tak powiem, na właściwe Jemu miejsce, chociaż pewnie i tak niewłaściwe, bo żadne miejsce nie jest Mu właściwe, bo On i tak jest większy od wszystkiego. Ale o co mi chodzi, kochani? Całe życie Jezusa i również Jego chrzest dzieją się na lekkim uboczu, dzieją się poza głównym nurtem wydarzeń, dzieją się chociaż... wydarzają tam się spektakularne rzeczy i widzi to wiele osób i przez wiele jest traktowane jako coś zachwycającego, to nie jest to coś, że tak powiem, wiecie... no na szczycie tego świata. Kochani, my chrześcijanie mamy być jak Pan Jezus, a to znaczy, kochani, że my nigdy nie będziemy na szczycie tego świata. Kochani, ciągłe takie te dążenia w Kościele, takie te dążenia również, nie wiem... ludzi świeckich w Kościele, na przykład w polityce i tak dalej, które próbują zrobić z Kościoła, wiecie... nurt najważniejszy w tym świecie, że to według praw Kościoła powinno się wszystko dziać. Ja rozumiem oczywiście idee, które za tym stoją, bo ja też bym chciał, żeby wszyscy ludzie na świecie żyli według Ewangelii, ale to nie znaczy, że mamy osiągnąć pozycję kogoś, kto jest liderem tego świata. Kochani, nie. Kościół zawsze będzie zepchnięty i nie z powodu swoich grzechów czy swoich słabości, bo często jest z tego powodu spychany, ale to nie o to chodzi, tylko taka jego rola, żeby być trochę z boku, żeby wskakiwać na moment gdzieś tam do głównego nurtu, żeby swoje tam, że tak powiem, ewangeliczne grosze wrzucić, ale potem zostanie z tego zaraz strącony. Jezus nigdy nie wszedł do mainstreamu. Jezus nigdy nie objął kierowniczego stanowiska. Jezus nigdy nie stał się liderem swojego świata. Nie stał się, kochani. Nawet nie chodzi o odrzucenie, tylko tu mówię o takie zwykłe takie bycie, takie na lekkim boku. Kochani, większość z was chrześcijan też jest w życiu na lekkim boku. W sensie może komuś z was się udało, coś bardzo niezwykłego osiągnąć, w sensie jesteście na jakichś, nie wiem, kierowniczych stanowiskach, nie wiem, rządzicie połową tego świata, albo połową tego kraju, ale jakoś śmieją wątpić. Kochani, oczywiście, że są bardzo bogaci chrześcijanie i tak dalej. Nie wnikam teraz zupełnie oczywiście w ocenę, jak to jest możliwe, skoro ktoś jest chrześcijaninem, to czemu się też nie dzieli. Nie można być naprawdę ekstremalnie, obrzydliwie bogatym i być chrześcijaninem, kochani. Nie można. Można być oczywiście bogatym, to jest jasne, nie ma w tym nic złego, ale jak człowiek jest chrześcijaninem, to się dzieli, więc nie może być bardzo bogaty, bo się będzie musiał dzielić. Jeżeli jest w czołówce zupełnie, że tak powiem, bogactwa tego świata, to trochę dzieli teraz w inny temat, przepraszam, ale to nie może być do końca chrześcijaninem, bo znaczy, że się nie dzieli, bo inaczej by się podzielił tym, co ma. Mówię, to nie znaczy, że bogactwo jest czymś złym. Przepraszam za dygresję. Ale, kochani, nie bójmy się tego, że my, jako chrześcijanie, będziemy zawsze trochę z boku. Uwaga... to nie szkodzi. Zobaczcie, co jest tożsamością Jezusa. Jezus swojej tożsamości nie buduje na swojej pozycji, nie buduje na uwielbieniu tłumów, nie buduje na byciu liderem tego świata, chociaż ma, jak nikt inny, wszelkie prawa, żeby te wszystkie stanowiska objąć. Jemu się one najbardziej należą. Jezus nigdy nie został władcą, królem itd. Nie. Jezus swoją tożsamość buduje na tym jednym zdaniu, które mamy dzisiaj w Ewangelii. To jest mój Syn umiłowany. Kochani, tu się dzieje tożsamość chrześcijańska. Kochani, ja nie rozumiem chrześcijan, którzy się oburzają, że są, nie wiem... nieszanowani. Którzy się oburzają, że w związku z tym, że oni są chrześcijanami, to się ich nie wpuszcza na salony, bo się ich traktuje jako lekkich oszołomów. Tak ma być. I kochani, to nie jest żadne... teraz tutaj, wiecie, usprawiedliwianie takiego naszego bycia, mówiłem wam może o tym kiedyś w jednym snie, nie? Tego, że jesteśmy takimi życiowymi ciołkami. To nie, że pozwalamy, żeby nami, nie wiem... po prostu rozstawiono nas po kątach i żeby z nami robiono, co się chce. Nie, to nie jest jakby odpowiedź na to. Odpowiedzią jest na to, że nas tak naprawdę to nie obchodzi, co ten świat o nas myśli. Nas nie obchodzi to, czy nas postawią na pietestale, czy nie. Jak postawią, w ogóle super. I jak możemy tam coś zrobić, to zrobimy. Ale jak nas nie postawią i będziemy sobie tu bokiem szli, boczną ulicą i może nie będziemy mieli wpływu na główny nurt wydarzeń tego świata, chociaż byłoby bardzo fajnie, bo byłoby super Ewangelię tam zaprowadzić, ale jeżeli świat tego nie przyjmie, nas zostawi na bok, ok. Nasz Zbawiciel poszedł taką drogą, bo on wiedział, gdzie jest jego wartość, on wiedział, gdzie jest jego tożsamość. A jego tożsamość była w tym, że był synem swojego ojca. Kochani, nie mówię o to, że oczywiście mamy się nie troszyć o sprawy tego świata. Nie mówię, że nie mamy próbować wchodzić w różne rejony tego świata, żeby je przemieniać, żeby je Ewangelią prześwietlać, żeby tam wprowadzać Boże zasady. Tak, tam gdzie możemy, to zróbmy to, ale uwaga... bez tej takiej spiny, że my to musimy. Teraz, kochani, ja to nie mogę, tych wszystkich chrześcijan, którzy próbują zaprowadzić te chrześcijańskie prawa, którzy po prostu robią wszystko, co się tylko da, po prostu, żeby tylko... Kochani, nie. Mamy się starać, ale zawsze będziemy z boku. I to nie szkodzi. Nasz Zbawiciel był również z boku. Został ochrzczony na Zatyłczu. Został ochrzczony po prostu wśród biednych ludzi, wśród celników, wśród żołnierzy, gdzie chrzcił go chłop po prostu ubrany w jakąś wielbłądzią skórę, który szarańcze jadł. Nic specjalnego. Poszło za nim kilku rybaków z Galilei. Właśnie w ogóle, kochani, on stamtąd pochodził. On się nie urodził w Jerozolimie. On nie był, nie wiem... najważniejszą postacią swojego czasu. Był z boku i to nie szkodzi. Chrześcijaństwo, kochani, w pewien sposób jest zaściankowe. I mówię nie w tym negatywnym sensie, tak? że mamy być, wiecie... popychadłem tego świata i mamy w ogóle nie mieć żadnego znaczenia. Nie o to chodzi. Tylko to nie tu jest nasza tożsamość. Nasza tożsamość jest w tym, że ja jestem Synem Boga. A jestem. Jezus mi dał to prawo, że uczynił mnie swoim przybranym bratem. Jestem przybranym dzieckiem mojego ojca. I nie lubię tego słowa przybrany, bo to by sugerowało... chociaż nie, to jest bez sensu, bo to wcale nie oznacza. Wiecie, że relacja rodzicielska nie dzieje się przez urodzenie, tylko przez miłość. To nie jest tak, że dziecko przybrane, na przykład adoptowane, jest mniej dzieckiem swojego rodzica. Nie, jeżeli dziecko adoptowane jest bardziej kochane, niż dziecko urodzone normalnie, to stałem socunkiem, a to dziecko adoptowane jest bardziej synem swoich rodziców, niż tamto dziecko. To nie ma znaczenia, z kogo się urodziliśmy. Więc to, że Jezus jest urodzonym Synem Ojca, a my jesteśmy przybranymi Synami Ojca, mało tego, kochani, my jesteśmy urodzonymi Synami Ojca, no bo przecież wszystko od Niego pochodzi. Przepraszam, jeśli dzisiaj jakoś myśli, idą po prostu w różne kierunki, ale kochani, ja jestem Synem Ojca, ty jesteś Synem Ojca, jesteś Córką Ojca. Wszyscy jesteśmy dziećmi naszego Ojca. Czy może być większa godność? Czy może być więksiejsza godność? Chociażbyśmy żyli na całkowitym zatyłczu tego świata, to mamy, kochani, największą godność świata. Jakoś mnie to bardzo ujęło dzisiaj, to że Jezus właśnie taki był, taki z boku, taki za ścianą, taki nie po drodze trochę. To właśnie o to by, kochani, chodziło, w sensie nie żeby tego szukać, tylko żeby się tego nie bać. Bo nieważne, co świat na nas mówi, nieważne, jak nas traktuje, nieważne, ile nam daje wartości i godności, tam, w tej relacji naszej z Ojcem jest nasza wartość i godność. I o tym dzisiaj, kochani, w celu ostatniego Dzień Bożego Narodzenia pamiętajcie! Moi drodzy, moi mili, moi kochani, dziękuję wam bardzo serdecznie za to nasze kolejne spotkanie CNN-owe. Zapraszam oczywiście za tydzień. Kiedy wy to oglądacie, to jestem chyba w Dubaju na rekolekcjach, tak mi się wydaje. Będą pewnie jakieś vlogi, więc będę wam machał z ciepłych rejonów. Przypominam, kochani, jest jeszcze kartkownik na 2023 rok nasz kalendarz, notatniko, pamiętniko, albumiko, nie wiem co jeszcze... dzienniko, coś tam. Zapraszam, zajrzyjcie na stanę Langusty. Ściskam, pozdrawiam, błogosławię i do zobaczenia już niedługo. Z Bogiem, pa, pa!