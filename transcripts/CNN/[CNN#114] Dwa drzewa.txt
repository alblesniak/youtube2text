 Dzień dobry, szczęść Boże, dobry wieczór. Moi drodzy, bardzo serdecznie was witam w kolejną niedzielę, w kolejnym naszym spotkaniu z cyklu CNN, czyli niedzielne kazanko do okienka. Zapraszam, jak zawsze, na początek na fragment Bożego Słowa, który dzisiaj czytamy w liturgii. Będzie dzisiaj nie Ewangelia, ale pierwsze czytanie, bo od niego chciałbym, żebyśmy wyszli. On nas dzisiaj poprowadzi. Fragment jest z Księgi proroka Jeremiasza, tak brzmi Tak mówi Pan. Pan jest jego nadzieją. Jest on podobny do drzewa zasadzonego nad wodą, co swe korzenie puszcza ku strumieniowi. Nie obawia się, gdy nadejdzie upał, bo zachowa zielone liście. Także w roku posuchy nie doznaje niepokoju i nie przestaje wydawać owoców. Moi drodzy, chciałbym, żebyśmy dzisiaj na chwileczkę się skupili na tych dwóch obrazach. Mam takie wrażenie, że ten tekst proroka Jeremiasza to jest jeden z najpiękniejszych, takich poetyckich oczywiście, tekstów, ale które w kilku tylko jakby obrazach, w kilku słowach opowiadają niesamowitą jakby różnicę między byciem człowiekiem wierzącym i niewierzącym. Często takie jakby głosy można słyszeć, że jaka jest różnica, czy ja wierzę, czy nie wierzę. Przecież jest tyle ludzi na świecie, którzy nie wierzą, a są szczęśliwi, jest tyle wierzących, są nieszczęśliwi i tak dalej. Kochani, oczywiście na pewno musielibyśmy sobie najpierw skonkretyzować pojęcie, co to znaczy być człowiekiem wierzącym, bo jestem przekonany, że często, kiedy myślimy o człowieku wierzącym, to myślimy po prostu o takim, który, nie wiem... chodzi do kościoła i się mianuje katolikiem. Jak doskonale pewnie już wiecie, to niekoniecznie ma cokolwiek wspólnego z byciem wierzącym. Chciałbym, żebyśmy zobaczyli te dwa obrazy. One pokazują, co się tak naprawdę dzieje w istocie serca, w istocie duszy przy wierze i przy braku wiary. Najpierw ten obraz taki bardziej smutny, bardziej tragiczny w ogóle, jak dla mnie przerażający. Zobaczcie, Jeremiasz pisze tak, że jest przeklęty taki człowiek, czyli jest w nim pewne przekleństwo. To jest w ogóle bardzo mocne słowo. Mnie się przekleństwo kojarzy z czymś takim, że to jest człowiek, który cokolwiek by nie zrobił, nie ma szans. W sensie sam się stawia w takiej sytuacji, gdzie się pozbawia szans. Mówi o nim Jeremiasz, że taki człowiek, który pokłada jakby ufność w człowieku i upatruje swoją siłę w ciele. O co tu chodzi? Tu nie chodzi oczywiście tylko o to, że ktoś czuje, że jest silny fizycznie, tylko chodzi o to, że upatruje siłę, takie rzeczy, które go mają pobudzić do życia w tym, co jest cielesne, co jest materialne, co jest z tego świata. Czyli jakby rzeczywistość ducha, rzeczywistość spotkania z Bogiem nie jest dla niego istotna. On uważa... sam sobie poradzę. Pamiętacie też, że kiedy się mówi o ciele w Piśmie Świętym, to ciało bardzo często oznacza po prostu rzeczywistość ludzką. Już nawet nie tylko ludzką w sensie fizyczną, tylko czysto ludzką, taką jakby bez tego takiego poziomu kontaktu z Panem Bogiem. Czyli to jest taki człowiek, który nawet, że tak powiem, psychicznie, emocjonalnie może jakby być w porządku, ale nie wychodzi nigdy poza to, czyli jakby neguje ten taki horyzont wiary. Mówi Jeremiasz, że taki człowiek, który upatruje swoją siłę, czyli swoje życie właśnie w tym, jest jak taki suchy badyl, który nawet nie wie, kiedy przyjdzie szczęście. Bardzo lubię to określenie. Otóż czasem słyszę takie zdania ale przecież znam ludzi niewierzących i oni są szczęśliwi. Co mówi Jeremiasz? Oni nawet nie wiedzą, co to jest szczęście. Tak po ludzku może się wydawać no jest szczęśliwy, tak? Ma pieniądze, ma nie wiem... jakieś dobre warunki życia, ma żonę, może go nie zostawiła, żyją w zgodnym małżeństwie, no jest to szczęście. Jeremiasz mówi, on nawet nie wie, kiedy przyjdzie szczęście w takim sensie, on sobie nie potrafi wyobrazić jakby tego naprawdę szczęścia, które Pan Bóg przygotował dla człowieka. Jakby jego szczęście jest takie skarłowaciałe. Ono w porządku tego świata wydaje się być ok, ale ono de facto jest żadnym szczęściem. Mało tego, zobaczcie, Jeremiasz tam pisze, bardzo lubię te zdania. Wybiera miejsce spalone na pustyni ziemię słoną i bezludną. To już w ogóle tak dosłownie. Nie wiem, czy zauważyliście u siebie takie mechanizmy. Ja widzę takie mechanizmy u siebie, że kiedy jestem daleko od Pana Boga, kiedy jestem jakby pozbawiony kontaktu z Nim, kiedy sam się przez grzech od Niego oddzielam, to ja potrafię być w ogóle autodestrukcyjny. To ja sam w ogóle ściągam na siebie nieszczęścia, sam się pakuję w sytuacje, co do których wiem, że one mnie skrzywdzą i zniszczą, a i tak w nie idę. Jakby nie ma we mnie oporu przed czymś takim. Mówi Jeremiasz, to jest ktoś, kto sam wybiera miejsca spalone, miejsca, w których jest ziemia słona i bezludna. Zobaczcie, że... no ja tak mam. Ja, kiedy wejdę w grzech, kiedy wejdę w jakąś słabość, kiedy wejdę w odcięcie się od Pana Boga, to natychmiast też jakby ucinają mi się relacje z ludźmi. Staję się bezludny, staję się taki, że jakby nie mam umiejętności w ogóle budowania relacji. Kochani, dla mnie bardzo przejmujący jest ten obraz. Takiego człowieka, który nigdy nie zaznał szczęścia i pomylił sobie, że to, co ma, to jest szczęście. Coś więcej tak, jakby komuś dać, nie wiem... po prostu coś bardzo gorzkiego do jedzenia i powiedzieć mu, że to jest słodkie i on by nigdy nic słodkiego nie jadł. Jadłby sobie to gorzkie i mówił no... to jest szczęście, to jest prawdziwe słodkie. Dlatego, że nigdy nie spróbował tego, co naprawdę jest słodkie. Kochani, jakby takich pomyłek jest mnóstwo w świecie, że nam się wydaje, że to, co mamy, to jest szczęście. Dopiero po czasie, jakby patrząc z perspektywy, orientujemy się ale to była w ogóle malizna. Nawet nie to, że to było całkiem złe, tylko w porównaniu do tego, co Pan Bóg mi dał później, w porównaniu do tego, co Pan Bóg mi przygotował, to tamto to była jakaś taka w ogóle... no jakaś żenada. Zobaczcie dalej. Jaki jest ten drugi mąż, który pokłada ufność w Panu i tylko on jest jego nadzieją? To mi się podoba. Bardzo ładny obraz. Zwłaszcza jest napisane, że on jest jak drzewo zasadzone nad płynącą wodą, którego korzenie tam sięgają. Czyli nie chodzi o to, że on się, nie wiem... od Pana Boga napakował czegoś, że on tak nabrał sił i potem sobie już funkcjonuje. Nie. To jest taki obraz totalnej zależności. Czyli korzeń cały czas jest do strumienia i cały czas czerpie wodę. I mówi ten fragment, to jest piękne, że nawet gdy nadejdzie upał, on zachowuje liście zielone, dlatego że jest podłączony tam do tego strumienia. Co to znaczy? To jest bardzo realistyczny tekst Jeremiasza. On nie mówi jak będziesz z Panem Bogiem, to ci się nie będą przydarzały żadne trudne rzeczy. Jak będziesz z Panem Bogiem, to nie spotka cię upał. Mówi nie. Nawet jeżeli nadejdzie upał albo jeżeli będzie rok posuchy, to nie doznaje niepokoju i nie przestaje wydawać owoców. Czyli zobaczcie, na zewnątrz wszystko się może sypać. Na zewnątrz mogą powiedzieć no niby jest wierzący, a jego życie dookoła się sypie. Nie wiem... małżeństwo, jakoś mu nie wychodzi, idzie trudno, choroby się zdarzyły w jego życiu, jakieś nieszczęścia, coś nie tak z dziećmi, coś się tam psuje w jego życiu. No mnóstwo po prostu upałów i może jest rok posuchy, taki w sensie rok, który już trwa na przykład 30 lat. Ale jeżeli on jest podłączony do źródła, to mówi Jeremiasz bardzo prosto nie doznaje niepokoju i nie przestaje wydawać owoców. Czyli jakby jest w tym wszystkim spokojny i cały czas są dobre i owocne rzeczy w jego życiu. Kochani, to jest w ogóle taki dosyć prosty mechanizm, nie wiem... sprawdzający takie kryterium, czy masz korzenie w strumieniu, czy nie. Dzieje się pewnie w twoim życiu dookoła dużo różnych trudnych rzeczy, nie? Jeżeli masz w tym wszystkim niepokój, jesteś w tym stłamszony, jesteś w tym taki przygnieciony, to znaczy, że nie masz korzeni w Panu Bogu. To znaczy, że masz prawdopodobnie jakieś zrywy, takie, że masz gałęzie, które się nachylają do wody i tam się na chwileczkę pomoczą w tej wodzie i na sekundę jest im lepiej, ale nie masz jakby korzenia położonego w tym strumieniu, bo gdybyś miał, to mówi Jeremiasz, byłby pokój w tobie i chociaż byłby upał, chociaż byłby rok posuchy, to ty byś wydawał owoce, czyli ciągle twoje życie byłoby owocne. Ja, kochani, miewałem takie okresy w życiu, kiedy dookoła mnie się działo bardzo trudno, kiedy waliło się dosłownie moje życie, a ciągle owocowałem. Ciągle miałem takie wrażenie, że mimo, że ja mam poczucie totalnej klęski, totalnego takiego rozwalenia, to dzieją się niezwykle dobre owoce w moim życiu. Dla mnie i dla innych. A tu jest w ogóle rozwałka. To był dla mnie znak OK, mam tam korzenie. Kiedy było inaczej, kiedy po prostu robiło się trudno dookoła i ja się totalnie załamywałem, jakby wiedziałem, nie ma tam korzenia. Nie ma korzenia. Kochani, to wszystko dzisiaj jest potem cudownie rozwinięte w Ewangelii i nie czytałem, bo to jest taki tekst, który doskonale znacie. Błogosławieństwa są dzisiaj. Mam nadzieję, że oczywiście sami przeczytaliście wszystkie dzisiejsze teksty. Błogosławieństwa, które... no... jedne z najsłynniejszych tekstów Pana Jezusa. Zauważcie, że one opowiadają dokładnie o tym samym. Mówią o tym, że mimo, że się doznaje różnych przeklętych sytuacji życiowych ubóstwo, prześladowanie, walka o czystość, uciszanie, niepokój, niezgoda i tak dalej, i tak dalej, i tak dalej to w tym wszystkim można być błogosławionym. Wiecie, że słowo błogosławiony to znaczy szczęśliwy. Tam jest dosłownie po grecku makarioi, czyli szczęśliwi. Jezus patrzył na różne nieszczęścia, na ubogich, na prześladowanych, na uciszanych, na walczących o czystość, na próbujących zaprowadzić pokój w różnych miejscach, i tak dalej, i tak dalej. Jezus mówił Możecie być w tym wszystkim szczęśliwi. Możecie być w tym wszystkim pełni pokoju. Może ktoś z was słuchał elementarza jakiś czas temu, kiedy mówiłem o znaku pokoju w mszy świętej i tam wspominałem taką tradycję dominikańską, która mówiła o tak zwanym przekazywaniu sobie pokoju błogosławieństw. Czyli kiedy Dominikanie sobie... to jest z XIII wieku, kiedy sobie przekazywali znak pokoju, to rzeczywiście nawzajem pokoju błogosławi. Co to znaczy? Wiedzieli, że w życiu tego, komu przekazują znak pokoju, dzieją się te wszystkie przekleństwa, które są w tych błogosławieństwach. Wy słuchajcie to? Przekleństwa w błogosławieństwach. Ubóstwo, uciszanie, prześladowanie, walka o czystość i tak dalej. Wiedzieli, że ten, komu dają pokój, jest tym wszystkim dotknięty. I mówili Niech w tym wszystkim spotka cię błogosławieństwo. Czyli niech cię spotka szczęście w tym. Kochani, to jest ta zawrotna perspektywa Ewangelii. Zawrotna perspektywa Pana Boga. Mówi, jeżeli ktoś się zakorzeni, jeżeli ktoś wpuści korzenie w strumień, którym ja jestem, to chociaż byłby rok posuchy i upał, zachowasz spokój. Kochani, chciałbym, żebyście dzisiaj po prostu te dwa obrazy zobaczyli z tego pierwszego czytania, żebyście ich nie pominęli, dlatego czytałem to czytanie. Ten obraz tego badyla wyschniętego, któremu się wydaje, że ma szczęścia, a nie ma i tak naprawdę sam się pakuje w bezludne i w suche miejsca. I obraz tego spokojnego drzewa, które jest nad wodą i może się wokół niego dziać niewiarygodna burza. A on ma takie poczucie Mam tam korzenie, nic mi nie grozi. Nie zabraknie mi wody życia. Kimś takim jest Bóg dla nas. Pomyślmy o tym, bo dobrze byłoby, żebyśmy byli tym drugim drzewem. Moi drodzy, to by było na tyle w tym dzisiejszym odcinku. Bardzo wam dziękuję za to spotkanie. Dziękuję za kolejny CNN. Widzimy się oczywiście za tydzień w następnym kazanku. Ściskam was, pozdrawiam was niedzielnie bardzo serdecznie i życzę wam najlepszego dzisiaj dnia. Z Bogiem, miejcie się dobrze, błogosławię, paaa...