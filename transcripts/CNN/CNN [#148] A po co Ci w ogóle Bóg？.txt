 Dzień dobry, szczęść Boże, dobry wieczór. Moi drodzy, witam was bardzo serdecznie w kolejnym naszym spotkaniu z cyklu CNN, czyli niedzielne kazanko do okienka. Zapraszam, posłuchajcie Ewangelii, którą dzisiaj czytamy w liturgii. Z Ewangelii św. Łukasza Zdarzyło się, że Jezus zmierzając do Jerozolem przechodził przez pogranicze Samarii i Galilei. Gdy wchodzili do pewnej wsi, wyszło naprzeciw Niego dziesięciu trędowatych. Zatrzymali się z daleka i głośno zawołali Jezusie, Mistrzu, ulituj się nad nami. Na ten widok rzekł do nich Idźcie, pokażcie się kapłanom. A gdy szli, zostali oczyszczeni. Wtedy jeden z nich, widząc, że jest uzdrowiony, wrócił, chwaląc Boga donośnym głosem, padł na twarz u jego nóg i dziękował Mu. A był to Samarytanin. Jezus zaś rzekł Czyż nie dziesięciu zostało oczyszczonych? Gdzie jest dziewięciu? Czy się nie znalazł nikt, kto by wrócił i oddał chwałę Bogu, tylko ten cudzoziemiec? Do Niego zaś rzekł Wstań, idź, twoja wiara cię uzdrowiła. Moi kochani, chciałbym, żebyśmy w tę dzisiejszą niedzielę, w tym naszym dzisiejszym spotkaniu, zrobili taką rzecz dosyć subtelną, taką rzecz, która może się wydawać, że tak powiem, pisana bardzo cieniutkimi liniami i która może się wydawać wręcz może trochę naciągana, ale wydaje mi się, że jest strasznie ważna. Teksty ewangeliczne, te wszystkie opisy spotkań Pana Jezusa z ludźmi są oczywiście piękne, prawdziwe i cudowne, ale mają czasem jedną wadę. Nie chcę oczywiście, żeby to zabrzmiało źle, jakby to była krytyka Słowa Bożego, tylko wadę w tym sensie, że nam to przeszkadza, dlatego że bardzo trudno jest w krótkim opisie zawrzeć pewną, nie wiem... głęboką prawdę psychologiczną na przykład. Pewien głęboki opis człowieka. Zobaczcie, że kiedy mamy te spotkania Pana Jezusa z jakimiś ludźmi, to dowiadujemy się o nich trzy słowa. Jakby trudno w paru zdaniach, trudno w opisie danego wydarzenia no zawrzeć całą głębię tego, co się działo w danym człowieku. Oczywiście nie o to chodzi w Biblii, żeby tak tam było, ale myślę, że to nam też nazywa pewną trudność. I ta Ewangelia pod tym względem daje nam taki pewien... jak to nazwać... taką wskazówkę. Daje nam coś, co możemy sobie, myślę, wyciągnąć trochę między wierszami, a co pokazuje bardzo ważną rzeczywistość tego człowieka, który przyszedł do Pana Jezusa. Już się tłumaczę, bo wiem, że trochę to brzmi może enigmatycznie. Zobaczcie... przychodzi do Pana Jezusa dziesięciu trendowatych, w sensie Jezus wchodzi do jakiejś wioski, mamy tam to pogranicze tych krain, o których mowa, Jezus wchodzi do wioski i nagle wychodzi dziesięciu trendowatych, stoją gdzieś z daleka i krzyczą, nie chcą się zbliżać, bo nie wolno się trendowatym zbliżać do żadnego zdrowego człowieka, więc krzyczą -"Mistrzu, ulituj się nad nami." Jezus na nich patrzy i natychmiast mówi -"Tak, będziecie uzdrowieni, musicie pójść do kapłana, po drodze was tam uzdrowi, idźcie." Kiedy idą, to tak się dzieje. I zobaczcie, jest napisane, że ten jeden z nich, kiedy zobaczył, że został uzdrowiony, oddał chwałę Bogu. I wrócił w ogóle potem do Jezusa, żeby mu podziękować i Jezus mówi -"Ten jeden jedyny oddał chwałę Bogu." Nie wiem, czy zauważyliście, pewną bardzo subtelną zmianę, która tak naprawdę jest, myślę, ogromną drogą taką duchową, psychiczną, emocjonalną, intelektualną, w ogóle jakąkolwiek jeszcze inną możemy nazwać, która się dokonała w tym człowieku. Z czego to można wyczytać? Zauważcie. Kiedy przychodzi do Niego ten człowiek, to razem z tamtymi kolegami woła do Pana Jezusa -"Mistrzu". Co to znaczy? On wie, gdzieś musiał o Jezusie słyszeć, że to jest ktoś wyjątkowy. On wie, że Jezus potrafi robić rzeczy niewiarygodne. On wie, że jeżeli Go poprosi, to Jezus może zrobić w Jego życiu cud. Czyli może zrobić coś, co jest niemożliwe. On jest chory, jest nieuleczalnie chory. W tamtym czasie trąd nie był chorobą, na którą znano jakieś dobre lekarstwa, nie? Był chory i prawdopodobnie myślał, że od tej choroby umrze, albo będzie chory do końca życia, no a jeżeli będzie zdrowy, to to będzie cud. I spotkał kogoś, kto, jak mówią, może mu zrobić cud. Więc on mówi -"Mistrzu", czyli jesteś po prostu mistrzem bardzo wysokiej jakości człowiekiem. Jesteś kimś niesamowitym, jesteś jednym, jesteś elitą ludzkości. I zobaczcie, kiedy doznaje uzdrowienia, napisane -"Kiedy zobaczył, jak został uzdrowiony", to nagle napisane -"Oddał chwałę Bogu". Czyli nagle... nagle... no właśnie, nie nagle. Dokonało się z nim jakiś proces, ale dosyć szybki proces, z przejścia od mistrza do Boga. Zobaczcie, on nie wraca do Pana Jezusa i nie mówi znowu -"Mistrzu, dziękuję Ci, że zrobiłeś dla mnie to niezwykłe dzieło". Nie. Napisane -"Upadł przed Nim i oddał Mu chwałę". Kochani, ja wiem, że dla nas to jest trudne, dlatego że my, kiedy myślimy o Jezusie, to my wiemy, że On jest Synem Bożym. My Go wyznajemy jako Boga, przynajmniej ci, którzy w Niego wierzymy. To wyznajemy Go jako Boga. Więc dla nas to, że się przed Jezusem pada na kolana, to, że się Jezusowi oddaje chwałę, to, że się Jezusowi daje taką część, jaką się daje Bogu, to dla nas ludzi, dla tych, którzy wierzą w Pana Jezusa, to jest oczywiste, nie? Jakby my myślimy sobie -"No Boże, no wiadomo, że przecież to jest Pan Jezus, nie?" Tylko, kochani, pamiętajcie, że w tamtym czasie, wtedy, kiedy Pan Jezus chodzi po ziemi, to jest absolutnie najbardziej nieoczywista rzecz na świecie. Jezus jest mistrzem. Jezus jest może prorokiem, może uzdrowicielem, może cudotwórcą, może specjalnym człowiekiem posłanym przez Boga. Ale, kochani, dla bardzo wielu ludzi Jezus, że tak powiem, stał się w końcu kimś, w kogo uwierzyli, jako Syna Bożego. To się dopiero potem stało, jakby w wyniku Jego misji, w wyniku Jego działania, w wyniku Jego śmierci, zmartwychwstania, w wyniku działalności apostołów, którzy tę wieś roznieśli i tak dalej. Ale ludzie, którzy Go spotkali prawdopodobnie raz w życiu, którzy byli na jakimś spotkaniu modlitewnym, wiecie, że opisanych jest w Ewangelii dużo takich spotkań, nie? gdzie były tłumy wielkie ludzi, Jezus podchodził i uzdrawiał, to odchodzili stamtąd prawdopodobnie nie z myślą -"Matko, spotkaliśmy Boga". Nie. Większość z nich, o ile Jezus tego nie mówił, a nie mówił, zauważcie, bo Jezus bardzo zakazywał mówić np. niewiązłym duchom i tak dalej, żeby nie mówiły, kim On jest. Jezus trzymał tę wiadomość w tajemnicy. To jest w ogóle osobny, inny, bardzo ciekawy temat. Na inne kazanie. Ale większość tych ludzi, kochani, odchodziła z przekonaniem, że spotkali niesamowitego człowieka, mistrza człowieczeństwa, który ich uwolnił od czegoś niezwykłego. A w tym człowieku dokonała się i to Biblia właśnie opisuje tymi dwoma wyrażeniami, bo nie ma jakby trochę czasu w Biblii, żeby to zrobić, pokazuje pewien cały proces, który się dokonał w tym człowieku, że on przeszedł od zachwytu Jezusem jako mistrzem do oddania czci Bogu w Jezusie. Kochani, dlaczego to jest ważne? Bo wbrew pozorom, my chociaż wierzymy w Pana Jezusa jako Syna Bożego, to my Go wcale tak nie traktujemy. Kochani, takie pytanie, które chciałbym, żebyście sobie dzisiaj zadali, to jest pytanie, które jakby zawaliło tych dziewięciu kolegów z tego Samarytanina trendowatego. To jest pytanie... a dlaczego chcesz być uzdrowiony? I nie takie pytanie, czy ty byś poszedł podziękować, tak jak ten człowiek. Nawet nie chodzi o podziękowanie. Tylko czy w wyniku tego, że Bóg cię uzdrowi, to skutkiem tego byłoby dla ciebie coś takiego, że Pan Bóg się stanie absolutnie numerem jeden w twoim życiu i dokądkolwiek Pan Bóg cię pośle, cokolwiek Pan Bóg będzie chciał powiedzieć i kazał ci zrobić, bo jest w końcu Bogiem, to ty powiesz tak, pójdę wszędzie. Zauważcie, jak się kończy ta Ewangelia. Jezus mówi do niego wstań... może to przetaczę dosłownie, czekaj, się tego znajdę. Jezus do niego mówi na końcu wstań, idź, twoja wiara cię uzdrowiła. Czyli Jezus go jakby posyła do nowego życia. Kochani, ja mam takie przekonanie, że część z nas nie doświadcza od Boga różnego rodzaju cudownego działania, nie doświadcza od Boga cudów, dlatego że my wcale nie jesteśmy gotowi do tego, żeby uznać Boga za Boga potem. Że my chcemy od Niego pomocy i bardzo byśmy chcieli spotkać takiego mistrza i jestem przekonany, że większość z nas nawet nie zależy, czy ten, kto nas uzdrowi, to czy to będzie Jezus, czy to będzie jakikolwiek inny mistrz, by nas uzdrowiło. Pytanie... a po co ci to uzdrowienie? Jeżeli to uzdrowienie ma być po to, żeby potem chodzić i głosić chwałę Bożą i po to, żeby potem w swojej życiu całkowicie poporządkować Panu Bogu, w porządku. Ale kochani, nie mówię, że wszyscy, ale bardzo wielu z nas wcale tak nie chce. My po prostu chcemy ulgi. My chcemy kogoś, kto nam naprawi trudną sytuację życiową. Chcemy kogoś, kto nam rozpląta jakieś bardzo poplątane życiowe ścieżki. I wcale nie mamy potem wielkiej ochoty. I to nie jest nasz cel. Ewentualnie mówimy No dobrze, no jak mnie już Bóg uzdrowi, to potem będę mówił, że to Bóg mnie uzdrowi. Uwaga, ale ty tak mówisz, to nie będzie twój cel życiowy. Kochani, kiedyś mówiłem o taką konferencję o zdobywaniu Jerycha, o tym jakby jak zrobić, żeby zostało pokonane Jerycho w naszym życiu. Wiecie, że Jerycho było takim ostatnim miastem, które musieli pokonać Izraelici, żeby wejść do Ziemi Obiecanej, nie? I teraz tak... samo zburzenie Jerycha, czyli to, żeby się Jerycho pokonało, to jest żaden cel. Jeżeli nie masz żadnego celu, jak potem masz odbudować Ziemię Obiecaną, w sensie jak zbudować Ziemię Obiecaną, co tam będziesz w niej robił? Jakby po co ona ci jest, ta Ziemia Obiecana? To nie pokonasz Jerycha. Kochani, część z nas po prostu nie ma żadnego jakby motywu na dalej. Część z nas chce Bożej pomocy, po to, żeby wreszcie było spokojnie. Po to, żeby mi Bóg wreszcie zabrał to, co ja chcę, żeby mi zabrał. I uwaga, to oczywiście jest dobre pragnienie, bo to nie chodzi o to, żeby chcieć czegoś złego czy cierpiącego. Tylko zobaczcie, w tym człowieku nastąpiła pewna cudowna zmiana. On nie przyszedł powiedzieć o matko, będę teraz zdrowy i będę sobie mógł żyć bez tej choroby, jak ja ci, Jezu, dziękuję, że ja już będę tak spokojnie sobie żył. Nie. On oddał chwałę Bogu. On uznał, że to Bóg działa w tym Jego uzdrowieniu i teraz Bóg może z nim zrobić, co tylko będzie chciał. Dlatego Jezus mówi mu idź, idź, posyłam cię. On to zobaczył. Tamtych dziewięciu, słuchajcie, przepraszam, że też się ucieszyło i też, przepraszam, że mówiło o innym ludziom, słuchajcie, takiego Jezusa spotkaliśmy i to On nas w ogóle uzdrowił, ale ich życie potem poszło dalej. Oni w swoim życiu nie oddali chwały Bogu. I kochani, mam nadzieję, że rozumiecie, oddanie chwały Bogu nie polega na tym, że staniemy i powiemy dzięki chwała Bogu, dzięki, że mi to oddałeś, Panie Boże. To nie jest oddanie chwały Bogu. Oddanie chwały Bogu polega na tym, że potem całe twoje życie staje się wychwalaniem Boga. Czyli wszystko, co robisz, idzie na chwałę Boga. Wszystko, co robisz, jest Jemu podporządkowane, Jemu posłuszne, jest wypełnianiem Jego woli. Więc jakby całe twoje życie staje się jednym wielkim doświadczeniem Jego chwały. On z tego twojego życia odbiera chwałę. Tak, jeżeli tak można powiedzieć, Bóg jest bardzo interesowny. Bóg chce wszystko zagarnąć. Jak mówi w Pismo Święte, Bóg jest zazdrosny, chce cię w całości. Dlaczego? Dlatego, że wie, że tylko wtedy, kiedy On będzie w całości o ciebie działał, to będziesz obrzydliwie szczęśliwy. On jest zazdrosny o ciebie z uwagi na ciebie, na to, co wierze może ci dać. On rzeczywiście chce całości, chce wszystko i jest absolutnie... nie chce się dzielić. Bo wie, że tylko wtedy wszystko ci będzie mógł dać. Jemu nie chodzi o siebie, Jemu chodzi o ciebie. On jest właśnie dlatego taki zaborczy, bo chodzi mu o ciebie. Kochani, mam nadzieję, że to jest jakoś jasne, jakby to, co ja mówię. Ja wiem, że to jest subtelne bardzo, ale w tej Ewangelii jest to bardzo ciekawe przejście od Jezusie Mistrzu do oddania chwały Bogu i potem pójścia w życie, które jest pełne chwały Boga. Kochani, pomyślcie, czy właśnie dlatego chcecie być uzdrowieni, dlatego chcecie pomocy Bożej, czy też może właśnie chodzi wam o to, że tam już psu na budę, kto mi to da? Nawet niech ten Jezus nie będzie Bogiem, tylko byle mnie tam uzdrowił, nie? Kochani, bo nam zazwyczaj chodzi po prostu o nas. I właśnie dlatego czasem jest tak, jak jest. Moi drodzy, moi kochani, to tyle w tym dzisiejszym odcinku. Dziękuję wam bardzo za kolejne spotkanie i zapraszam na następne. Jest taka szansa, że dzisiaj wieczorem w niedzielę, kiedy to oglądacie w niedzielę, to dzisiaj wieczorem pewnie jakoś koło 21, 22, nie... znaczy 22, bo o 20 jeszcze mam mszę, więc na pewno 22 albo później będzie różaniec dzisiaj na żywo na Instagramie. Zapraszam, jeżeli ktoś ma ochotę, dołączcie do Instagramowej Langusty i tam można różaniec na żywo dzisiaj wieczorem. Odmówić. Ściskam, pozdrawiam, błogosławię i miejcie się, proszę, najlepiej na świecie. Z Bogiem, paaa...