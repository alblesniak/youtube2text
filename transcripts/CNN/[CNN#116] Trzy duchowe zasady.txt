 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN i zapraszam na niedzielne kazanko. Proszę posłuchajcie Ewangelii, którą dzisiaj czytamy. Mamy dzisiaj tekst Ewangelii św. Łukasza, który brzmi następująco Jezus opowiedział uczniom przypowieść Czy może niewidomy prowadzić niewidomego? Czy nie wpadną w dół obydwaj? Uczeń nie przewyższa nauczyciela, lecz każdy dopiero w pełni wykształcony będzie jak jego nauczyciel. Czemu ty widzisz drzazgę w oku swego brata, a nie dostrzegasz belki we własnym oku? Jak możesz mówić swemu bratu bracie, pozwól, że usunę drzazgę, która jest w twoim oku, podczas gdy sam belki w swoim oku nie widzisz? Obłudniku, usuń najpierw belkę ze swego oka, a wtedy przejrzysz, żeby usunąć drzazgę z oka swego brata. Nie ma drzewa dobrego, które by wydawało zły owoc, ani też drzewa złego, które by owoc dobry wydawało. Po własnym owocu bowiem poznaje się każde drzewo. Nie zrywa się fik z ciernia, ani z krzaka jeżyny nie zbiera się winogron. Dobry człowiek z dobrego skarbca swego serca wydobywa dobro, a zły człowiek ze złego skarbca wydobywa zło, bo z obfitości serca mówią jego usta. Moi drodzy, dzisiaj taka niedziela, kiedy mamy czytania, też podobnie się dzieje w czytaniu pierwszym i drugim, mam nadzieję, że tam zajrzycie, kiedy mamy czytania takie, że jak bym, nauczająco-katechetyczne. Czyli nie ma dzisiaj żadnych historii, żadnych opowieści, żadnego wydarzenia, w którym Pan Jezus brał udział, tylko Pan Jezus mówi pewnego rodzaju wskazania na duchowy rozwój, a bardziej na tym powiedział, na duchowe rozeznawanie. I chciałbym, żebyśmy się trzem rzeczom przyjrzeli, w sensie trzem duchowym zasadom, które w większości wszyscy znamy, ale niektóre z nich, pewnie nie wszystkie, ale niektóre z nich, myślę, czasem źle interpretujemy i przez to jakby nie korzystamy z tego cudownego bogactwa, które Pan Jezus nam dał. Pierwsza rzecz, taka najbardziej oczywista. Dzisiaj w pierwszym czytaniu, tego nie czytałem, ale mam nadzieję, że tam zajrzycie, mamy taki fragment o tym, żeby nie oceniać człowieka, dopóki nie otworzy swoich ust. I to oczywiście w takim dosyć skrótowym formacie tam podane, jakby przedstawia taką rzeczywistość, żeby nie oceniać człowieka po okładce. Jakby... to jest jasne. Ale to jest jakby pierwsza rzecz, którą sobie musimy dzisiaj jakby koniecznie przypomnieć. Tamten tekst mówi oczywiście o tym, że nie myśl o tym, jaki jest człowiek, dopóki nie otworzy swoich ust. Nie chodzi o to, że wypowie jakieś tam dwa słowa, tylko chodzi o to, żeby przez te usta, przez to, co mówi, wejść do głębi jego serca. Kochani, wszyscy mi powiecie no przecież to jest wiadome, tak? że nie wolno oceniać człowieka po pozorach. Ale, moi drodzy, my to wszyscy robimy, tylko na trochę innej zasadzie. W takim sensie, że jeżeli już kogoś znamy, czy ktoś na przykład coś mówi już od wielu lat, to przez to, co mówi od wielu lat, już sobie wyrobiliśmy opinie na jego temat i on już nie ma szansy bardzo często nigdy niczego zmienić. I chciałbym, żebyśmy tę zasadę pierwszą dzisiaj potaktowali nie jako taką oczywistą zasadę nie oceniaj człowieka po tym, co mówi. Tylko ja bym powiedział tak nie oceniaj człowieka, który ci od dziesięciu lat mówi to i to i ty już wiesz, jaki on jest, bo on ci mówi zawsze to samo i nie ma w tobie już takiej otwartości, żeby nagle, kiedy po dziesięciu latach on okaże się, że ma coś innego w sercu, okaże się, że chce inaczej postępować, inaczej zaczynać myśleć albo jest po prostu w nim coś innego, ty już tego nie zauważysz. Czyli powiedziałbym nie tylko nie oceniaj po okładce, ale kiedy już zagłębisz się w lekturę i się nauczysz, o czym jest ta książka, to poczekaj, bo to nie jest zwykła książka. Czyli ta książka może mieć dalszy ciąg, nie tak jak z normalnymi książkami. Nie wiem, czy łapiecie, o co mi chodzi. Mam nadzieję, że tak. Chodzi mi o to, że jakby my mamy ludzi obok siebie bliskich, mamy takich, z którymi żyjemy ciągle i żeśmy już ich zaszufladkowali, bo oni od lat postępują w taki albo inny sposób. I to w ogóle prawda. I to nie jest ocena po okładce. Oni naprawdę często tacy są. Tylko że można się tak zamknąć w tej ocenie, że nie daje się już człowiekowi nigdy więcej szans na zmianę. I myślę, że jakby pierwsza lekcja, którą warto sobie dzisiaj wyciągnąć z tego, co mówi Pismo Święte, to jest właśnie to zagłębiaj się jeszcze dalej, ciągle szukaj dalej. Nawet jeżeli już coś wiesz, nawet jeżeli już o kimś poznałeś, to niech to nie będzie dla ciebie koniec. To jest taka pierwsza rzecz, myślę, najmniejszego kalibru. Druga, myślę, że znacznie ważniejsza. Znamy wszyscy oczywiście tę przypowieść Pana Jezusa o tym, że mamy belkę we własnym oku, widzimy drzazgę wokół brata no i mówimy Mu zmień się, a sami nie widzimy swojego. I jakby lekcja z tego płynąca, taka pierwsza, oczywista, jest oczywista, nie? Czyli jakby jeżeli masz sam słabości i grzechy, z nimi nic nie robisz, nie naprawiasz tego, co się w tobie dzieje, to jakby nie masz prawa drugiemu człowiekowi mówić, że ma się zmieniać, jeżeli ty się nie zmieniasz. Tylko kochani, tu jest jeden szczegół bardzo ważny. Zauważcie, że Pan Jezus mówi w tej opowieści, że dopiero, kiedy wyciągniesz tą belkę ze swojego oka, to będziesz mógł właściwie zobaczyć drzazgę swojego brata. Czyli Pan Jezus nie mówi tylko takiej prostej rzeczy, że nie każ się innym zmieniać, jeżeli sam się nie zmieniasz. To jest oczywiście prawda. Nie rób tego. Jeżeli sam nie masz ochoty na jakąś zmianę w swoim życiu, to nie mów innym, że mają się zmieniać, skoro ty tego nie robisz. Ale Jezus mówi coś głębszego. Mówi, bo jeżeli ty tego nie robisz, to w ogóle w niewłaściwy sposób widzisz tą drzazgę swojego brata. Dlatego, że belka w twoim oku zasłania ci widok. I tobie się wydaje, że jest jakaś drzazga i co się może okazać? Jak wyciągniesz tę belkę ze swojego oka, to albo się okaże, że tej drzazgi tam nie ma, że ona jest czymś innym, albo się okaże, że ona jest belką, czyli zupełnie inaczej na to patrzyłeś, albo się okaże, że ona w ogóle jest czymś innym. I dla mnie w ogóle sedno tej przypowieści Pana Jezusa polega nie na tym, że jeżeli się nie zmieniasz, to nie zmieniaj innych. Nie. Ona polega na tym, jeżeli ty nie próbujesz czegoś zrobić sam ze sobą, to po prostu źle widzisz w swoich braci. To po prostu źle oceniasz to, co się w nich dzieje. I dlatego nie masz prawa im zwracać uwagi, bo często im możesz mówić po prostu o nieprawdzie. O tym, czego tak naprawdę w nich nie ma, albo czego nie potrzebują. A tobie tak się wydaje, bo masz zasłonięty wzrok tą belką w twoim oku. I wreszcie, moi drodzy, trzecia rzecz. Ona, myślę, w ogóle jest bardzo ważna. Ta przypowieść o tych owocach, nie? o tych roślinach, które wydają właściwe sobie owoce, że nie może dobre drzewo wydać złych owoców, że nie może krzach ciernisty rodzić fik, ani nie może figa rodzić cierni. Kochani, tu jest bardzo ważne, żeby zrozumieć mechanizm, o którym mówi Pan Jezus. Bo ja już słyszałem wielokrotnie, po prostu setki razy, złe rozumienie tego powiedzenia. Mianowicie, przychodzi do mnie na przykład jakaś mama, której dziecko się pogubiło, co nie? Jest jakaś mama, ma dorosłego syna, czy tam córkę i oni, nie wiem, odeszli od kościoła, żyją w ogóle w grzechu, nie robią tego, co jest dobre, popełniają jakieś ochydne rzeczy. I mama mówi, no to znaczy, że ja jestem złym krzakiem, no bo skoro ze mnie wychodzi taki owoc z mojego życia i jeszcze potrafi mi oczywiście ta mama podać jakieś takie przykłady, bo ma takie grzechy, bo tak nie umiała pomóc swojemu dziecku, bo zawaliła takie momenty swojego macierzyństwa i mówi ojcze, po prostu ze mnie wyszło coś takiego. Albo inna sytuacja podobna. Ktoś na przykład doświadcza w życiu jakichś trudności różnych, to wszystko mu się ciągle sypie. Spotykają go właśnie jakieś nieszczęścia, jakieś grzechy też się oczywiście dzieją jego własne, ludzie są niedobrzy dla niego, nawet jak się wydaje, że coś się wreszcie wyprostuje, potem się psuje i tak dalej, to ktoś mówi, no ja mam same złe owoce w życiu, czyli po prostu ja jestem chyba kimś złym, skoro mi się nieustannie takie rzeczy dzieją. Otóż, moi drodzy, Pan Jezus w tej przypowieści mówi tylko i wyłącznie o jednej bardzo konkretnej rzeczy. Czyli takim złym skutku i kimś, kogo ten zły skutek spotkał, gdzie da się znaleźć bardzo prostą linię przyczynowo-skutkową. Czyli na przykład, jeżeli ładujesz swoją głowę, nie wiem... niedobrymi myślami, na przykład gniewnymi myślami, czyli ciągle rozważasz krzywdy, które ktoś ci zrobił, nieustannie jakby przemyśliwujesz w głowie sytuację, gdzie cię skrzywdzono, jakby siedzisz w głowie z tym, to będziesz miał potem z tego zły owoc polegający na tym, że będziesz warczał na ludzi, że będziesz względem każdego nieufny, że będziesz ludzi obrażał, że nie będziesz potrafił kochać. To jest bezpośredni skutek tego, co masz w sobie, czyli tego, co masz w sercu, jak mówi Pan Jezus, że z dobrego serca wychodzą dobre rzeczy, ze złego serca wychodzą złe rzeczy. Dobrze powiedziałem? Z dobrego serca dobre rzeczy, ze złego serca złe rzeczy. Inny przykład. Jeżeli faszyrujesz swoją głowę nieczystymi obrazami, to będziesz miał potem grzechy nieczystości. Jeżeli nie spotykasz się z Panem Bogiem na modlitwie, to potem twoja wiara obumrze. Ja to bardzo często słyszę, że proszę Ojca, nie byłem od dwóch lat uspowiedzi w Kościele, bo przechodzę taki kryzys wiary. No i ja wtedy bardzo często mówię no... nie dziwię się, że przechodzisz kryzys wiary, skoro nie macie z Panem Bogiem. I kochani, tu o to chodzi. Dlaczego to nie działa w przypadku rodzic, w sensie mama i dziecko, które się pogubiło? No, z bardzo prostego powodu. Bo to, że to dziecko się pogubiło, to oczywiście jednym z elementów może być coś, co ta mama zawaliła, ale tam dochodzi jeszcze 160 innych rzeczy związanych z tym dzieckiem i tylko z tym dzieckiem, a nie z tą mamą. Tak samo, patrzymy na życie kogoś, komu się rzeczywiście wszystko rozsypuje, co mówimy... no... ten to rzeczywiście ma... no... musi być kimś złym, skoro mu się takie rzeczy dzieją. To nieprawda. Kochani, ta zasada dotyczy tylko konkretnego rozeznawania konkretnych związków przyczynowo-skutkowych. I kochani, proszę, spróbujcie sobie to przemyśleć, bo część z nas niestety, jakby no... źle myśli o tym wskazaniu, nie? I właśnie obarczamy się winą i próbujemy sobie mówić, że jesteśmy źli, bo się różne złe rzeczy dzieją. Często słyszę, dlaczego... nie wiem... coś mnie spotyka, Pan Bóg mnie chyba karze. No nie... no nie karze cię. Bo z tego oczywiście wynika potem takie myślenie Aha... czyli jestem złą osobą, bo stoi Pan Bóg mnie karze za to, co ja robię. Nie. Moi drodzy, wiem, że dzisiaj nie ma takich fascynujących rzeczy jakby w tym... w tych czytaniach i może w tym moim komentarzu, bo to są takie rzeczy, pewne niuanse duchowego patrzenia na ludzi, na świat i na siebie. Ale strasznie warto się tego uczyć. Dlatego, że to porządkuje świat. To porządkuje świat. Nie zatrzymuj się nigdy na już raz, zastanej ocenie drugiego człowieka, tylko zawsze otwieraj nową przestrzeń, że coś się może zmienić. Zmieniaj siebie nie tylko dlatego, że kiedy siebie nie zmieniasz, to nie możesz innym mówić, że mają się zmieniać, tylko kiedy sobie nie pomożesz, to źle widzisz innych ludzi. I jak mówi ostatnia rzecz, szukaj bezpośrednich rzeczy, gdzie rzeczywiście zło się dzieje, bo coś zawalasz. I to zmieniaj. Bo inaczej, kochani, to jesteśmy w takiej... w takiej jakiejś takiej... nie wiem... takiej magmie duchowej, gdzie nie wiadomo, co z czego wynika, co z czym jest, skąd to się wzięło itd. Dzisiaj taka trudna lekcja, ale myślę, że w ogóle ważna, porządkująca wiele rzeczy i warto sobie różne przestrzenie życiowe jakby przejrzeć przez te wskazania Pana Jezusa. Jesteśmy Jego uczniami, tak jak powiedział na początku tej Ewangelii i mamy dorastać do tego, żeby kiedyś być tak jak mistrz. Czyli tak umieć patrzeć, oceniać i interpretować rzeczywistość jak On. Taka dzisiaj lekcja, może taka... no właśnie... nudna i chmurna, ale która ma dużo porządkować. Tyle na dzisiaj. Moi drodzy, bardzo wam dziękuję za kolejne spotkanie. Jak widzicie... znaczy nie widzicie, tylko jak może wiecie, jestem w Budapeszcie, w sensie już kończę rekolekcję. Jest tu jeden z moich braci, udało mi się, pożyczył mi habit, więc w ogóle wyglądam jak człowiek, bo inaczej to byłbym goły i wesoły, bo ciągle tej walizki nie mam jeszcze. No mam nadzieję, że coś dzisiaj wyciągniecie z tych lekcji budapesztańskich. Tak można by to nazwać. Przepraszam trochę za fonię, ale mam jakiś katar. Coś mnie złapało, pewnie przez to, że latałem bez tej kurtki po lotniskach. Ściskam was, pozdrawiam was bardzo serdecznie i do zobaczenia w następnych filmach. Miejcie dobrą niedzielę dzisiaj. Z Bogiem, paaa...