 Dzień dobry, szczęść Boże, dobry wieczór. Moi kochani, witam was bardzo serdecznie w naszym kolejnym niedzielnym spotkaniu z cyklu oczywiście CNN, czyli komentarze do czytań. Mamy dzisiaj ostatnią niedzielę w roku liturgicznym, bo za tydzień już jest pierwsza niedziela Adwentu, czyli rozpoczyna się wszystko od nowa i oczywiście dzisiaj wielkie święto, ale o nim to po Ewangelii. Kochani, posłuchajcie dzisiaj opowieści ze św. Mateusza, XXV rozdział, taka tam jest cudowna przypowieść Pana Jezusa. Jezus powiedział do swoich uczniów, gdy Syn Człowieczy przyjdzie w swej chwale, a z Nim wszyscy aniołowie, wtedy zasiądzie na swoim tronie pełnym chwały i zgromadzą się przed Nim wszystkie narody, a On oddzieli jednych ludzi od drugich, jak pasterz oddziela owce od kozłów. Owce postawi po prawej, a kozły po swojej lewej stronie. Wtedy odezwie się Król do tych po prawej stronie. Pójdźcie, błogosławieni u Ojca Mojego, weźcie w posiadanie królestwo, przygotowane dla was od założenia świata, bo byłem głodny, a daliście mi jeść, byłem spragniony, a daliście mi pić, byłem przybyszem, a przyjęliście mnie, byłem nagi, a przyodzialiście mnie, byłem chory, a odwiedziliście mnie, byłem w więzieniu, a przyszliście do mnie. Wówczas zapytają Sprawiedliwi Panie, kiedy Cię widzieliśmy głodnym i nakarmiliśmy Ciebie, albo spragnionym, i daliśmy Ci pić, kiedy widzieliśmy Cię przybyszem i przyjęliśmy Cię, lub nagim i przyodzialiśmy Cię, kiedy widzieliśmy Cię chorym lub w więzieniu i przyszliśmy do Ciebie. A król im odpowie Zaprawdę powiadam wam, wszystko, co uczyniliście jednemu z tych braci moich najmniejszych, mnieście uczynili. Wtedy odezwie się do tych po lewej stronie Idźcie precz ode mnie, przeklęci, w ogień wieczny przygotowany diabuł i jego aniołom, bo byłem głodny, a nie daliście mi jeść, byłem spragniony, a nie daliście mi pić, byłem przybyszem, a nie przyjęliście mnie, byłem nagi, a nie przyodzialiście mnie, byłem chorym w więzieniu, a nie odwiedziliście mnie. Wówczas zapytają mi ci Panie, kiedy widzieliśmy Cię głodnym, albo spragnionym, albo przybyszem, albo nagim, kiedy chorym, albo w więzieniu, a nie usłużyliśmy Tobie? Wtedy odpowie im Zaprawdę powiadam wam, wszystko, czego nie uczyniliście jednemu z tych najmniejszych, tego i mnie nie uczyniliście. I pójdą ci na wieczną karę, sprawiedliwi zaś do życia wiecznego. Moi kochani, moi mili, moi drodzy, mamy dzisiaj w 34. niedzielę roku liturgicznego tak zwaną uroczystość Chrystusa, Króla Wszechświata. Jedno z najpiękniejszych w ogóle świąt w Kościele. Niestety, tak jak często bywa z różnymi pięknymi tajemnicami, bardzo łatwo popsuć to święto. I kochani, już wielokrotnie mówiłem o tym kazania, może tego słuchaliście w poprzednich latach, że Królestwo Jezusowe nie ma nic wspólnego z Królestwem tego świata. Jak On sam mówi, Królestwo moje nie jest stąd. Jego bycie Królem nie polega na władzy, nie polega na tym, że Jego prawa są zachowywane w całym świecie, że wszyscy ludzie są Mu poddani na taki ziemski sposób itd. Ale nie o tym dzisiaj bym chciał, dlatego że myślę, że już wielokrotnie o tym mówiłem i to też już chyba wystarczy, przynajmniej na razie. Może za rok znowu do tego wrócę. Natomiast, chciałbym, żebyśmy dzisiaj wypatrzyli przez chwilę nie tyle na naszego Króla, ile żebyśmy wypatrzyli na Jego poddanych. Czyli na to, kim są poddani tego Króla, bo oczywiście też dzięki temu, kiedy zobaczymy poddany, w sensie jak powinien wyglądać prawdziwy poddany tego Króla, to zrozumiemy, kim jest Król. Kochani, dzisiaj Ewangelia nam poddaje taką opowieść, która mogłaby się wydawać niemal nic wspólnego z królowaniem, tak? Jeżeli może kojarzycie, w inne lata liturgiczne mamy rok, tak? W pozostałe lata liturgiczne czyta się zawsze opowieści o ukrzyżowaniu, o Panu Jezusie na tronie krzyża, bo tam jest Jego tron. On króluje z krzyża. Dzisiaj nie. Dzisiaj, jak słyszeliście, Kościół nam czyta Ewangelię, przypowieść Pana Jezusa, pewnego rodzaju metaforę o końcu świata, tak? O tym, co będzie kiedyś. I Pan Jezus nam się posługuje bardzo ładnym obrazkiem, który pokazuje dokładnie to, kim są Jego poddani, którzy kiedyś zasiądą w królestwie, wejdą do radości Ojca i będą wieczną nagrodę dostawać. Czyli będą... jakby królestwo zostanie im przekazane. Zobaczcie, że w ogóle to królowanie Pana Jezusa polega na tym, że nie jest król i jego poddani, tylko On królestwo oddaje tym poddanym. Czyli w ogóle przestaje być królem, a oni są właścicielami tego królestwa. Może nie przestaje, ale na równi z nimi jest, jakby właścicielem tego królestwa. I zobaczcie, czym się Pan Jezus posługuje. Kochani, ta przypowieść to nie jest tylko taki obraz, który Pan Jezus wymyślił po prostu, bo chciał jakoś pokazać, jak to będzie na końcu świata i chciał dać jakiś taki dobry przykład no właśnie tych dobrych i tych złych. Nie, kochani, tak jak prawie wszystkie przypowieści Pana Jezusa, to jest w ogóle bardzo ciekawy wątek, wzięły się z Niego doświadczeń życiowych. Kochani, kiedy Pan Jezus mówi inne przypowieści, nie wiem... na przykład o ziarnku gorczycy albo o zaczynie włożonym w ciasto, to jest wszystko, kochani, z życia wzięte. To bardzo często komentarze mówią, chyba najpiękniejszy w ten komentarz napisał Roman Brandstatter, kiedy opisuje życie Pana Jezusa, to mówi, że skoro Jezus opowiadał o kobiecie wkładającej zaczyn do ciasta, to po prostu Maria tak robiła i Jezus widział, jak mama robiła ciasto po prostu, przygotowywała placek. Że kiedy Jezus opowiadał przypowieść, nie wiem... o marnotrawnym synu, tak? o miłosiernym ojcu i dwóch synach, to Brandstatter pisze, widocznie sąsiadów miał takich, gdzie może z tym Józefem, jak był jeszcze dzieckiem, chodzili do pracy, w sensie Józef tam może mu budował jakiś kawałek domu i on to widział, że właśnie wtedy ten syn opuścił dom. Czyli wszystkie te przypowieści nie są po prostu jakąś taką wymyśloną metaforą, tylko są z życia wzięte. I uwaga, ta przypowieść, kochani, jest bardzo z życia wzięta, mało tego, Pan Jezus sam to mówi, bo On mówi tak jak pasterz robi takie coś. Co to znaczy? On widział, jak to robią pasterze. Kochani, zwyczajem tamtego czasu, codziennie wieczorem, był właśnie taki podział. Pasterze, którzy wypasali nie tylko owce, ale i owce, i kozły, czyli mieli dwa rodzaje zwierząt, zazwyczaj robili w ten sposób, że kozły, które potrzebują trochę lepszych warunków nocowania, tak to nazwijmy, potrzebują więcej ciepła, potrzebują więcej ochrony, no tak jest, tak mówią ci, którzy się znają na pasterstwie, to kozły były zamykane zazwyczaj w jakiejś zagrodzie, ewentualnie, jeżeli ktoś tam był bogatszy, no to miał może nawet jakieś pomieszczenia, gdzie je tam chował, ale zazwyczaj nie, tylko były po prostu zamykane, żeby były bezpieczniejsze. Owce były na zewnątrz. Owce nie były zamykane w tych pomieszczeniach, tylko często pasterzy z nimi spali po prostu na zewnątrz, na polu. I było podobno praktyką tamtego czasu, że pasterze każdego dnia wieczorem dokonywali takiego rozdziału, dlatego że zawsze wieczorem, znaczy zawsze w ciągu dnia wypasali te zwierzęta, gdzieś tam oczywiście na kupie razem, a wieczorami następował podział. Wprowadzało się kozły właśnie do tego takiego miejsca zamkniętego, a owce na drugie miejsce. I Pan Jezus to kiedyś zobaczył widocznie. Sam pasterzem nie był, ale zobaczył jak może nie wiem... u Niego w okolicy, u Niego w mieście, albo gdziekolwiek tam chodził, zobaczył, że wieczorami właśnie pasterze robią takie rzeczy. Jest taki podział. I Pan Jezus zapewnie pomyślał kurczę... to jest świetny obraz tego, jak to będzie na końcu czasu. Dlaczego to jest świetny obraz? Zobaczcie, że ci, którzy są nazwani owcami, czyli Jego podwładnymi, tymi, którzy wchodzą do Jego Królestwa, to są ludzie w tej metaforze, którzy nie żyją w zamkniętej, bezpiecznej, ciepłej, zaopiekowanej przestrzeni, tylko są na zewnątrz. Kochani, czytałem kiedyś taki genialny komentarz, szczerze wam się pytam, że już nie pamiętam po prostu kogo. Jakieś to czytałem w książce, w jakimś komentarzu biblijnym, że to jest bardzo piękny obraz jakby ucznia Królestwa, ucznia Pana Jezusa, ucznia kogoś, kto jest podwładnym tego Króla, którego dzisiaj czcimy. Mianowicie, to jest ktoś, kto nie szuka własnego komfortu. To jest ktoś, kto nie szuka własnej wygody, kto nie szuka ciepła. Zobaczcie, kochani, ilu z nas ma takie pragnienie życiowe, nie? Ma takie pragnienie, żeby mógł wieść takie życie w miarę poukładane, spokojne, żeby była rodzina kochająca się, żebyśmy mieli dom. To jest taki ten... czy to był obrazek, tak? Domek z ogródkiem na wsi, spokojny, bez stresów, bez jakiejś szarpaniny o pieniądze. Wiem, że niektórzy pewnie mają inne pragnienia, ale chyba się ukłół taki obraz takiego życia właśnie spokojnego, cichego, pełnego miłości i dobroci. Kochani, nie ma w tym obrazie nic złego oczywiście. Mam nadzieję, że tak będziemy w ogóle kiedyś też żyć gdzieś tam w niebie, że... znaczy... nie... mam nadzieję, jestem pewny, bo tam nie będzie żadnego stresu, żadnego lęku, będziemy naprawdę w samym szczęściu. Ale uwaga, dopóki jesteśmy na tej ziemi, dopóki nie przyszedł powtórnie Pan Jezus, to miejsce chrześcijan jest na zewnątrz. Miejscem chrześcijan nie jest spokojne życie. Nie jest życie ułożone, bezpieczne, bez problemów. Dlaczego? Dlatego, że świat jest pełen problemów. I świat jest pełen ludzi, którzy potrzebują ratunku. Kochani, właściwością podstawową ucznia królestwa jest bycie nie w strefie komfortu. Jest bycie w nieustannym poczuciu nie mam tego, czego mi potrzeba. Nie mam domu, w takim sensie nie chodzi mi o dom konkretny, materialny, bo dom oczywiście możemy mieć, to jasne, ale jakby nie mam spokojnej przestrzeni, jestem posłany, muszę iść szukać. Uwaga, kogo szukać? Zobaczcie, kochani, że Pan Jezus, kiedy mówi o tych wszystkich tak głodnych, spragnionych, nagich, więźniach, chorych i tak dalej, mówi oczywiście o brakach. Wszystkie te rzeczy są jakimś brakiem. Brak jedzenia, brak napoju, brak zdrowia, brak wolności, brak ubrania, czyli godności i tak dalej, i tak dalej. To są ludzie z samymi brakami. Otóż, kochani, w królestwie niebieskim, kiedy już nie będzie żadnych braków, czyli nie trzeba będzie zapełniać jakichś braków, tak, wtedy możemy wybudować domek z ogródkiem i tam siedzieć, bo nikomu nie trzeba będzie już jakby dawać tego, czego on potrzebuje. Wszyscy będą mieli wszystko, ale dopóki tu żyjemy, to, kochani, niestety bardzo wielu ludzi nie ma wszystkiego. I chrześcijanin to jest ktoś, kto ciągle szuka tych, którzy mają brak. Nie wiem, czy pamiętacie, mówiłem wam to jakiś czas temu, nie? To było w którymś z poprzednich kazań niedzielnych, jakby o tym Bogu, który się opiekuje sierotami, wdowami, przybyszami i tak dalej. To jest właśnie cecha Pana Boga. To jest ktoś, kto ciągle szuka kogoś, komu czegoś brakuje. I uwaga, to się właśnie objawia w Jego uczniach. I, kochani, tylko co jest najważniejsze? Ja lubię to słowo, gdzie tam Pan Jezus, jak to podsumowuje te wszystkie takie braki, to mówi Wszystko, co uczyniliście jednemu z tych najmniejszych. Nie? A tamto słowo, które jest to najmniejszy, ono jest dosyć wieloznaczne, w sensie można je wytłumaczyć na kilka sposobów. Ono oznacza zawsze pewien ekstremizm, ale co ono oznacza? Najmniejsi również, tak? To jest jego podstawowe znaczenie, ale również najdalsi, najbardziej ukryci, najbardziej jakby tacy odłożeni na bok. Kochani, co to znaczy? Uczeń Królestwa, uczeń podwładny, tego króla, o którym dzisiaj mówimy, to jest ktoś, kto ma oczy zwrócone na tych, którzy są najbardziej schowani w kącie. Tylko uwaga. Kochani, wiemy, że jak się czyta o głodnych, o spragnionych, o nagich, o więźniach i tak dalej, to myślimy o tym przede wszystkim o takim kluczu i oczywiście to jest właściwy klucz. No właśnie, gdzie ktoś głoduje? Myślimy o krajach Afryki, myślimy o różnych bezdomnych u nas w Polsce, myślimy o tych, którym zimno w zimę. Kochani, to wszystko w ogóle prawda, żeby to było jasne, ale ja mam ciągle takie wrażenie, że nasze oczy trzeba też obracać w inną stronę, bo trzeba by zobaczyć, gdzie jest ktoś najdalszy w twoim domu, w twojej rodzinie. W twojej rodzinie na pewno jest jakiś kuzyn, jakiś wujek albo tata twój. To jest bardzo daleko. I uwaga, bardzo możliwe, że z własnej winy. Że jest jakiś wujek na przykład, który jest alkoholikiem, pije i rodzina się od niego odcięła. Co to znaczy? On jest najdalszy w twojej rodzinie. Najdalszy. I my się od niego odcinamy często, skreślamy, to jest zły człowiek, bo bardzo często ktoś taki zrobił bardzo dużo zła. Co mówi Pan Jezus? On tam siedzi właśnie w tym wujku. I jeżeli go nie pójdziesz poszukać... Ja wiem, że możesz mu nie być w stanie pomóc, to prawda. I to nie jest tak, że go przemusisz do pomocy, ale jeżeli regularnie, raz na jakiś czas nie spróbujesz do tego wujka uderzyć i pójdziesz wujku... wiem, że jesteś w tragicznej sytuacji, może nawet nie chcesz tego przyjąć. Wiem, że rodzina cię nie chce. Ja też mam z tobą problem. Nie umiem z tobą być. Uważam, że robisz wiele zła, ale wujek jestem dla ciebie. Gdybyś tylko wujku chciał pomocy, gdybyś tylko wujek potrzebował ręki, którą chwycisz. Wujek jestem. Nie po to, żeby dać ci kasa na wódę, bo tego ci nie dam, ale jestem. Kochani, te najdalsze, to najmniejsze, to pochowane w kontakt, to nie jest w Afryce. Znaczy... też jest. Mam nadzieję, że rozumiecie. Ja nie chcę tego zanegować. Tylko to jest u ciebie w domu, to jest u ciebie w pracy, to jest u mnie w klasztorze. Myślę sobie... kto u mnie w klasztorze jest na samym końcu gdzieś? A przykład my się w klasztorze bardzo kochamy i to jest bardzo fajna rodzina, ale to nie znaczy, że nie ma między nami braci, bo też na przykład mają takie czasy, kiedy są schowani, ja to czasem widzę, że jest jakiś brat, który chodzi po prostu po kontach. Coś mu się dzieje. I kurczę... nie potrafię czasem, bo się usprawiedliwiam. Ja mam głoszenie Ewangelii, ja głoszę rekolekcje, nie mam czasu, a wiem, że powinienem pójść do niego do cego i zapytać. Wymyśl teraz jakieś imię, żeby to nie było imię z mojego klasztoru. Nie wiem... Zbyszek. Zbyszek, co się dzieje? Zbyszek, widzę, że jesteś jakiś kurde, chodzisz po kontach, w ogóle cię nie ma. Nie ma cię na kawie, kiedy pijemy razem. Coś się dzieje. Zbyszek, powiedz, co się dzieje. Mogę ci jakoś pomóc? I jasne, że on może powiedzieć spadaj, nie twoja sprawa. Nic wtedy nie zrobię. Tylko często ja tam w ogóle nie idę, bo ja mam ważniejsze sprawy. Kim jestem wtedy? Jestem kozłem. Jestem kozłem, który mieszka w ciepłym, dobrym mieszkaniu, za ogrodzeniem, jest mi dobrze, bo mnie tam pasterz schował i jest w porządku. Nie. Nie tacy są uczniowie królestwa. Otóż, kochani, w uczniach królestwa się przejawia to, kim jest król. Bo król nie ma domu, nie ma, gdzie głowy skłonić, nie ma, gdzie znaleźć jakiegoś spokojnego miejsca, był ciągle w drodze, ciągle był dla innych i nieustannie szukał ostatnich. I my, uczniowie tego króla, mamy być tacy, jak nasz król. Mamy być dokładnie jego odwzorowaniem. Proszę cię, rozejrzyj się po swoim domu, po swojej pracy, po swojej szkole, po swoich sąsiadach, po jakimkolwiek jesteś tam środowisku, gdziekolwiek jesteś. Gdzie tam jesteś w kącie? Gdzie jest ktoś schowany w kącie, a ty wyjdziesz ze swojego ciepłego pomieszczenia, ze swojego ciepłego życia, albo przynajmniej sprachnienia takiego ciepłego życia i pójdziesz go zapytać Co u ciebie? Potrzebujesz pomocy? Może mogę coś dla ciebie zrobić? A jak nie mogę, to będę z tobą. To po prostu z tobą się pomodlę, albo z tobą posiedzę i nic nie będziemy gadać, ale jestem. Uwaga... to są poddani naszego króla, którego dzisiaj uwielbiamy i świętujemy. Moi drodzy, moi kochani, bardzo wam serdecznie dziękuję za kolejne spotkanie niedzielne CNN-owe i bardzo się cieszę, że mogliśmy ze Słowem się spotkać. Bardzo jest poruszające do dzisiejszej święto, bardzo. Tylko właśnie w takim kluczu, w tym kluczu prawdziwego Króla Pana Jezusa, a nie tych wszystkich gierek, nie tych wszystkich ustawek politycznych jakikolwiek. Matko... taki Król i tacy Jego poddani. Piękne to jest. Ściskam was bardzo, bardzo was pozdrawiam, bardzo was błogosławię i do zobaczenia za tydzień, w pierwszą niedzielę Adwentu. Miejcie proszę dzisiaj najlepszą możliwą niedzielę i miejcie się, proszę, wyśmienicie. Z Bogiem, paaa...