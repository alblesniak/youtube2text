 Dzień dobry, szczęść Boże, dobry wieczór. Moi drodzy, witam was bardzo serdecznie w naszym kolejnym niedzielnym spotkaniu w piątą niedzielę wielkanocną, przy okazji, oczywiście, komentarzy do czytań niedzielnych. Proszę posłuchajcie dzisiaj fragmentu z drugiego czytania, czyli Apokalipsy św. Jana. Taki tam jest tekst dzisiaj. Ja, Jan, ujrzałem niebo nowe i ziemię nową, bo pierwsze niebo i pierwsza ziemia przeminęły i morza już nie ma. I miasto święte Jerozalem nowe ujrzałem, zstępujące z nieba od Boga, przystrojone jak oblubienica, zdobna w klejnoty dla swego męża. I usłyszałem donośny głos, mówiący od tronu. Oto przybytek Boga z ludźmi i zamieszka wraz z nimi i będą oni Jego ludem, a On będzie Bogiem z nimi. I otrze z ich oczu wszelką łzę, a śmierci już nie będzie, ani żałoby, ani krzyku, ani trudu już nie będzie, bo pierwsze rzeczy przeminęły. I rzek zasiadający na tronie, oto czynie wszystko nowe. Moi drodzy, jak się łatwo domyślić, słuchając tego fragmentu, motywem przewodnim tego dzisiejszego tekstu jest słowo NOWE. Mówi św. Jan o wizji tego, co będzie kiedyś. Oczywiście wiemy, że Apokalipsa przede wszystkim opisuje jakby proces przemiany tego świata, który się kiedyś wykluje w końcu jako świat zaplanowany przez Pana Boga. To się oczywiście spełni przede wszystkim po końcu świata, ale to już się dzieje. Kochani, dzisiaj też w Ewangelii Pan Jezus daje nowe przykazanie swoim uczniom. W ogóle, kiedy się Biblię czyta, to łatwo zauważyć, że Pan Bóg nieustannie zaprasza człowieka do tego, co nowe. Zauważcie, żyjemy w świecie, który jest niedoskonały, świecie, który jest popsuty, w świecie, w którym jest mnóstwo cierpienia, zła, grzechu, niedobrych rzeczy i mamy nadzieję, że on się przekształci i osobiście dla każdego z nas, i jako całość coś nowego. I kochani, chciałbym dzisiaj wam powiedzieć nie tyle o tym, na czym polega ten nowy świat, bo tego tak do końca to nie wiemy, bo dopiero jak tam będziemy, to się zorientujemy, ale chciałbym wam pokazać pewien proces przechodzenia z tego, co stare, do tego, co nowe. Chciałbym wam to pokazać na pewnym przykładzie, który ostatnio mnie tak dosyć mocno, że tak powiem, inspiruje, bo on też jest wzięty z Pana Jezusa, może nie z tego fragmentu, ale z Jego sposobu o tym mówienia. Nie wiem, czy pamiętacie, jak kiedyś nocą przyszedł do Pana Jezusa Nikodem, żeby porozmawiać o tym, no właśnie, o nauce, którą Pan Jezus przyniósł, czyli o nowej nauce, która była wywróceniem wszystkiego, co Żydzi znali wręcz momentami do góry nogami. I Pan Jezus w pewnym momencie powiedział takie coś, że musisz się na nowo narodzić. Kochani, to hasło, w sensie ten symbol wszedł jako taki wręcz no... sztandarowy symbol tego, co to znaczy przemienić się w Panu Jezusie. Musimy się urodzić na nowo. I kochani, chciałbym, żebyśmy się na tym obrazie chwilę skupili, bo on pokazuje kilka bardzo fajnych rzeczy, które, myślę, trzeba sobie w głowie trochę poustawiać, które się nie dzieją natychmiast, nie dzieją się jednorazowo, ale są procesem, który każdy z nas musi przejść. Dobra, już mówię, bo widzę, że... zresztą sam czuję, że po prostu rozwadniam, a chcę powiedzieć konkret. Mianowicie, kochani, na czym polega przyjście na świat nowego człowieka, skoro Pan Jezus się odwołuje do nowych narodzin, że musimy się powtórnie narodzić? Zauważcie, że kiedy dziecko istniejące wcześniej w łonie swojej mamy, mieszkające tam przez dziewięć miesięcy, przychodzi na świat, to dokonuje się w jego życiu, w jego sposobie funkcjonowania totalna, całkowita rewolucja. Takich poziomów pewnie można znaleźć by więcej, ale powiem wam o trzech. Zobaczcie, dziecko w zupełnie nowy sposób, kiedy się rodzi, w zupełnie nowy sposób widzi, zupełnie w nowy sposób się odżywia, mało tego, zupełnie w nowy sposób oddycha, czyli de facto żyje. Chciałbym, żebyśmy się na tych trzech rzeczach skupili. Mówię, jest oczywiście znacznie więcej tych przemian z życia płodowego do życia, potem już człowieka urodzonego, ale te trzy rzeczy, myślę, pokazują bardzo pięknie pewną ideę nowości. Zobaczcie, po pierwsze, człowiek po urodzeniu zaczyna nawet nie to, że inaczej widzieć, tylko w ogóle zaczyna widzieć. Zobaczcie, dziecko w łonie matki, chociaż ma oczywiście oczy, one się kształtują przez jakiś czas, ale, że tak powiem, tuż przed urodzeniem są już całkowicie ukształtowane, znaczy potem oczywiście dziecko po urodzeniu nadal się jeszcze kształtuje, to jest jasne, ale jakby już jest zdolne do samodzielnego życia, to dziecko ma te oczy zamknięte. Ono, kiedy wychodzi na świat, to nie tylko, że tak powiem, widzi inny świat, ale ono w ogóle po raz pierwszy tak naprawdę widzi. To nie jest tak, że miało wcześniej otwarte oczy w łonie mamy i widziało jeden świat, który byłby łonem mamy, nie. On nawet tam nie miał otwartych oczu, tylko wychodzi na świat i po raz pierwszy w ogóle używa czegoś takiego jak wzrok. Kochani, kiedy mówimy o tym, że musimy się narodzić na nowo, to znaczy, że musimy się nawet nie tyle nauczyć nowego patrzenia, tylko w ogóle widzenia się musimy nauczyć. Kochani, co to znaczy? Mówiąc takim dużym skrótem. Kochani, człowiek, który chce się nawrócić, człowiek, który chce się na nowo narodzić, który chce, tak jak Pan Jezus mówi, przejść od tego, co stare, do tego, co nowe, nieustannie uczy się patrzenia od kogoś, kto widzi i wie znacznie więcej od niego. Kochani, ja wiem, że to jest truizm, ale zobaczcie, jak często my jesteśmy przekonani o prawdziwości wszystkich naszych sądów, o prawdziwości wszystkich naszych przekonań, naszej oceny drugiego człowieka, tego, jaki on jest, co o nim myślimy i tak dalej, i tak dalej. Jakby w kółko i nieustannie funkcjonujemy prawie, że jak ludzie wszechwiedzący. Kochani, człowiek wierzący to jest człowiek, który nieustannie kwestionuje to, co wie, nieustannie kwestionuje swoje oceny, nieustannie kwestionuje swój osąd rzeczywistości. Kochani, to jest wyświetlany przykład, ale ja lubię do niego wracać. Na pewno... znaczy może pamiętacie z tego filmu Piękny Umysł, nie? Kiedy ten główny aktor, Russell Crowe chyba, tak? Zdaje się, wie, że jest chory, tak? że ma schizofrenię, wie, że widzi rzeczy, których nie ma, to potem uczy się w ten sposób rozpoznania rzeczywistości, że kiedy z kimś rozmawia, to jest taka słynna scena w tym filmie, kiedy rozmawia z jakąś tam uczennicą, już nie pamiętam, z jakąś studentką, to najpierw woła kogoś o Bog i pyta czy Go widzisz? W takim sensie czy Ona nie jest wytworem mojej wyobraźni? Kochani, człowiek, który chce się na nowo narodzić, nieustannie pyta Pana Boga, czy dobrze widzi? Kochani, zobaczcie, weźcie na przykład jakąś pierwszą osobę, którą macie w życiu, na którą macie wyrobione jakieś zdanie. Ile razy żeście próbowali zakwestionować to zdanie i pytać Pana Boga, Panie Boże, czy na pewno ja dobrze widzę tę osobę? Może jest coś w waszym życiu, w waszej okolicy, w waszej bliskości, to wam, nie wiem, jakąś krzywdę wyrządził, na przykład tej osoby bardzo mnie nie cierpicie i myślicie sobie, to jest właśnie taka i taka osoba. Ile razy pytałeś Pana Boga, Panie Boże, czy ja na pewno ją dobrze widzę? Czy ja na pewno widzę prawdziwie? Kochani, pierwsza rzecz, która musi się wydarzyć, to człowiek musi się nauczyć zupełnie nowego patrzenia. Druga rzecz. Zobaczcie, dziecko, kiedy wychodzi na świat, uczy się zupełnie nowego sposobu odżywiania. W jakim sensie? Do tej pory było odżywiane przez kogoś, w tym wypadku oczywiście przez mamę. Nic nie musiało robić, żeby się odżywiać, w żaden sposób nie musiało się o to troszczyć, tylko cały czas karmiło się kimś innym. Kochani, traktuję to oczywiście dosyć mocno symbolicznie, ale to jasne. Kiedy dziecko wychodzi z łona matki, to przestaje być karmione kimś innym, tylko musi się nauczyć szukać pożywienia, musi się nauczyć tego, że... jakby musi się napełnić czymś, co go będzie podtrzymywało przy życiu. Kochani, w czym rzecz? Nowe narodziny, to jest jakby druga taka przestrzeń, strasznie ważna, polegają na tym, że musimy się przestać karmić innymi ludźmi. Stary człowiek to jest taki człowiek, który swojej wartości, swojego... nie wiem... swojej godności, swojego poczucia, że jest coś warty, że jest znaczący, że ma sens. Stary człowiek szuka tego w innych ludziach. Szuka tego w ich potwierdzeniu, w ich akceptacji, w tym, że będą o mnie dobrze mówić, w tym, że mnie będą kochać, w tym, że ktoś na mnie spojrzy. Nowy człowiek musi nauczyć się sam, bez innych ludzi siebie wykarmić. I nie w tym sensie, że sam się nauczy szukać innych ludzi, którzy go wykarmią, tylko musi się nauczyć karmić, że tak powiem, wartością płynącą z niego samego, z tego, co Pan Bóg mu nadaje. Kochani, to jest oczywiście strasznie duży temat, ja o nim mówiłem wielokrotnie już, ale o tym momencie, że tylko człowiek pełnowartościowy, w sensie... który sam sobie znajduje wartość, jest dojrzały, jest w stanie kochać, jest w stanie budować zdrowe relacje i tak dalej. Zobaczcie, my się ciągle karmimy kimś. My ciągle, mam takie wrażenie, że mamy podpięte po prostu pępowiny do męża, do żony, do taty, do mamy, do przyjaciół, do opinii publicznej i tak dalej, żeby ktoś nas karmił, żebyśmy się czuli napełnieni, nasyceni życiem i tak dalej. Nie. Dziecko, kiedy się rodzi, przestaje być karmione przez kogoś innego. Samo się musi wykarmić. I kochani, trzecia rzecz, chyba najważniejsza. To jest coś, co mnie zawsze bardzo fascynuje. Zobaczcie, że dziecko, chociaż oczywiście oddycha, to jednak nie oddycha przez 9 miesięcy. Wiemy doskonale, że płuca tam nie funkcjonują tak, jak funkcjonują po urodzeniu. Są wypełnione wodami, tak? podowymi. Jakby zupełnie inaczej funkcjonuje oddychanie tego dziecka. I w momencie, kiedy dziecko, kochani, się rodzi, de facto ono się dusi. To jest tak, jakby rybę, która pływa w wodzie, tak? i cały czas oddycha, pływając w wodzie, no wyciąga się na zewnątrz, tak? ponad taflę wody, no i ona się dusi. Tylko ryba nie jest w stanie się przestawić na nowy sposób oddychania. Człowiek jest. Na tym polega wielkość człowieka. To jest tak, jak Pan Bóg go stworzył. To jest w ogóle bardzo ciekawy moment, nie? Ten moment, kiedy jest ten tak zwany pierwszy krzyk, tak? Czyli kiedy dziecko po raz pierwszy nabiera powietrza. Ono się, to jest w ogóle bardzo ciekawe, uczyło w łonie mamy wcześniej oddychać. Ono, mimo że nie napełnia sobie płuc tlenem, tak? i powietrzem, to ono oddycha wodami płodowymi. To jest w ogóle bardzo ciekawy proces, który tam się dokonuje. Dziecko już się uczy, jak będzie kiedyś oddychało, mimo że jeszcze nie oddycha. Ale kiedy to się w końcu dzieje, to jest potworny szok. Nie mało tego, kiedy nie ma tego pierwszego krzyku, no to jest ogromny lęk. Boże, dziecko nie żyje, tak? Dziecku urodziło się martwe. Tak się niestety z czasem dzieje, tak? Ten krzyk, ten moment takiego duszenia się, to jest de facto początek życia prawdziwego tego dziecka. Kochani, to jest kluczowy moment w tym takim narodzeniu się na nowo. Co to znaczy? Kochani, przyjście do nowego zawsze się wiąże z ogromnym bólem, ze śmiercią wręcz. Kochani, ja kiedy myślę o różnych grzechach, które miałem w życiu, które na przykład starałem się, staram się zostawiać, tak? które próbuję oczywiście wracać, to jednym z takich przeszkód, które mi bardzo często przychodzi do głowy, która mi uniemożliwia nawrócenie się, jest właśnie to, że mnie się wydaje, ale ja bez tego nie będę mógł żyć. Zobaczcie, kochani, jak jesteśmy... potem mam teraz taki przykład sondarowy oczywiście. Jak jesteśmy w jakimś na przykład chorym związku, tak? o którym wiemy, że jest niedobry, wiemy, że nas niszczy i tak dalej, ale bardzo często ludzie mówią ale ja nie potrafię tego kogoś zostawić, ja go kocham. Ja nie mogę bez niego żyć, nie? Czyli wydaje nam się, że jeżeli zostawimy to stare, mimo że wiemy, że to jest złe, mimo że wiemy, że to jest dla nas tylko cierpienie i ból, to mówimy... ja umrę bez tego. Kochani, większość grzechów tak działa. Zobaczcie, że grzechy, kiedy szczególnie stają się jakieś takie nałogowe na przykład, to człowiek, który myśli, że więcej tego nie zrobi, więcej sobie nie zapewni tego pożywienia, znowu właśnie... pożywienia, to umrze, nie? To ma takie poczucie... ja bez tego nie dam rady żyć, ja nie umiem bez tego żyć. Kochani, jest takich rzeczy w moim życiu mnóstwo, które wiem, że nie są za dobre, ale ja sobie mówię... no nie mogę bez tego żyć. Ja po prostu... no ja umrę. I wiem, że kiedy je zostawiam, kiedy próbuję z nimi walczyć, to czuję się jak człowiek, któremu brakuje tlenu, któremu brakuje w ogóle... nie dam rady. Uwaga, ten moment śmierci, ten moment duszenia się, ten moment takiego panicznego strachu BOŻE... umrę zaraz, to jest właśnie znak tego, że masz się na nowo narodzić, że rodzisz się na nowo. Jeżeli tego nie zrobisz, będziesz się chciał cofnąć z powrotem do łona matki, uwaga... nie da się cofnąć do łona matki, to się po prostu udusisz. To to, czym żyłeś wcześniej, to cię zabije. Właśnie nie zabije cię to, do czego idziesz, czyli to nabranie tego powietrza, tylko zabije cię to, do czego próbujesz wrócić. Ja wiem, kochani, że jak nabierzemy powietrza, to nie jest tak, że od razu wtedy zobaczymy Aha... czyli da się w ogóle bez tego żyć. Nie, to jest w ogóle taki ciekawy fakt. Nie wiem, czy wiecie, w płucach są bardzo ważne, tak zwane, te pęcherzyki powietrza, nie? One sprawiają, że oddychamy. Ponad 50% z nich wytwarza się dopiero w ciągu ośmiu lat po narodzinach dziecka. Ono 50% z nich wytwarza wcześniej, że jest gotowe do oddychania, ale żeby mogło oddychać w pełni, żeby mogło oddychać pełnią w ogóle, jakby pełnią płucy, jeżeli tak można powiedzieć, pełną piersią, to potrzebuje jeszcze ośmiu lat i takich jeszcze ośmiu lat, gdzie jest czyste powietrze, gdzie się nie pali papierosów i tak dalej, bo inaczej dojdzie do różnych infekcji, gdzie te płuca się, że tak powiem, właściwie ukształtują. Czyli to nie jest tak, że jak zerwiemy z grzechem, nabierzemy powietrza, że tak powiem, świętości, dobrego życia, to już będzie wszystko dobrze. Nie, będziemy się jeszcze osiem lat, a osiem lat to jest w ogóle bardzo długi suma czasu. Nie wiem, czy wiecie, ósemka to oznacza wieczność w ogóle, w Piśmie Świętym bardzo często. Ósmy dzień to jest ten dzień po końcu świata, czyli będziemy się do końca życia jeszcze uczyć w pełni oddychać. Kochani, to są nowe narodziny. Jeżeli nie nauczysz się na nowo widzieć, nie nauczysz się na nowo odżywiać i nie pozwolisz na to, żebyś się udusił, to nie będziesz miał nowego życia w sobie. Pan Jezus zapowiada dzisiaj, w sensie Biblia nas zapowiada dzisiaj w tym fragmencie św. Jana, że On chce zrobić wszystko nowe, tylko to jest taki proces. To nie jest taki proces, że po prostu przechodzimy przez drzwi i patrzymy UUU... ale pięknie! Nie, kochani. Dziecko, które wychodzi z łona matki jest przekonane, że umiera. A ono tak naprawdę idzie do życia. Kochani, weźcie sobie to dzisiaj. Przemyślcie. Moi drodzy, moi mili, moi kochani, dziękuję wam bardzo za kolejne spotkanie CNNowe. Mam nadzieję, że wam do czegoś będzie przydatne. Takie mi się dzisiaj jakieś myśli otworzyły w związku z tą nowością, która jest w Piśmie Świętym. Życzę wam pięknej niedzieli, miejcie się, proszę, najlepiej na świecie i oczywiście do zobaczenia za tydzień. Ściskam, pozdrawiam, błogosławię, miejcie się dobrze, z Bogiem, papa!