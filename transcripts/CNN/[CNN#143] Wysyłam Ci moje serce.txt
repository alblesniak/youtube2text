 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN i jak zawsze zapraszam na komentarz do czyteń. Dzisiaj przeczytamy sobie drugie czytanie, aczkolwiek będę wam mówił w sumie, jak zawsze, o wszystkich trzech, ale drugie będzie takim tematem przewodnim, bo jest tam strasznie piękny fragment, który koniecznie musicie usłyszeć. Proszę posłuchajcie. To jest fragment z listu św. Pawła do Filemona. Brzmi on tak. Najdroższy, ja, stary Paweł, a teraz jeszcze więzień Chrystusa Jezusa, proszę cię za moim dzieckiem, za tym, którego zrodziłem w Kajdanach, za onezymem. Jego ci odsyłam. Ty zaś jego, to jest serce moje, przyjmij do domu. Zamierzałem go trzymać przy sobie, aby zamiast ciebie oddawał mi usługi w Kajdanach, które noszę dla Ewangelii. Jednakże postanowiłem nie czynić niczego bez twojej zgody, aby dobry twój czyn był nie jakby zmusu, ale z dobrej woli. Może bowiem po to oddalił się od ciebie na krótki czas, abyś go odebrał na zawsze, już nie jako niewolnika, lecz więcej niż niewolnika, jako brata umiłowanego. Takim jest on zwłaszcza dla mnie. Ileż więcej dla ciebie, zarówno w doczesności, jak i w Panu. Jeśli więc poczuwasz się do łączności ze mną, przyjmij go jak mnie. Moi drodzy, chciałbym, żebyśmy dzisiaj popatrzyli na to drugie czytanie i na Ewangelię, a przez to sobie też prześwietlili jakby pierwszym czytaniem, na pewną rzeczywistość, która jest dosyć trudną rzeczywistością, ale jakby w chrześcijaństwie ona jest bardzo ważna i potrzebna. Już się tłumaczę. Moi drodzy, mogłoby się wydawać, że chrześcijaństwo jest pewnym zbiorem zasad postępowania, pewnym zbiorem takich wyznaczników tego, co dobre i tego, co złe. Jest zbiorem dróg, które są dobre i prowadzą do Pana Boga, prowadzą do szczęścia, prowadzą do świętości, do nieba. Jest zbiorem pewnych przestrug przed drogami, które prowadzą do piekła i tak dalej. To wszystko oczywiście prawda, tylko to jest bardzo prymitywny obraz chrześcijaństwa. Jeżeli się myśli, że wystarczy zaprowadzić pewne zasady, wystarczy walczyć o jakieś zasady, że chodzi o to, żeby świat ułożyć według jakichś zasad, to się bardzo mylimy. I te dwa dzisiejsze czytania coś bardzo pięknego o tym pokazują. Bardzo nam jest potrzebna mądrość Boża, o której mówi dzisiaj pierwsze czytanie. Mam nadzieję, że wszystkie sobie trzy czytania przeczytacie. Mądrość Boża, która nauczy nas patrzeć na zupełnie inny poziom rzeczywistości. Bez mądrości Bożej jakby trudno jest to zrobić. Spójrzmy na tych dwóch przykładach. Mamy dzisiaj to drugie czytanie, przepiękne czytanie, jeden z najkrótszych tekstów Nowego Testamentu, jeden z najkrótszych listów, jedna z najkrótszych książek, która opisuje sytuację, której do końca nie znamy, możemy się domyślać, trochę oczywiście historycznie wiemy. Mianowicie, Onezym najprawdopodobniej był niewolnikiem, który zbiegł, w sensie uciekł z niewoli od swojego Pana. W jakich okolicznościach coś za tym stało, nie wiemy. Wiemy tyle, że wylądował u św. Pawła, wiemy, że był chrześcijaninem, wiemy, że też Pan tego niewolnika również był najprawdopodobniej chrześcijaninem. I Paweł trzyma go u siebie przez jakiś czas, a potem go zwraca, wysyła go z listem od siebie do tego Pana, do Filemona, nie prosząc wcale o to, żeby zostało zniesione niewolnictwo. Tutaj taki teraz wtręt. Słyszałem bardzo wiele razy taki zarzut względem chrześcijaństwa, właśnie kiedy to dotyczy pierwszych wieków chrześcijaństwa, dlaczego chrześcijaństwo nie walczyło o zniesienie niewolnictwa. Co po pierwsze, jest nieprawdą, bo walczyło i chrześcijanie się bardzo przyczynili również do tego, żeby skończyć z niewolnictwem na ziemi. Sami się zresztą oddawali w niewolę za innych. Natomiast to zupełnie nie jest ten problem. Właśnie na ten polega ta mądrość Boża, której potrzebujemy. Problem nie polega na tym, czy wprowadzimy prawo, które zniesie niewolnictwo, czy go nie wprowadzimy. Oczywiście wprowadzenie tego prawa jest czymś dobrym i słusznym, żeby to było jasne, ale ten list pokazuje, że chodzi o coś zupełnie innego. Zobaczcie... Paweł próbuje znieść niewolnictwo, bo de facto to robi, ale nie przez zniesienie prawa, tylko przez zmianę relacji między Panem a niewolnikiem. Paweł nie mówi Niewolnictwo jest złe, takie prawo, które pozwala ludziom niewolić innych ludzi, to jest zło, musimy to zmienić. Jak to zmienimy, to wtedy będzie dobrze. Nie będzie niewolników na ziemi. Paweł nie to robi. Paweł robi następującą rzecz. Wysyła człowieka, o którym wie, że jest w pełni człowiekiem, że jest Dzieckiem Bożym, którego kocha, który jest chrześcijaninem, który jest pięknym stworzeniem Bożym, wysyła go do Jego Pana z jednym z najpiękniejszych zdań, jakie można napisać do człowieka. Wysyłam ci onezyma, czyli moje serce. Czyli jakby mówi ten człowiek, to jest wyraz wszystkiego, co najpiękniejsze we mnie. Ten człowiek, to jest po prostu cała moja miłość, tego kocham niezmiernie. I mówi wysyłam ci go jako kogoś takiego. I można powiedzieć trochę chytsze mówi, jeżeli kogoś takiego możesz traktować jak niewolnika, no to traktuj, ale czy moje serce byś potraktował jak niewolnika? Czy mógłbyś niewolić moje serce? Mówi nie nakazuje ci, żebyś go uwolnił, dlatego że wolę, żeby to wyszło od ciebie jako wyraz twojej miłości. Zobaczcie, co próbuje zrobić Paweł. Paweł próbuje odmienić serce człowieka. Paweł nie mówi znieśmy prawo, a to prawo odmieni serce ludzi. Paweł doskonale wie, że prawo nie odmieni serca ludzi. Że albo ludzie zmienią swoje serca i z tego będzie wynikało to, że te głupie prawa przestaną być potrzebne, ludzie zobaczą, że one są złe, że one są prowadzące do czegoś niedobrego i po prostu one przestaną istnieć, albo jeżeli nie zmienimy serca człowieka, to nic to nie da. I teraz, kochani, taki wtręt. Wiem, że zaraz pewnie będzie jakaś burza, ale jeżeli chrześcijanie myślą, że wtedy, kiedy będzie zakazana aborcja, to będzie rozwiązany problem aborcji, to się bardzo głęboko mylimy. I uwaga... czy chodzi o to, żeby aborcja była dozwolona? Nie. Czy aborcja nie jest jakimś wielkim, ogromnym złem? Jest strasznym złem. Czy zabijanie dziecka w łonie matki jest morderstwem? Uwaga... jest. I, kochani, rozwiązaniem nie jest zniesienie prawa bądź jego ustanowienie. Rozwiązaniem jest taka przemiana serc ludzi, żeby ludzie zobaczyli, na czym polega miłość do tego, kogo noszą we własnym łonie, żeby tata i mama zobaczyli, co się poczęło. Jeżeli nie nauczymy serca ludzi, w sensie nie podprowadzimy ich drogą do tego, żeby zobaczyli nieskończoną wartość w tym, co się właśnie poczęło w ich łonach, w tym, co jest w ich rodzicielstwie, bo to oczywiście nie dotyczy tylko kobiet, dotyczy to tak samo mężczyzn, którzy są ojcami tych dzieci, to nawet jeżeli to zakażemy wszędzie na świecie, to ona i tak się będzie działa. Kochani, chcę, żebyście mnie dobrze zrozumieli. To nie chodzi mi o to, że mamy nie walczyć o dobre prawa. Pewnie, że mamy walczyć o dobre prawa. Tylko mam wrażenie, że my, chrześcijaństwa, się sprowadzamy do pewnych zasad, do tego, że jak nam się udaje zaprowadzić w świecie, to będzie wtedy Boży świat. Uwaga... nie będzie. I Paweł genialnie to robi w tym liście. Paweł pracuje nad sercem tego człowieka. O to, że, kochani, jestem przekonany, że kiedy do ludzi, którzy na przykład popierają aborcje, na przykład do kobiet, które mówią to jest moje ciało, mam do niego prawo, mam prawo zrobić wszystko ze swoim ciałem, bo to jest tylko moje ciało, jeżeli będziemy do nich podchodzić, na zasadzie musimy tego zakazać, że to jest zło, to jest karalne, za to pójdziesz do więzienia, nigdy się nie odmieni ich serc. Ja mówię... dlaczego miałoby się odmienić? Nie. Tylko kiedy nauczymy serca człowieka, taty czy mamy, to w ogóle nie ma znaczenia, nauczymy je kochać to poczęte dziecko, to tylko wtedy może coś się zmienić. I, kochani, że prawo też jest dobre, potrzebne? Jasne. Ale to nie o prawo chodzi. To zupełnie nie w prawie się rozbiega. I czy Paweł apelował musimy znieść niewolnictwo, bo to jest bardzo zła rzecz, nie apelował. Paweł apelował wysyłam ci moje serce, czyli tego człowieka i kochaj go tak, jak kochasz moje serce. Jeżeli będziesz go kochał tak, jak kochasz mnie, to nawet ci przez głowę nie przyjdzie, że to może być twój niewolnik, bo mówi odsyłam ci go już nie jako niewolnika, tylko jak brata. Zobaczysz w nim swojego brata, a nie niewolnika. Kochani, tak jest z każdym prawem, które próbujemy zaprowadzić, bądź czegoś zakazać i tak dalej. To nie w prawie rzecz. Zupełnie nie w prawie. Rozumiecie? Nie chodzi o to, że te prawa i te zasady są nieistotne, bo ja wiem, że teraz będą oczywiście głosy tak... Szustak liberał w ogóle... nie wiem... tam... Lewak i tak dalej mówił, że aborcja jest dobra. Nie. Jest jedną z największych zbrodni, jaką można zrobić, to jest mordowanie niewinnych. Ale nie przez prawo się to naprawia, tylko przez odmianę serca. I Kościół, mam wrażenie, bardzo często walczy o prawo, a jakoś mu się nie udaje walczyć o odmianę serc, dlatego że często swoje własne ma chory. Na tym to polega. Bardzo podobna rzecz, już się streszczam, bo długo już gadam. W Ewangelii dzisiaj Pan Jezus mówi takie dwie rzeczy, które, jak się je razem zestawi, to znowu dopiero widać, o co chodzi w pewnym budowaniu duchowego życia. Kochani, dzisiaj te przypowieści, które mamy w Ewangelii, mam nadzieję, że czytaliście sobie wszystkie czytania dzisiaj, to są przypowieści, które mówią o pewnym takim rozsądku duchowym. Pan Jezus mówi Nauczcie się, że tak jak w świecie anormalnym, kiedy, nie wiem... budujesz dom, to musisz najpierw dobrze wszystko policzyć, czyli zobaczyć, jakie masz zasoby, nie? Bo inaczej, jak się okaże, że masz za mało, to wybudujesz fundamenty i będą się wszyscy śmiać, że wybudowałeś i o nie skończyłeś. Tak samo z wojną. Jak idziesz walczyć, to musisz wiedzieć, ile masz wojska, jakie masz siły, żebyś się bez sensu nie rzucił na jakiegoś po prostu zbyt dużego przeciwnika. Jezus mówi Tego samego się nauczcie w duchowym życiu, nie? I teraz tak na prosty rozum, to mogłoby znaleźć Aha... czyli muszę to tak duchowo sobie policzyć, tak? Jakie mam duchowe zdolności, jakie mam charyzmaty, ile nazbierałem już łaski Bożej, ile mi się udało różnych dóbr, że tak powiem, tak zgromadzić u Pana Boga, wtedy mogę się na różne, nie wiem, walki ze złym rzucić itd. Tylko zobaczcie, co Pan Jezus mówi na początku i to znowu zmienia całkowicie perspektywę. Mówi, jeżeli ktoś nie ma w nienawiści ojca i matki, męża i żony, jeżeli ktoś samego siebie nie ma w nienawiści, to nie może być moim uczniem. Czyli zwłaszcza, że nie mówi już zupełnie o żadnych dobrach duchowych, o charyzmatach, o nie wiem... ćwiczeniu duchowym, które sprawia, że wzrasnasz duchowo, tylko mówi o czymś bardzo prostym. O relacji mówi, mówi o relacji z Bogiem. Na czym polega ta nienawiść tych różnych ludzi? Nie chodzi o to, że Pan Jezus mówi masz nienawidzieć swojego ojca i matki, swojego męża i żony i siebie samego. Po prostu tylko nienawiść cię zbawi. Nie, Jezus mówi ja muszę być twoją pierwszą miłością. Jeżeli coś jest większą miłością ode mnie, mąż, żona, dziecko, kolega, ty sam, jeżeli jesteś większą miłością, bardziej kochasz siebie ode mnie, to człowieku, przegrałeś duchowe życie już. Dlatego, że wygrasz je tylko wtedy, kiedy ze mną będziesz w pewnej relacji. Uwaga! Czy tę relację można mierzyć dobrami duchowymi, charyzmatami, nie wiem... rozwojem w rekolekcjach ignacjańskich? No nie! To jest znowu pewna rzecz na zupełnie innym poziomie. Czyli nie na poziomie odbębniłem takie i takie rekolekcje, umiem takie modlitwy, mam takie sakramenty zaliczone, wyposażono mnie w 16 charyzmatów itd. Nie, Jezus to znowu przenosi na poziom serca, na poziom tamte rzeczy, wszystkie są ci potrzebne, żebyś je dobrze sobie policzył, ale jeśli one cię nie zaprowadzą do relacji ze mną, to człowieku, psuna budę ci tam te wszystkie rzeczy. Nie wiem, czy łapie cię. Mam nadzieję, że tak. Kochani, chrześcijaństwo to jest pewna mądrość patrząca na ten świat na innym poziomie. Nie na poziomie tylko zasad, tylko dóbr, tylko świętości, łaski itd. Nie neguje tego oczywiście, ale nie przez to patrzy, tylko raczej przez to patrzy na coś innego. Patrzy dużo dalej. Nie patrzy na prawo do niewolnictwa, bądź nie, tylko patrzy na serce, które traktuje drugiego człowieka jak brata, albo nie. A to są zupełnie dwie różne sprawy. Bo prawo do niewolnictwa może być zniesione, a nadal możesz brata traktować jak niewolnika. I tak się, kochani, bardzo często dzieje. I nawet jeżeli nie ma na świecie już nigdzie niby prawa niewolniczego, chociaż może gdzieś jest, ale pewnie nie ma. I wszyscy uważają, że niewolnictwo to zło. No i co z tego? Dalej ludzie niewolą innych finansowo, emocjonalnie, jakkolwiek inaczej, nie? Nadal niewolimy się, bo to nie tu jest. Wysyłam ci Jego, czyli moje serce. Naucz się na nowo na Niego patrzeć. I tak jest ze wszystkim, kochani. Potrzebne jest strasznie dużo Bożej mądrości, żeby wejść w tą zupełnie nową perspektywę. Mam nadzieję, że to wyjaśniłem, a nie zagmatwałem. Mam taką nadzieję, będę się modlił do Ducha Świętego, żeby wam to przekazał tak, jak trzeba. Tyle na dzisiaj. Moi drodzy, bardzo wam dziękuję za kolejne spotkanie, za kolejne niedzielne kazanko do okienka. Jak czasem niektórzy pytacie, skąd się wzięło to CNN? CNN to nie jest coś na niedzielę, chociaż to też jest jakieś wytłumaczenie, tylko wzięło się to od skrótu słowo na niedzielę. A że słowo C... no wiecie, tak trochę z angielskiego, tak, żeby było feng shui, smeng shui, jak to czasem ktoś tam pyta. Słowo na niedzielę, na tym polega CNN. To nie jest żadna promocja kanału, jak to nazywałem, lewackiego kanału ze Stanów Zjednoczonych. Nie, słowo na niedzielę. Wieczorem dzisiaj vlog, będzie dzisiaj vlog bardzo ładny, o pustce, vlog o doświadczaniu pustki. Jak to jest, że doświadczamy pustki i co z nią zrobić. Więc jak ktoś ma czas, to zapraszam. Ściskam, pozdrawiam, błogosławię i mam nadzieję, że widzimy się niedługo. Z Bogiem, paaa...