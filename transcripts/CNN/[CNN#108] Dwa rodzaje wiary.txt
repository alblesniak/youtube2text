 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN. Mamy dzisiaj cudowną niedzielę, bo jest to 6 stycznia, czyli tak zwanych Trzech Króli, ale poprawniej byłoby powiedzieć uroczystość Objawienia Pańskiego. Posłuchajcie proszę Ewangelii, jaką dzisiaj czytamy na to święto. Jest z Ewangelii św. Mateusza następujący fragment. Gdy Jezus narodził się w Betlejem, w Judei, za panowania króla Heroda, oto mędrcy ze wschodu przybyli do Jerozolimy i pytali, gdzie jest nowo narodzony król żydowski? Ujrzeliśmy bowiem jego gwiazdę na wschodzie i przybyliśmy oddać mu pokłon. Skoro to usłyszał król Herod, przeraził się, a z nim cała Jerozolima. Zebrał więc wszystkich arcykapłanów i uczonych ludu i wypytywał ich, gdzie ma się narodzić Mesjasz? Ci mu odpowiedzieli, w Betlejem Judzkim, bo tak zostało napisane przez proroka. A ty, Betlejem, ziemio Judy, nie jesteś zgoła najlichsze spośród głównych miast Judy, albowiem z ciebie wyjdzie władca, który będzie pasterzem ludu mego Izraela. Wtedy Herod przywołał potajemnie mędrców i wywiedział się od nich dokładnie o czas ukazania się gwiazdy, a kierując ich do Betlejem rzekł Udajcie się tam i wypytajcie starannie o dziecię, a gdy je znajdziecie, donieście mi, abym i ja mógł pójść i oddać mu pokłon. Oni zaś, wysłuchawszy króla, ruszyli w drogę. A oto gwiazda, którą widzieli na wschodzie, postępowała przed nimi, aż przyszła i zatrzymała się nad miejscem, gdzie było dziecię. Gdy ujrzeli gwiazdę, bardzo się uradowali. Weszli do domu i zobaczyli dziecię z Matką Jego Maryją. Padli na twarz i oddali mu pokłon. I otworzywszy swe skarby, ofiarowali mu dary złoto, kedzidło i mirrę. A otrzymawszy weśnie nakaz, żeby nie wracali do Heroda, inną drogą udali się z powrotem do swojego kraju. Moi drodzy, ta niedziela dzisiejsza, czyli Objawienie Pańskie, to jest jedno w ogóle z najstarszych świąt w Kościele. Nie wiem, czy wiecie, obchodzenie tego dnia jest znacznie starsze, niż obchodzenie Bożego Narodzenia. Było to kiedyś jedno z najważniejszych świąt dni w chrześcijaństwie. I to jest takie święto, które w swojej istocie, tak się ono nazywa, Objawienie Pańskie, pokazuje jakby prawdziwego Pana Boga. Było bardzo wiele aspektów tego święta. Pokazywano jakby tego Pana Boga tym, którzy Go jeszcze nie znają. Chodziło o to, żeby Go zobaczyć w Jego istocie, w Jego prawdziwej naturze, w prawdach o Nim. No to się dzieje, kiedy Chrystus przychodzi na świat i zostaje objawiony całemu światu. Tutaj reprezentują Go ci poganie, w sensie tych trzech mędrców. I tak sobie myśląc w takim kierunku i czytając tę Ewangelię, mam takie wrażenie, że można z niej wyczytać takie trzy cechy, trzy cechy, że tak powiem, nieprawdziwej wiary, czyli takiego niedobrego objawienia Bożego i trzy cechy prawdziwej wiary, dobrego objawienia Bożego. Chciałbym, żebyśmy się temu chwilę przyjrzeli. Żebyście popatrzyli, czy przypadkiem takich cech nie macie. Jeżeli zobaczycie w sobie te trzy cechy nieprawdziwego objawienia, to jest to znak, moja wiara trochę mija się z prawdą. Jeżeli zobaczycie w sobie te trzy cechy następne, to prawdopodobnie idziecie dobrą drogą. Myślę, że warto się w sobie w ten sposób przyglądać. Po kolei. Zobaczmy trzy cechy, które w tym wypadku widać bardzo wyraźnie u Heroda, takiej wiary, która jest absolutnie wiarą pomyloną, taką, która pomyliła jakby swój cel. Zauważcie, jakie są w nim rzeczy. Po pierwsze, na wiadomość o Panu Bogu, o tym, że ma przyjść Mesjasz, o tym, że są jacyś ludzie, którzy Go szukają, czyli na zjawiającej się wiadomości o przyjściu Boga w Herodzie budzi się przerażenie. Otóż religijność, która jest religijnością nieprawdziwą, fałszywą, jest religijnością nieustannego strachu. Jest religijnością, która się nieustannie boi Boga, nie wiem... sądu ostatecznego, piekła, która żyje po prostu cały czas zastraszona, w takim czymś, jakby Pan Bóg miał być pewnego rodzaju przeciwnikiem albo takim strażnikiem, na którego trzeba uważać, bo może nam zrobić jakąś krzywdę. Kochani, to nie ma nic wspólnego z bojaźnią Bożą, bo bojaźń Boża to jest bardzo piękna cecha, w ogóle jeden z darów, myślę, Ducha Świętego. Bojaźń Boża polega na tym, że mamy Pana Boga za najwyższe dobro i chcemy jakby wszystko, co robimy, to robić tak, żeby Go w żaden sposób nie obrazić, jakby tej miłości nie niedowartościować. Na tym polega bojaźń Boża. Czyli to jest po prostu miłość, która sobie ceni Boga ponad wszystko. Ale to nie ma nic wspólnego ze strachem. To nie ma nic wspólnego z takim życiem w poczuciu takiego zagrożenia. Jest bardzo wielu ludzi wierzących, którzy nieustannie się boją Pana Boga, tego, co będzie potem, grzechu, szatana itd. Strach, tak wydaje mi się, ta Ewangelia pokazuje, jest jednym ze jakby znaków i jedną z oznak tego, że moja religijność nie jest dobra. Druga rzecz. Zauważcie, że Herod nie ma w ogóle w sobie pewnej wyobraźni i wolności i nie potrafi, że tak powiem, w takiej wolności ducha czytać tego, co dostaje w wierze. Zobaczcie, kiedy słyszy, że mędrcy szukają tego Mesjasza, no to pyta różnych ludzi, jakby... czy są jakieś przypowiednie, skąd to wiadomo, czy to będzie tutaj itd. No i mu mówią, że wyjdzie taki władca z Betlejem, tak mówi Pismo, że chociaż to miasto jest nic nieznaczące, to właśnie z niego wyjdzie władca. Tylko dla Heroda to zdanie -"Wyjdzie władca", to jest zdanie jak jeden do jeden. Czyli Herod myśli tak Ja jestem władcą, a tu wyjdzie władca i on za chwileczkę mi odbierze władzę w moim królestwie. Uwaga! Jak się potem oczywiście okaże, Chrystus będzie zupełnie innego rodzaju władcą. Chrystus będzie zupełnie na innym poziomie rzeczywistości władał tym światem. Nie będzie miało to nic wspólnego z królestwami, nie będzie miało nic wspólnego z polityką, z ekonomią, z rządzeniem w tym świecie itd. Ale Herod jest ograniczony. On, skoro widzi napis władca, to znaczy, że władca, tylko w takim sensie. Kochani, to jest druga cecha religijności wypaczonej. Czyli takiej religijności, która właśnie potrafi czytać tylko dosłownie, mało tego, interpretuje dosłownie odnośnie do swojej własnej sytuacji. Czyli jakby nie jest otwarta na to, co Pan Bóg może zaproponować, tylko jakby to mi odpowiada, to słowo dosłownie przeczytane odpowiada mojemu lękowi, odpowiada moim strachom, odpowiada moim różnym, nie wiem... sytuacjom i tak je jakby czytam. Nie potrafię wyjść poza to moje spojrzenie. Mówiąc krótko, taka ograniczoność, taka skostniałość, takie trzymanie się litery, która więzi, która po prostu niewoli. Zauważcie, Herod jest totalnie zniewolony w tym strachu względem tego, co ma się stać. I wreszcie trzecia rzecz. To, zauważcie, to jest taka religijność, która jakby nie ma, nie stawia w centrum drugiego człowieka, nie chce mu służyć, tylko go wykorzystuje. Zauważcie, Herod bierze potajemnie tych mędrców i, mówiąc krótko, robi podstęp względem nich. Niby udaje, że chodzi mu o to, że będzie szukał tego Mesjasza i prosi, żeby mu powiedzieli, kiedy go znajdą, gdzie on jest, ale oczywiście ma w tym swój plan. On ich traktuje instrumentalnie i w ogóle chce ich wykorzystać do czegoś złego, nie mówiąc im o tym. Co to znaczy? To jest bardzo ważna cecha złej religijności. Czyli nawet gdyby ktoś miał, nie wiem... rzeczywistą miłość do Pana Boga, tak mu się przynajmniej wydaje, bo tak nie jest, ale gdyby tak było, rzeczywiście go kochał i szanował i w ogóle miał go ponad wszystko, ale drugich ludzi traktuje przedmiotowo, traktuje instrumentalnie, to to przeczy jego relacji z Bogiem. Kochani, takich katolików, takich chrześcijan, takich ludzi wierzących jest bardzo dużo, którzy mówią, że kochają Boga ponad wszystko i bronią w ogóle prawd związanych z Panem Bogiem, a ludźmi pamiatają. Na przykładzie Heroda widać doskonale tę cechę, czyli takie instrumentalne wykorzystywanie drugiego człowieka. I kochani, zobaczmy teraz drugą stronę. Czyli zobaczmy, jak wygląda prawdziwa wiara. W tym wypadku w ogóle pokazana w trzech poganach. To jest bardzo piękne w takim sensie, że to jest nieoczywiste. Mogłoby się wydawać, że oni tej wiary mieć nie będą, a jak się okazało, mieli ją w sposób zupełnie niezwykły. Na czym polegała ich wiara? Zobaczcie, kiedy ta gwiazda ich tam prowadzi, kiedy te gwiazdy zobaczyli, napisane -"Uradowali się bardzo". Zobaczcie, to jest przeciwieństwo tej pierwszej cechy. Tam jest strach, a w prawdziwej wierze jest gotowość do radości. Jest taka gotowość, że jak Bóg mi coś objawia, jak Bóg przychodzi z jakąś prawdą, w tym wypadku jest to gwiazda, która mi chce wskazać Mesjasza, to budzi się w sercu totalna radość. To jest to, co bardzo wielu świętych powtarzało, bardzo wielu papieży to mówi, że jeżeli nie ma w chrześcijanin radości, to to nie jest chrześcijaństwo. I nie chodzi oczywiście o to, że chrześcijanin ma być cały czas uśmiechnięty. Nie w tym rzecz. Tylko chodzi o to, że chrześcijanin na spotkanie z Bogiem ma w sobie nie strach, nie przerażenie, nie poczucie zagrożenia, ale na spotkanie z Bogiem w chrześcijaninie rodzi się radość, entuzjazm, oczekiwanie, że będzie coś niezwykłego, bo mój Bóg przychodzi. I ci mędrcy dokładnie to mają. Oni z radością szukają tego, co ma im przynieść to spotkanie z Bogiem. Druga rzecz. Zauważcie, kiedy Go spotkali, zobaczyli Matkę z Dziecięciem, oddali Im pokłon, czyli jest w nich oczywiście bardzo piękna bojaźń Boża, zauważcie, to nie jest tak, że oni nie mają szacunku do tego, nie oddają Mu pokłon. To jest właśnie prawdziwa bojaźń Boża. Ale co robią wtedy? Dają Mu dary. Czyli co to jest? Oni są gotowi do tego, żeby stracić na rzecz kogoś. Zobaczcie, to jest przeciwieństwo tej trzeciej cechy, o której wam mówiłem. Czyli tam jest wykorzystywanie ludzi dla swoich własnych celów, a tutaj oni rezygnują z siebie po to, żeby dawać. Ci mędrcy są po prostu sługami. Oni są od tego, żeby usłużyć Maryi, Jezusowi, Józefowi, żeby im pomóc w tej trudnej sytuacji pewnej takiej bezdomności, tak naprawdę w tym Betlejem, bo nie są u siebie w domu, tułajem się musieli rodzić w stajni, w grocie. Oni pomagają. Czyli są gotowi z pewnego zrezygnowania z siebie po to, żeby komuś dać. Mało tego, zobaczcie, oni te dary nieśli prawdopodobnie przez pół świata. Nie wiadomo, skąd oni przyszli, tak się mówi, że prawdopodobnie z Persji. Więc nieśli to naprawdę wiele tysięcy kilometrów. Czyli cały czas byli gotowi mam, nie wykorzystam tego dla siebie, oddam to komuś. Czyli znowu, skoncentrowanie na drugim człowieku. I wreszcie trzecia cecha. Oni są gotowi na wszelkie zmiany, które zaproponuje im Pan Bóg. Czyli jeżeli Pan Bóg ich wytrąci ze ścieżek, którymi idą, oni są gotowi, bo zauważcie, mieli wracać tą samą drogą, no bo to dosyć łatwe, nie? No skoro przyszli tą samą drogą, no to po co błądzić innymi drogami, skoro drogę już znamy? Ale nie. Mówi im Pan Bóg idźcie inną drogą, nie wracajcie tędy, bo tam oczywiście jest podstęp Heroda, nie wracajcie tędy. I oni absolutnie z otwartym sercem mówią dobrze, chociaż pewnie to może być trudniejsze, bo będziemy znowu szukać nowej drogi, to pójdziemy nową drogą. Zobaczcie, to jest przeciwieństwo tej drugiej cechy, o której wam mówiłem. Czyli takiego skostnienia i zamknięcia w pewnym traktowaniu wszystkiego dosłownie, raz na zawsze jako określone, nic się nie może zmienić. Nie, oni mają otwartość. Jeżeli Pan Bóg ich poprowadzi nową ścieżką, zaproponuje inny szlak, pójdą tam. Kochani, to pewnie nie jest najważniejszy temat tej Ewangelii, ale mnie to jakoś bardzo urzekło, jakby bo widzę mnóstwo takiego wierzenia i takiego katolicyzmu tego pierwszego, który jest absolutnie fałszywy, który nie prowadzi do spotkania z Bogiem, który jest tak naprawdę stworzeniem sobie pewnego bożka na własne wyobrażenie i jest ta druga postawa tych mędrców, cudownych, pięknych, uradowanych, służących i gotowych nieustannie na pójście w coś nowego. Pomyślcie, które cechy macie? Gdzie wam jest bliżej? Jeżeli znajdziecie któreś z tych trzech, tych pierwszych, to ewidentny znak trzeba się nawracać, trzeba coś zmieniać. Te drugie trzeba rozwijać, żeby ich było jak najwięcej. O tym dzisiaj, w to cudowne święto objawienia. Pomyślmy. Moi drodzy, to tyle w tym dzisiejszym odcinku. Jak już zauważyliście, no bo skoro to oglądacie, to jesteście na Languście, CNN wróciło na Langustę. Tak jak wam zapowiadałem, od momentu, kiedy uruchomiliśmy, a dzisiaj go uruchamiamy, ten nasz nowy portal dominikanie.pl, który będzie portalem kaznodziejskim, CNN wraca na Langustę. Będzie oczywiście się również ukazywało na tym portalu dominikanie.pl, ale oryginalnie będzie, że tak powiem, ulokowane na Languście, dlatego że na naszym portalu dominikanie.pl będzie jeszcze jedna niedzielna seria. Będą Dominikanie na Niedzielę, czyli cotygodniowe, niedzielne kazania różnych moich braci, żeby po prostu nie było tak, jak wam mówiłem, żebym ciągle ja gadał, bez sensu zupełnie. Więc bardzo was zapraszam, dzisiaj się już pierwszy odcinek również ukazuje, dominikańskich komentarzy na niedzielę. Posłuchajcie proszę też moich braci, często znacznie mądrzejszych ode mnie, więc myślę, że będziecie mieli znacznie większe spektrum tego, jakby jak się można słowem w niedzielę nakarmić. Ja się z tego bardzo cieszę, że im więcej tego słowa, im więcej tych komentarzy, tym lepiej. My się oczywiście spotykamy, jeżeli tylko ktoś będzie miał ochotę ze mną się spotykać co niedziela w CNN na Languście. Będzie mi bardzo miło, jeśli się zobaczymy i posłuchacie tego słowa. Kochani, ściskam was, pozdrawiam, błogosławię i do zobaczenia w następnych, co niedzielnych kazaniach. Z Bogiem, paaa!