 Dzień dobry, szczęść Boże, dobry wieczór, moi kochani, witam was bardzo serdecznie w kolejną niedzielę, w naszym kolejnym spotkaniu z cyklu CNN, czyli kazanko do okienka. Posłuchajcie proszę dzisiejszej Ewangelii, którą czytamy w liturgii. Z Ewangelii św. Mateusza Piotr podszedł do Jezusa i zapytał Panie, ile razy mam przebaczyć, jeżeli mój brat zawini względem mnie? Czy aż siedem razy? Jezus mu odrzekł. Nie mówię Ci, że aż siedem razy, lecz aż siedemdziesiąt siedem razy. Dlatego podobne jest królestwo niebieskie do króla, który chciał się rozliczyć ze swymi sługami. Gdy zaczął się rozliczać, przyprowadzono mu jednego, który był mu winien dziesięć tysięcy talentów, ponieważ nie miał z czego ich oddać. Pan kazał go sprzedać razem z żoną, dziećmi i całym jego mieniem, aby dług w ten sposób odzyskać. Wtedy sługa padł mu do stóbi, prosił go. Panie, okaż mi cierpliwość, a wszystko Ci oddam. Pan ulitował się nad owym sługą, uwolnił go i dług mu darował. Lecz gdy sługa wyszedł, spotkał jednego ze współsług, który był mu winien sto denarów, chwycił go i zaczął dusić, mówiąc – oddaj coś winien. Jego współsługa padł przed nim i prosił go – okaż mi cierpliwość, a oddam tobie. On jednak nie chciał, lecz poszedł i wtrącił go do więzienia, dopóki nie odda długu. Współsłudzy jego, widząc, co się działo, bardzo się zasmucili. Poszli i opowiedzieli swemu panu wszystko, co zaszło. Wtedy pan jego, wezwawszy go, rzekł mu – sługo niego dziwy, darowałem ci cały ten dług, ponieważ mnie prosiłeś. Czyż więc i ty nie powinieneś był ulitować się nad swoim współsługą, tak jak ja ulitowałem się nad tobą? I uniósłszy się gniewem, pan jego kazał wydać go katom, dopóki mu nie odda całego długu. Podobnie uczyni wam ojciec mój niebieski, jeżeli każdy z was nie przebaczy z serca swemu bratu. Moi drodzy, moi mili, temat oczywiście tej dzisiejszej Ewangelii jest dosyć mocno jasny. To jest temat o przebaczeniu, temat też o pewnej zależności między tym, jak my przebaczamy ludziom i tym, jak możemy od Pana Boga uzyskać miłosierdzie. Mówiłem o tym już bardzo wiele kazań. Też do tej Ewangelii jest też kazanie w CNN-ie, chyba sprzed trzech lat, kiedy o tym mówię. Chciałbym dzisiaj, kochani, o czymś innym, o czymś, co nie jest tematem tej Ewangelii, ale co, czytając ją, jakoś bardzo mi się rzuciło w oczy. Zasadem tak jest, że jest jakieś jedno zdanie, które cię popycha zupełnie w inny temat. Otóż, kochani, jest taka jedna rzecz, która zwróciła moją uwagę, która z początku wydała mi się trochę dziwna, trochę nie na miejscu. Otóż wiemy oczywiście, że to jest przypowieść. To nie jest opowieść Pana Jezusa, nie wiem, o bardzo konkretnie, tak? Jakimś tam człowieku, który był winny konkretnej pieniądze, tylko jest to parabola. Ona mówi, posługuje się bardzo wielkimi liczbami, żeby pokazać skalę długu i tak dalej i te postacie nie są realne. Ale... przyjmując, że jest to jednak jakoś tam odniesione do rzeczywistości, to zobaczcie, kiedy przychodzi z długiem ten człowiek do swojego Pana, jest mu winny ogromne pieniądze, to jest jasne. Musiałby naprawdę przeżyć wielokrotnie długość swojego życia, żeby w ogóle odrobić tę kasę. Ale Pan mówi, że jeżeli mu tego długu nie odda, to on wtrąci do więzienia jego i jego rodzinę, jego bliskich, w ten sposób mając nadzieję, że jakby odzyska swój dług. I oczywiście z takiego punktu widzenia historycznego można by to jakoś tam sobie tłumaczyć, tak? Że rodzina również ponosi konsekwencje długu tego, który go zaciągnął, jakby cała rodzina zaciąga dług. Ale pomyślałem sobie tak... Dlaczego bliscy, dlaczego żona, dlaczego dzieci mieliby ponosić konsekwencje tego długu zaciągniętego przez ojca, przez męża? Wiemy, kochani, że tak jak mówię, w świecie realnym takie rzeczy też się zdarzają, tak? Gdzie ktoś zostaje pociągnięty albo musi spłacać długi kogoś bliskiego. Ja to rozumiem. Natomiast jest to jakoś z gruntu niesprawiedliwe. Mamy takie poczucie oczywiście, że jeżeli ktoś nie brał udziału w tej pożyczce, jeżeli ktoś tych pieniędzy nie stracił, to dlaczego ma potem cierpieć w związku z tym, że ktoś takie pieniądze... no właśnie... zadłużył się albo stracił, nie? Kochani, słyszałem wielokrotnie takie opowieści od różnych ludzi, którzy przychodzą do mnie mówiąc Ojcze, ja do dzisiaj spłacam jakieś tam długi, nie wiem... mojego męża, na przykład hazardzisty, albo nawet nie hazardzisty, tylko męża, który po prostu narobił jakichś głupich interesów i teraz ja, bo on mnie na przykład zostawił, muszę spłacać te długi. Gdzie to sprawiedliwość? Nie ma tu, kochani, żadnej sprawiedliwości. Ale to mi jakby nasunęło na myśl taką przestrzeń, jakby myślę, bardzo ważną w duchowym życiu. Mianowicie, że kochani, nasze czyny, nasze grzechy, nasze zaniedbania, nasze długi, zło, w które wchodzimy, ono naprawdę ma konsekwencje również dla ludzi, którzy żyją obok nas, którzy często żyją z nami i nawet nam się może wydawać, że to nie ma z nimi nic wspólnego, a ma. Otóż, moi drodzy, na pewno wielokrotnie takie zdanie słyszeliście, że to przecież, co ja robię, no to może to nie jest doskonałe, może to nie jest święte, może Pan Bóg mówi, że to jest złe, ale przecież nikogo nie krzywdzę. Ilekroć, kochani, słyszałem w różnych dyskusjach, kiedy mówimy na przykład o jakichś poglądach, tak? że ludzie żyją w taki albo inny sposób, to ktoś się powołuje taki argument, ale przecież to nikogo nie krzywdzi, ewentualnie tylko jego, a nawet powiedzmy, że jego nie, to jakby to nie ma nic wspólnego ze złem na kogokolwiek innego. Otóż, kochani, dla mnie ta Ewangelia, mówię, nie w pewnie pierwszym znaczeniu, ale w jednym z wielu, sugeruje mi również coś innego, co znam z duchowego życia. Kochani, każde twoje wejście w coś niedobrego, każde twoje wejście, które sprawia dług jakiś, nie? czy jakieś zło, które się ciągnie za tobą, nawet jeżeli ono z pozoru nie ma nic wspólnego z ludźmi dookoła ciebie, ono zawsze ma również skutek jakby dla nich. I tobie może się wydawać, ale to tylko ja to robię, to się dzieje tylko we mnie, tylko w moim sercu, tylko w mojej duszy, to jest ewentualnie rzecz na moją spowiedź, ja przecież nie krzywdzę kogoś tymi moimi grzechami. Otóż, kochani, jak się poprzyglądacie jakimkolwiek swoim grzechom, nawet takim, które są czynione tylko i wyłącznie w twojej prywatności, nie mają na celu skrzywdzenia żadnego innego człowieka, są tylko i wyłącznie twoje, to samo to, że ty jesteś pogrążony w jakimś złu, ty jesteś pogrążony w jakimś zamknięciu serca, już sprawia, że inni będą odczuwali złe skutki tego, w co ty wszedłeś. Kochani, podam taki przykład pierwszy z czapy, który mi przychodzi do głowy, bo to kiedyś była jakaś tam treść też mojego życia. Znaczy, kiedyś mi się wydawało, że na przykład grzechy nieczystości, nie? mojej nieczystości, które nie dotyczą żadnego innego człowieka, tak? Dzieją się tylko jakoś tam w mojej prywatności, no to są oczywiście złe, to jest jasne, są grzeszne, bardzo chciałbym z tego wyjść, ale przecież ja tymi grzechami nikogo nie krzywdzę. Kochani, jaka to jest nieprawda? Otóż to moje zamknięcie serca, to moje uwikłanie w coś, to moje uwikłanie nawet w moje bardzo prywatne sprawy sprawiało, że ja byłem zasmucony, zrozpaczony, niedostępny, nie wykonywałem różnych rzeczy, które powinienem wykonywać, bo moje grzechy mnie wciągały i nie miałem na to czasu, jakby zawalałem różne sprawy, albo mógłbym robić znacznie więcej, nawet nie zawalając tego, co powinienem, ale mógłbym znacznie więcej, a nie robiłem tego, bo moje grzechy mnie zamykały. Kochani, takich przykładów moglibyście prawdopodobnie poszukać w swoim życiu bardzo wiele, gdzie jakieś zło, w które wchodzicie, które wydaje się tylko i wyłącznie waszym prywatnym złem, tak? Ono tak naprawdę zamyka wasze serca. Nawet jeżeli powiecie ale nie ma bezpośredniego skutku dla innego człowieka, jakby nikt nie odczuwa tego, co ja robię. Uwaga, odczuwa, bo ty nie jesteś tym, kim masz być. Odczuwa, bo twoje serce jest zamknięte. Jeżeli masz rodzinę, jeżeli masz męża, żonę i tkwisz w jakimś złu, naprawdę obojętnie jakim, to to zło zaciska twoje serce. To zło sprawia, że twoje serce nie uzyska takich możliwości, takich horyzontów, takiej potencji nie osiągnie, jaką by mogło, bo to zło je zamknęło. Kochani, nie ma czegoś takiego jak dług, czyli wejście w coś złego, co by nie miało skutków dla twoich bliskich. Potem, kochani, też sobie czytałem jeszcze pozostałe czytania z dzisiejszej liturgii, nie? Jeżeli sobie zerkniecie do pierwszego, do drugiego czytania. W drugim czytaniu jest bardzo ładne zdanie, gdzie jest mowa, że już nie należymy do siebie, ale należymy do Pana. Ja bym to rozciągnął jeszcze szerzej. Nawet nie tylko, że nie należymy tylko do siebie, ale do Pana, ale w ogóle należymy też do innych ludzi. Kochani, my naprawdę jesteśmy istotami, które są połączone z innymi ludźmi. Więzami bliskimi, bardzo bliskimi, albo dalszymi, ale połączone. I wszystko, co ty robisz, nawet w skrytości swojego serca, będzie miało skutek na życie innych ludzi. Kochani, to jest taki temat, który, myślę, w ogóle bardzo warto sobie przemyśleć. Ja kiedy często myślę o różnych swoich grzechach i takich różnych swoich też zmaganiach z grzechami, nie? Gdzie sobie myślę kurczę... muszę się nawrócić, muszę z tego wreszcie wyjść, bo to jest zło, bo ja w ten sposób nie jestem święty, obrażam Pana Boga, też niszczę siebie i tak dalej. I to wszystko w ogóle prawda. Ale w tym, kochani, jest jeszcze jedna przestrzeń. Przez moje zło inni nie dostają dobra, które powinni dostać. Na przykład, kochani, kiedy ja się pogrożę w jakimś złu, to moje głoszenie do was będzie obarczone tym moim długiem, które ja tam za sobą ciągnę. Nie będę mógł otworzyć się na taką przestrzeń działania Ducha Świętego, na taką przestrzeń głoszenia, taką przestrzeń bycia dla was, na jaką zasługujecie, jakiej potrzebujecie. I powiem... no ale przecież wy nic nie wiecie o moich grzechach, one są tylko moje, tylko moje prywatne. Nieprawda. One właśnie przez to, że ja będę w takim, a nie innym stanie, będą oddziaływały również na was. Kochani, tak jest z każdym złem, które robimy. Tak jest z każdym długiem, które nosimy. I ta przypowieść, mówię, w tym tylko jednym takim wątku pokazuje też po prostu bardzo ważną duchową zależność. Twoje długi wciągną do więzienia również twoich bliskich. Twoje długi sprawią, że ci, którzy są z tobą, będą odczuwali również to więzienie, w którym ty jesteś. I to by się może wydawać ale to są tylko moje długi, to jest tylko moje więzienie. Nie. To są też niestety długi twoich bliskich i to jest więzienie twoich bliskich, które ty im w ten sposób fundujesz. Kochani, nie należymy do samych siebie. Należymy do Pana i należymy do innych ludzi. Jesteśmy z Panem i z innymi ludźmi powiązani. I kochani, w walce o wyjście z tych długów, w walce o wolność, warto też myśleć o tym aspekcie. ♪ Moi drodzy, moi mili, wybaczcie, nie proszę tylko delikatnie tą moją fonię, jestem po prostu lekko przeziębiony, więc tak mówię z takim charczeniem, ale mam nadzieję, że wam to jakoś bardzo nie przeszkadzało w słuchaniu, a przede wszystkim w odbiorze tej Ewangelii. Kochani, bardzo wam dziękuję za kolejne spotkanie, bardzo was ściskam, bardzo was pozdrawiam, bardzo was błogosławię i widzimy się oczywiście za tydzień w kolejnym CNN. Miejcie dzisiaj najlepszą niedzielę, jaka tylko może być. Miejcie się najlepiej na świecie. Z Bogiem, paaa...