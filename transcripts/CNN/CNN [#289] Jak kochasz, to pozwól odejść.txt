 Dzień dobry, szczęść Boże, dobry wieczór. Moi kochani, bardzo was serdecznie witam w kolejnym niedzielnym spotkaniu z cyklu CNN, czyli komentarze do niedzielnych czytań. Proszę, posłuchajcie dzisiejszej Ewangelii, a potem skomentuję wam jedno zdanie z tej Ewangelii. Jest to fragment z Ewangelii św. Jana następujący Jezus powiedział do swoich uczniów Jeśli mnie kto miłuje, będzie zachowywał moją naukę, a ojciec mój umiłuje go i przyjdziemy do niego i mieszkanie u niego uczynimy. Kto nie miłuje mnie, ten nie zachowuje słów moich, a nauka, którą słyszycie, nie jest moja, ale tego, który mnie posłał Ojca. To wam powiedziałem, przebywając wśród was. A Paraklet, Duch Święty, którego Ojciec pośle w moim imieniu, On was wszystkiego nauczy i przypomni wam wszystko, co ja wam powiedziałem. Pokój zostawiam wam, pokój mój daję wam. Nie tak, jak daje świat, ja wam daję. Niech się nie trwoży serce wasze, ani się nie lęka. Słyszeliście, że wam powiedziałem, odchodzę i przyjdę znów do was. Gdybyście mnie miłowali, rozradowalibyście się, że idę do Ojca, bo Ojciec większy jest ode mnie. A teraz powiedziałem wam o tym, zanim to nastąpi, abyście uwierzyli, gdy się to stanie. Moi drodzy, to jest fragment Ewangelii św. Jana, fragment takiego dużego fragmentu, który się nazywa tak zwaną wielką mową, ostateczną mową, takim wielkim kazaniem Pana Jezusa, który wygłosił jakby tylko do swoich uczniów w trakcie Ostatniej Wieczerzy. To jest u św. Jana kilka ładnych rozdziałów, tam są bardzo ważne teksty, tam jest bardzo wiele wątków poruszonych. Mam takie wrażenie zawsze, kiedy czytam fragmenty tej wielkiej mowy Pana Jezusa, tak zwana mowa arcykapłańska, to jest trochę tak, jakby Pan Jezus miał ostatnią szansę pogadać z uczniami, chociaż będzie się z nimi jeszcze widział potem po zmartwychwstaniu, ale jakby za życia i próbuje im w jak najkrótszym czasie jak najwięcej ważnych wiadomości zostawić. Możliwe, że o tym kiedyś mówiłem, a mnie to się zawsze kojarzy z taką sytuacją, pamiętam, jak byłem dzieckiem i wyjeżdżałem na kolonie, jak byłem mały i mama mnie wsadzała do autobusu, nie? w sensie było taka tam zbiórka, powiedzmy, nie wiem... o dziewiątej rano, tam o którejś, zależy pewnie o szóstej, kiedy się wyjeżdżało na, nie wiem... kolonie do Szczawnicy, ja jeździłem do Szczawnicy na kolonie i moja mama próbowała mi w ciągu minuty wprowadzając mnie do autobusu powiedzieć mi wszystkie najważniejsze wiadomości, żeby mi się nic nie stało, tak? Słuchaj Pani, nie odchodź nigdzie sam, noś czapkę i tak dalej, i tak dalej, i tak dalej, nie? Oczywiście takie dziecko, kiedy słyszy tyle informacji w ciągu jednej minuty, absolutnie nic z tego nie zapamiętuje, tylko ma jedną myśl w głowie matka, daj mi spokój, chcę już jechać, nie? Możliwe, że uczniowie, też słysząc te wszystkie słowa, też mieli takie wrażenie, że Panie Jezu tyle tego mówi, że w ogóle daj spokój. Kochani, chciałbym jedno zdanie z tego wyciągnąć. Zdanie bardzo ważne, o takim temacie, o którym wam mówiłem już wielokrotnie, ale jestem przekonany, że to jest jeden z ważniejszych tematów, że tak powiem, w budowaniu własnej dojrzałości. Chodzę i przyjdę znów do was, i tu jest teraz to zdanie, gdybyście mnie miłowali, to rozradowalibyście się, że idę do Ojca. Kochani, bardzo ciekawe i bardzo trudne zdanie. Zobaczcie, mamy uczniów i Pana Jezusa, którzy są przyjaciółmi, spędzili ze sobą co najmniej trzy lata, tak? Tak nam podaje mniej więcej Ewangelia. Przez trzy lata z Nim byli, z Nim chodzili, towarzyszyli Mu dzień w dzień. Kochani, trzy lata to jest szmat czasu. To oczywiście nie jest całe życie, to jest jasne, ale przez trzy lata, jeżeli się z Kimś jest, szczególnie codziennie, nie raz na jakiś czas, nie raz na tydzień, nie raz na miesiąc, tylko dzień w dzień, kiedy Mu się towarzyszy, kiedy się Go słucha, kiedy się z Nim przebywa, kiedy się z Nim żyje, no to naprawdę można się z Kimś związać, nie? Ja jestem głęboko przekonany, że oni bardzo kochali Pana Jezusa, że Pan Jezus bardzo kochał ich. I Pan Jezus w tej scenie się z nimi żegna. Mówi, że słuchajcie, no to jest nasz ostatni posiłek, tak? To jest nasze ostatnie spotkanie, nie będę już po weekendzie żył, tak? Już mnie nie będzie. W sensie... oczywiście On wie, że zmartwychwstanie. I Pan Jezus żegna się z nimi w taki dosyć dziwny sposób, nie? No bo mówi Gdybyście mnie miłowali, to powinniście się cieszyć, to byście się rozradowali, że idę do Ojca. Kochani, zobaczcie, to wszystko przeczy takiemu naszemu normalnemu doświadczeniu, nie? Kiedy mamy kogoś, kogo bardzo kochamy i go nagle tracimy, kto, nie wiem, no właśnie tak w tym wypadku wręcz odchodzi w śmierć, tak? To nawet nie jest z tym, że Pan Jezus wyjeżdża i wróci za chwileczkę, chociaż no... wiemy, że On zmartwychwstanie, ale On się de facto z nimi żegna na śmierć. Mówi Gdybyście mnie miłowali, to byście się cieszyli razem ze mną, bo idę do Ojca, idę w najlepsze możliwe miejsce, idę do kogoś, kto jest tak cudowny, no że nie może być nic lepszego dla mnie, niż przebywanie z Ojcem. Kochani, zobaczcie, my często, jak kogoś kochamy, to mówimy Nie mogę bez ciebie żyć. Jak kogoś kochamy, to zawsze odnosimy to do relacji naszej, do naszych potrzeb, to oczywiście jakoś zrozumiałem, bo mamy swoje potrzeby, mamy swoje braki, swoje tęsknoty, mamy różnego rodzaju głody, które chcemy, żeby ktoś nam zaspokoił. Ale, kochani, gdybyście mnie kochali, tak mówi Pan Jezus, czyli co mówi? Prawdziwa miłość zadaje sobie tylko jedno pytanie, nie pytanie, czy będzie jej dobrze, czy nie będzie jej dobrze, czy będzie szczęśliwa, czy nie będzie szczęśliwa, czy będzie jej tęskno, czy nie będzie jej tęskno, czy będzie wypełniona, czy nie będzie wypełniona, czy będzie w poczuciu spełnienia, czy nie będzie w poczuciu spełnienia. Mówi Gdybyście mnie kochali, to mielibyście tylko jedno pytanie w głowie. Gdzie ten ktoś będzie naprawdę szczęśliwy? Gdzie, w jakim miejscu, z jaką osobą, w jakich sytuacjach, w tym, co on będzie robił, gdzie ten ktoś będzie naprawdę szczęśliwy? I jeżeli kogoś kochasz, to interesuje cię tylko jedno, żeby ten ktoś był naprawdę szczęśliwy. Kochani, teraz trzeba sobie to przełożyć na bardzo konkretne, różne sytuacje, które mamy w życiu. Tylko trzeba je mądrze i dobrze rozumieć. Kochani, weźmy pierwszy przykład. Rodzice i dzieci, nie? Kiedy dziecko wychodzi z domu, kiedy dziecko buduje swoje własne życie, kiedy dziecko buduje swoją rodzinę, wchodzi w małżeństwo, ma pracę i tak dalej, to prawdziwie kochająca go mama, prawdziwie kochający go tata powinien mieć sobie tylko jedno pytanie. Gdzie mój syn, moja córka, w jakich okolicznościach, z jakimi ludźmi byłby naprawdę szczęśliwy? Zobaczcie, wielu ludzi nieustannie wzbudza w swoich dzieciach poczucie winy, mówiąc nie jesteś ze mną, nie odwiedzasz mnie, zbudowałeś sobie swoje własne życie, ja się już nie liczę. Kochani, oczywiście czasem to jest uzasadnione w takim sensie, że naprawdę dziecko całkowicie zapomina o rodzicach i jakby w ogóle ich nie kocha, nie chce między nimi nic wspólnego i tak dalej. Ja nie mówię, że nie ma wypadku, kiedy to jest rzeczywiście wina dziecka, ale kochani, bardzo często jest dokładnie odwrotnie. Jest tak, że rodzic nie pozwala swojemu dziecku z uwagi na miłość tak zwaną, zbudować coś, co będzie dla niego szczęśliwe, co będzie dla niego piękne. Kochani, podstawowym pytaniem rodzica powinno być pytanie czy moje dziecko jest szczęśliwe? I uwaga... część ludzi tu powie oczywiście no ja nie myślę, że ono jest szczęśliwe, tylko uwaga... Czy to jest na pewno stan faktyczny, czy to jest twoje odczuwanie, bo ty sobie wyobraziłeś, że inaczej powinno być szczęśliwe, bo byłoby szczęśliwe przy tobie albo w tym, co ty byś chciał, żeby robiło. Kochani, o co mi chodzi? Mam nadzieję, że jakoś to już łapiecie. Pan Jezus mówi Gdybyście mnie kochali, to nawet jeżeli mnie z wami nie będzie, ale będę w najlepszym miejscu na świecie, czyli u mojego ojca, to powinniście się radować. Kochani, jeżeli umiera nam ktoś bliski, absolutnie, oczywiście rozumiem po ludzku stratę, rozumiem ból, mieliśmy człowieka przy sobie, nie ma go, ale jeżeli głęboko wierzymy, że on jest z Panem Bogiem, tak? Ja wiem, czasami mamy wątpliwości, tak? bo ktoś żył tak, jak żył. Ale jeżeli jakoś mamy nadzieję na to, że ktoś jest z Panem Bogiem, kochani, to rozpacz po śmierci kogoś jest oznaką, że my go tak naprawdę nie kochaliśmy. Naprawdę. Kochani, może się wydawać dokładnie odwrotnie. Zobacz, jak on go kochał. On nie może teraz bez niego żyć. Nie, to znaczy, że on tak naprawdę siebie kochał. I kochał siebie z tym kimś. Czyli jego wersja z tym kimś była czymś, czego on najbardziej potrzebował. Jakby jemu na sobie zależy tak naprawdę, a nie na tej drugiej osobie. Kochani, ja, kiedy myślę o ludziach, których znałem, którzy już odeszli, których bardzo kochałem i o części z nich mam absolutne przekonanie, że już dawno są z Panem Bogiem, to jestem bardzo szczęśliwy, że oni są z Panem Bogiem. Oczywiście, czy po ludzku jest mi jakoś żal? Pewnie, że tak. Ale jeżeli chcę ich naprawdę kochać, kochani, to kocham ich właśnie w ten sposób, że chcę, żeby byli w najszczęśliwszym miejscu świata. Kochani, to jest bardzo mocne zdanie Pana Jezusa. Gdybyście mnie kochali, to nawet jeżeli mnie stracicie, ale wiecie, że będę tam, gdzie jest naprawdę dla mnie spełnienie i pełnia szczęścia, to byście się cieszyli tym, że jestem w pełni szczęścia. Uwaga, kochani, tylko teraz takie zastrzeżenia. To można oczywiście absolutnie źle zrozumieć, nie? W jakim kluczu? Na przykład pierwszy klucz, który mi się od razu wkłada do głowy jest może taki, że czasami słyszę od chłopaka albo od dziewczyny, którzy byli z kimś tam i mówię mu -"Ojcze, nasz związek się rozpadł, bo mój ten chłopak albo dziewczyna powiedział mi następujące zdanie Ty zasługujesz na kogoś lepszego, dlatego ja odchodzę." Kochani, można by sobie pomyśleć że to jest właśnie to, co mówi to zdanie, tak? Ten ktoś naprawdę kocha tę osobę i wie, że on jej nie da wystarczającego szczęścia, więc zostawia tę osobę, bo ona sobie z kimś innym znajdzie szczęście. I uwaga, to byłoby zdanie prawdziwe, w sensie gdyby opisywało fakty. Tylko zazwyczaj, kochani, jest tak, że takie zdanie jest po prostu wymówką do opuszczenia kogoś. Nie jest wcale troską o tego człowieka, tylko jest na przykład nieumiejętnością budowania relacji, nieumiejętnością wejścia też na przykład różnego rodzaju oczekiwania tej drugiej osoby i dlatego mówimy nie chcę mi się robić tego, czego oczekujesz, w sensie nie mówimy tego wprost, ale mówimy o tym sobie w sercu. Dlatego odchodzę, bo ty chcesz znaleźć kogoś, komu się będzie chciało. Kochani, to nie jest miłość tak naprawdę. Innym przykładem tego może być coś takiego, że nie wiem... mąż odchodzi od żony, bo znalazł inną kobietę, tak? Albo żona odchodzi od męża, bo znalazła sobie innego mężczyznę i tam jest naprawdę szczęśliwa i wtedy mąż mówi no dobrze, no to ja ją kocham, no to pozwolę jej odejść do tego, w czym ona jest naprawdę szczęśliwa. Nie, kochani, bo tu jeszcze jest jedno pytanie. Czy to, co uznajemy za swoje szczęście, to, co uznajemy za dobro dla nas, to czy to jest tożsame z tym, co Pan Bóg uznaje za dobro dla nas? Kochani, bo to nie jest tak, że my mamy spełniać zachcianki i poczucia szczęścia drugiego człowieka, tylko to, co jest naprawdę dla niego szczęśliwe. Uwaga! Kiedy miałbym żonę i do mnie przyszłaby żona taka, z którą bylibyśmy w sakramentalnym małżeństwie, bardzo byśmy się kochali, ale potem by się coś popsuło i żona by mi powiedziała słuchaj, ja idę do innego mężczyzny, bo ja jestem z nim naprawdę szczęśliwa. Jeżeli mnie kochasz, to tak, jak powiedział Pan Jezus, powinieneś cieszyć się z tego, że ja będę w tym, w czym jestem naprawdę szczęśliwa. Powiedziałbym bardzo prosto to twoje szczęście z kimś innym jest złudne, kochana, dlatego że nikt tak cię nie będzie kochał, jak ja i jestem przekonany, że Pan Bóg w sakramencie ma podobne zdanie. Kochani, ja wiem oczywiście, że teraz mówię dużo na wyrost, to jest jasne, ale, moi drodzy, to nie chodzi tylko o to, że jeżeli ktoś odczuwa, że jakieś jego szczęście jest takie albo takie, to my mamy, kochając go, zgadzać się na jego szczęście. Kochani, alkoholik powie nam, że jego największym szczęściem jest wódka i, kochani, go wcale nie polega na tym, że mówimy no to skoro twoim największym szczęściem jest wódka, no to pozwolę ci pić. Nie. Kochanie go jest odkryciem jego prawdziwego szczęścia, a prawdziwym jego szczęściem jest nie picie. Czyli będę go kochał właśnie w ten sposób, że mu nie pozwolę pić, a nie że mu pozwolę pić. Kochani, mam nadzieję, że rozumiecie różnicę, bo to zdanie można też odczytać źle, kiedy źle pojmujemy szczęście, nie? Ale zdanie w ogóle jest bardzo potrzebne i bardzo ważne. Jeżeli kogoś naprawdę kochasz, to masz tylko jedno. Nie czy ktoś będzie z tobą, czy nie będzie z tobą, chociaż to jest w ogóle bardzo ważne oczywiście w życiu, tylko pytanie, gdzie on będzie najszczęśliwszy, gdzie prawdziwe szczęście, niekoniecznie przez niego wymyślone, się zrealizuje w jego życiu. Kochani, na tym polega miłość. Miłość to jest chęć dobra i szczęścia dla drugiego człowieka. Tego powinniśmy szukać, do tego powinniśmy dążyć. Więc pytanie o waszych bliskich, o tych, którymi jesteście, czy wy ich naprawdę kochacie? Moi drodzy, moi kochani, moi ulubieni, bardzo wam dziękuję za dzisiejsze spotkanie. Uwaga, teraz będzie coś reklamowego. Pamiętacie, jakiś czas temu wyszedł niedzielnik rok B, czyli moje kazania na zeszły rok, w tym roku nieaktualne, będą aktualne za dwa lata. Wyszedł niedzielnik rok C, czyli na ten rok aktualny, aktualny ciągle. Co prawda już jest maj, ale jeszcze pół roku przed nami, więc jeżeli ktoś by chciał kazań na ten rok, to dwa tomiszcza już są. Kochani, właśnie ukazał się trzeci tom, uwaga i to nie jest tom na rok A, ten się ukaże dopiero na jesień, czyli na przyszły rok, ale jest jeszcze czwarty tom, dopełniający wszystko, czyli tak zwany Niedzielnik na Święta i Uroczystości. Zobaczcie, jaka piękna okładka jest. Trzeci tom taki wyszedł. Czyli to jest, kochani, niedzielnik na lata ABC z różnymi uroczystościami, na przykład niedługo będzie, nie wiem, to nie będą niedzielne święta, na przykład takie jak Boże Ciało i tak dalej, albo też różne niedzielne, ale święta, czyli tam Zmartwychwstanie, Triduum Paschalne, nie wiem... Wniebowstąpienie, Zesłanie Ducha Świętego i takie różne święta, które są maryjne, no wielkie święta i uroczystości. Jest, kochani, zbiór moich kazań na te święta i uroczystości, on jest jakby na trzy lata aktualne. Więc, jakby ktoś miał ochotę, to zapraszam, kochani, zobaczcie, jaka się zrobiła już ładna kolekcja. Mamy już takie trzy piękne tomiszcza, bardzo mi się to podoba, bardzo ładnie to wydało wydawnictwo w drodze, a będzie jeszcze czwarty tom na jesień, czyli będzie taki już komplet. Po prostu opus magnum szóstaka, kazania na wszystkie lata, jakie tylko będą. A potem może wydamy drugą serię jeszcze, bo tych kazań ciągle gadam, bo jest tak głupi bez sensu, no to wy słuchacie, ja gadam, to może będziecie źle i też czytać. Gdyby to ściałka, nie zapraszam was, niedzielnik, znajdziecie linki w opisie. Te niedzielniki też można kupić z dużymi gadżetami, takimi pandowymi, z kocykiem pandowym, zdaje się, jakimiś różnymi innymi takimi. Jakby to ściał, jak ktoś nie potrzebuje, to oczywiście nie. Bardzo zapraszam, bardzo mi się podoba w ogóle wydanie tych niedzielników i w ogóle uważam, że te kazania chyba są dobre, no. Taką mam nadzieję, w sensie staram się, żeby takie były. Dobra, tyle. Ściskam, pozdrawiam, błogosławię i miejcie się, proszę, najlepiej na świecie. Z Bogiem, papaaa...