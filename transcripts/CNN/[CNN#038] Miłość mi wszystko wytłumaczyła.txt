 Dzień dobry, szczęść Boże, dobry wieczór, moi drodzy, witajcie bardzo serdecznie w kolejną niedzielę, w kolejnym naszym spotkaniu z cyklu CNN, czyli Kazanko do okienka. Jak zawsze, na początek Ewangelia, posłuchajcie. Z Ewangelii św. Mateusza Gdy tłum został nasycony, zaraz Jezus przynaglił uczniów, żeby wsiedli do łodzi i wyprzedzili go na drugi brzeg, zanim odprawi tłumy. Gdy to uczynił, wyszedł sam jeden na górę, aby się modlić. Wieczór zapadł, a on sam tam przebywał. Łódź zaś była już o wiele stadiów oddalona od brzegu, miotana falami, bo wiatr był przeciwny. Lecz o czwartej straży nocnej przyszedł do nich, krocząc po jeziorze. Uczniowie, zobaczywszy go kroczącego po jeziorze, zlękli się, myśląc, że to zjawa, i ze strachu krzyknęli. Jezus zaraz przemówił do nich, Odwagi, to ja jestem, nie bójcie się. Na to odezwał się Piotr, Panie, jeśli to jesteś Ty, każ mi przyjść do siebie po wodzie. A on rzekł, przyjdź. Piotr wyszedł z łodzi i krocząc po wodzie, podszedł do Jezusa. Lecz na widok silnego wiatru ulągł się, i gdy zaczął tonąć, krzyknął, Panie, ratuj mnie. Jezus natychmiast wyciągnął rękę i chwycił go, mówiąc, Czemu zwątpiłeś, człowiecze małej wiary? Gdy wsiedli do łodzi, wiatr się uciszył. Ci zaś, którzy byli w łodzi, upadli przed Nim, mówiąc, Prawdziwie jesteś Synem Bożym. Moi drodzy, muszę wam się przyznać, że nie mam bladego pojęcia, co dzisiaj wyjdzie z tego kazania, dlatego że w ogromnym chaosie modlitwy, która mi towarzyszyła przy tych czytaniach, bo dzisiaj wszystkie te trzy czytania są niewiarygodne, po prostu niesamowite, w końcu mi się wykluła jakaś myśl, o której nie myślałem, że będę wam mówił. Dlaczego? Kochani, najpierw, kiedy sobie przeczytałem dzisiejsze czytania, myślałem, że opowiem wam o doświadczeniach Boga. Mamy dzisiaj pierwsze czytanie, cudowne czytanie o Eliaszu, który spotyka Boga, nie ma tego Boga w burzy, nie ma Go w wichrze, nie ma Go w trzęsieniu ziemi, w ogniu itd. a potem Go spotyka w cichym głosie. Myślałem, że o tym wam opowiem, ale jakoś czułem nie tędy droga. Potem myślałem, że opowiem wam o tym, w jaki sposób Piotr spotkał Pana Jezusa i o wietrze, który Piotr się wystraszył, o bardzo dziwnym wietrze, który widać, nie, który go słychać, nie, który czuć, ale przede wszystkim, który widać. I to też mi się wydawało ścieżką, zostawiłem ją. Może wam kiedyś o tym wszystkim opowiem. Ale po naprawdę długim takim zmaganiu się, szarpaniu się z tymi tekstami, nagle uderzyła mnie jedna myśl. I kochani, nie wiem, co z tego wyjdzie, ale muszę wam to opowiedzieć. Już mówię, w czym rzecz. Moi drodzy, ostatnio usłyszałem, oczywiście po raz kolejny w życiu, o strasznej tragedii pewnego człowieka. Nie chcę wchodzić w szczegóły. To absolutnie niewinna osoba, jeszcze niepełnoletnia, która została strasznie skrzywdzona. Moi drodzy, muszę wam się przyznać, że ja mam taką naturę dosyć porywczą i jestem dosyć nieopanowany w różnych emocjach. I szczególnie, kiedy widzę jakieś zło, a szczególnie zło wyrządzane osobom niewinnym, takim, które nie potrafią się bronić, takie, które ktoś wykorzystuje przemocą i siłą, to rodzi się we mnie ogromny gniew. I myślę, że kiedybym spotkał ludzi wyrządzających takie zło różnym niewinnym osobom, to nie wiem, co bym zrobił. W takim sensie, wiem, że zrobiłbym prawdopodobnie coś złego. Coś, czego nie nauczał Pan Jezus. I bardzo często się zmagam z tym, kiedy słyszę o różnych trudnych rzeczach, o nieszczęściach, o krzywdach, o zbrodniach, bo o takich sprawach już mnie trochę nosi, to naprawdę mam ochotę... no właśnie, oczywiście w imię dobra, w imię sprawiedliwości, w imię tego, żeby nie pozwalać na zło, mam czasem wręcz takie zabójcze pragnienia. I moi drodzy, kiedy sobie dzisiaj czytałem te czytania, nagle zobaczyłem coś niesamowitego, coś, co oczywiście jest oczywiste, ale co dociera dzisiaj do mojego serca bardzo mocno. Kochani, w pierwszym czytaniu mamy najpierw to spotkanie Eliasza... do Ewangelii zaraz dojdziemy. Mamy spotkanie Eliasza z Bogiem, które dzieje się w bardzo przedziwny sposób. Kochani, Eliasz przychodzi do tej groty, o której jest mowa w pierwszym czytaniu, z takim ogromnym żalem i z taką ogromną niezgodą w sobie na bezbożność i niesprawiedliwość, która dzieje się na świecie. Eliasz żyje w czasie, kiedy prawie cały naród wybrany odchodzi od wiary w Boga Jachwa, kiedy wszyscy wyznają bałwofalcze kulty. One, kochani, nie były związane tylko z kultem, tylko w imię tych kultów czyniono również bardzo wiele zbrodni. Eliasz jest rozgoryczony tym, że tak jest, że Bóg nic nie robi. Przychodzi, kiedy potem gada z Bogiem, to mówi o tym, jak bardzo chce to zmienić, jak bardzo zresztą wcześniej, kilkadziesiąt dni wcześniej, dokonał ogromnego mordu na prorokach Baala. Kiedy przychodzi spotkać się z Bogiem, to dzieje się bardzo ciekawa rzecz. Bóg mu wcześniej, zanim się spotka z Nim naprawdę, pokazuje bardzo mocne i bardzo takie gwałtowne przejawy swojej obecności. Mogłoby się wydawać, że właśnie tak Bóg przyjdzie. Jak pamiętacie może, albo jeżeli nie, to zajrzyjcie do dzisiaj do pierwszego czytania. Bóg się pokazuje niby najpierw w jakimś tam wielkim trzęsieniu ziemi, w jakimś wichrze, który po prostu wszystko druzgoce, który po prostu rozwala skały, w ogniu, który wszystko niszczy, ale jak się okazuje w tym czytaniu, żadna z tych rzeczy tak naprawdę nie była Bogiem. I Bóg przychodzi do Eliasza w czymś, co Biblia nam nazywa szmerem łagodnego powiewu, czasem ojcowie Kościoła to tłumaczyli słodkim i łagodnym głosem, niektórzy mówią ciszą niedotykalną, generalnie czymś bardzo delikatnym, bardzo subtelnym, bardzo łagodnym, dotykającym i takim muskającym człowieka. Eliasz jest tak zdziwiony tym wszystkim, że żeby w ogóle się z tym spotkać, to napisane, że stoi w grocie, w sensie w drzwiach groty, w wejściu do groty, boi się wyjść i zakrywa w ogóle twarz, jest tak oniemiały tym, co widzi. Kochani, dla mnie w takim pierwszym rzucie, jak dzisiaj o tym pomyślałem, to mówię sobie tak... Jest ten Eliasz, który pała taką chęcią Boże, napraw ten świat, napraw wreszcie bezbożność. I najpierw widzi trzęsienia ziemi, ognie, wichury, skały się rozpadają i prawdopodobnie Eliasz mówi sobie Wreszcie! Bóg zrobi porządek. Jak się okazuje, nie ma w tym Boga. Nie ma w tym Boga. Bóg nie jest w tej gwałtowności, nie jest w tych wichurach, nie jest w tych trzęsieniach, nie jest w druzgocącej sile, ale jest w czymś bardzo delikatnym, łagodnym, niezauważalnym i czymś, co mogłoby się wydawać, nie zmienia tego świata. To jest, kochani, pierwszy obraz z tych dzisiejszych czytań. Drugi jest u św. Pawła w jego liście dzisiaj, który mnie naprawdę przejął do głębi. Paweł pisze o swoich rodakach, o Żydach, jako już nawróconych na chrześcijaństwo. Pisze o tym, że nie chcą przyjąć wiary w Chrystusa, pisze o tym, że żyją w nieprawdzie. I, kochani, kiedy myśli o tym, to pisze rzecz niesłychaną. Mówi tak, że gdybym miał do wyboru być odłączonym od Chrystusa, być w ogóle skazanym na niebycie z Nim na zawsze, czyli de facto mówi tak, jakbym miał być w piekle, ale to by sprawiło, że moi bracia będą blisko Chrystusa, to jestem gotowy na to. Zauważcie, Paweł ma w sobie jakąś taką gotowość do oddania absolutnie wszystkiego, łącznie ze swoją wiarą, po to, żeby ocalić swoich braci, po to, żeby ich przyciągnąć do Chrystusa. To mi się od razu przypomina takie nagranie, które kiedyś ksiądz Jan Kaczkowski święty, jestem przekonany, kiedy nagrał coś o owsiaku i mówił, że skoro owsiak ma być w piekle, to on też tam chętnie pójdzie. To jest mniej więcej ten sam sposób myślenia, co u św. Pawła. To wcale nie oznacza, że św. Paweł czy Jasiu Kaczkowski chcieli pójść do piekła, nie, tylko mówili sobie w imię miłości, w imię tego, żeby kogoś ocalić, tego, żeby kogoś nie osądzić, tego, żeby go kochać. To jesteśmy w stanie pójść na krańce piekła. I oczywiście to jest pewnego rodzaju metafora. Paweł oczywiście nie pragnie pójść do piekła, ale mówi, jeśli taka będzie cena za to, żeby oni się złączyli z Chrystusem, dobra, zrobię to. Kochani, co mi z tego jakby wynika? Co mi się w tym pokazuje? Kochani, największą siłą w tym świecie nie jest upominanie, nie jest nawet pokazywanie prawdy. Ja wiem, za chwileczkę się tam w komentarzach różnie rzucicie, ale nie wolno o tym zapominać. Tak, nie neguję tego. Ale te czytania dzisiejsze pokazują mi, że Bóg nade wszystko kocha. Ja wiem, powiecie mi, ale kocha z wymaganiami. No nie... w takim sensie kocha w ogóle w jakiś niewiarygodny sposób. Że Jemu wystarczy, kiedy czytam na przykład świętą Faustyny i ona oczywiście pisze o piekle, pisze o tym, że jest możliwe potępienie, jednocześnie najważniejszym jej przesłaniem nie jest to piekło, nie jest to potępienie, tylko mówi, że wystarczy Jezusowi zawołanie Jezu, ufam Tobie i On jest w stanie tym jednym, tymi trzema słowami wyciągnąć człowieka ze wszystkiego. Tak, trzeba zawołać to Jezu, ufam Tobie, ale przecież to jest jakieś marne nic w ogóle. Że jest ten cały nasz cudowny łotr na krzyżu, nienawrócony mogłoby się wydawać, nienaprawiający swojego zła, tylko tak bardzo pokornie proszący wspomnij na mnie, jak możesz. Jezus go zabiera do nieba. Kochani, ten odcinek nie jest o tym, że mamy pobłażać złu, nie jest o tym, że Bóg nie jest sprawiedliwy, nie jest o tym, że Boga nie interesuje, kto grzeszy, a kto nie. Nie jest o tym ten odcinek. Ten odcinek jest o tym, że musimy się od Boga uczyć Jego sposobu bycia, Jego sposobu kochania, które wszystko przekracza. Kochani, największą siłą w tym świecie jest przebaczenie i miłość. Największą siłą w tym świecie jest kochanie naszych nieprzyjaciół. Największą siłą w tym świecie, tak nas nauczył Pan Jezus, jest oddać życie z miłości za kogoś. Kochani, to jest niezwykłe. Oczywiście, kiedy o tym myślę, to ja wiem, że ja tak nie potrafię. I wiem, że kiedy, tak jak wam mówiłem na początku, widzę zło, kiedy widzę krzywdy, kiedy widzę coś trudnego, kiedy widzę niesprawiedliwość, to budzi się we mnie naprawdę zbrodnia. Budzi się we mnie chęć odpłaty, budzi się we mnie chęć, oczywiście, zatrzymania tego zła. Ale Pan Jezus całym sobą pokazuje zawsze coś innego. Pan Jezus całym swoim życiem, swoim byciem z grzesznikami zawsze pokazuje coś innego. I kochani, muszę wam się przyznać, że czasem jestem zmęczony taką naszą rozsądnością chrześcijańską. I, o Boże, nie chcę powiedzieć, że ona nie jest potrzebna. Takim naszym przykładaniem do wszystkiego pewnego rozsądku, takiego, żeby dobrze to tam wszystko poukładać, żeby jednocześnie nie zanegować oczywiście dobra, ale też dosyć mocno powiedzieć złu nie itd. itd. I to wszystko w ogóle ma sens, kochani. To wszystko ma w ogóle ogromny sens. Ale czasem się czuję w tym wszystkim, jak w tej Ewangelii dzisiaj, jak na takim morzu, gdzie wszystko buja, ja nic nie wiem, boję się, że nie wiem w ogóle, jak oceniać, nie wiem, co robić i ktoś mnie musi po prostu wziąć i nauczyć. I kochani, dzisiaj w Ewangelii jest bardzo piękny obraz, kiedy Piotr chce wyjść w tej burzy do Pana Jezusa, to mówi w ogóle bardzo ładną rzecz. Mówi... Panie, każ mi przyjść do siebie. Czyli mówi... ja chcę być blisko Ciebie, chcę się nauczyć tak, jak Ty. Chcę patrzeć na wszystko, na świat, na to, co się dzieje, na te burze, na te trudności, niebezpieczeństwa, na przeciwne wiatry. Chcę patrzeć tak, jak Ty. Zauważcie, on nie chce wyjść na to jezioro, bo chce chodzić po wodzie. On nie mówi... każ mi, żebym sobie chodził po wodzie. Nie, tylko mówi... każ mi przyjść do siebie. Czyli Jezu, tak mnie przyciągnij, tak bądź ze mną, żebym się od Ciebie nauczył. Żebym się od Ciebie nauczył patrzenia, kochania, rozsądzania, oceniania, wszystkiego, żebym miał Twoje oczy. Kochani, dla mnie to jest coś niezwykłego. Ten Piotr oczywiście, kiedy do Pana Jezusa idzie, zupełnie tego nie potrafi, zaktycznie się topi. Jezus go musi ratować, jakby to przyciągnięcie się dzieje tylko i wyłącznie mocą Jezusa. Ale kochani, wiem, jakoś to dzisiaj chaotyczne jest, ale mam sobie takie pragnienie, żebyśmy bardzo wszyscy zapragnęli Jezu, naucz mnie kochać, Jezu, naucz mnie po Twojemu, naucz mnie Twojego serca, naucz mnie nie takiej mądrości naszej, ludzkiej, ona jest w ogóle potrzebna, nie rozsądku ludzkiego, on jest w ogóle potrzebny, nie dobrego, mądrego, teologicznego, nie wiem... filozoficznego, jakiegokolwiek innego oglądu świata. On jest w ogóle potrzebny. Ale naucz mnie, Jezu, czegoś takiego, jak Ty miałeś. Naucz mnie takiej miłości do ludzi, jaką miałeś Ty. Kochani, kiedy patrzę na Pana Jezusa, który czasem oczywiście krzyczy na różnych ludzi i zarzuca im też różne straszne rzeczy, to zauważcie, on to zawsze robił nie względem grzeszników, nie względem tych, którzy błądzili, nie względem tych, którzy, nie wiem... żyli po prostu zupełnie poza dobrem, nie. Tylko on zawsze krzyczał na takich formalistów religijnych, na wszystkich, którzy byli przyczepieni do prawa, którzy byli przyczepieni do takiego, no właśnie, takiego ludzkiego, oczywiście opartego na prawie, ale ludzkiego oglądu świata. Na tych Jezus zawsze bardzo krzyczał. Natomiast był zupełnie inny dla wszystkich błądzących grzeszników, inaczej myślących i tak dalej. To jest w ogóle niesłychane. Kochani, ja ciągle oczywiście myślę o takich bardzo konkretnych rzeczach. Myślę o naszym kraju, o tych wszystkich sporach, które u nas są. Myślę o sporach, które są wśród moich bliskich, myślę o moim zakonie, myślę o tych wszystkich miejscach, o małżeństwach, które widzę, które się kłócą, które się żrą, które się nienawidzą itd. Kochani, jest tylko jedna siła, która może to wszystko zmienić, jedna jedyna. Kochanie ponad wszystko. Miłość, która próbuje wszystko jakby ogarnąć, która nie pozwala sobie na niemiłość. I kochani, ja wiem, my tego nie potrafimy. Dlatego potrzebujemy tego Piotrowego Panie, każ mi przyjść do siebie, czyli On mówi Panie, każ mi, w sensie, zabety mnie tam zaciągnij do Ciebie, tam, gdzie będę kochał tak, jak Ty, weź mnie do siebie, weź mnie do swojego serca i naucz mnie tego, bo ja tego nigdy po swojemu nie zrobię. Jejku, jak nam jest tego potrzeba. Bo my zawsze, jak patrzymy na tego człowieka, który jest inny, inaczej myśli, ma inne wartości, albo jest po prostu zły, albo jest grzeszny, albo robi zło, to, kochani, nie mamy takiego serca, jak Pan Jezus. Oceniamy po swojemu, myślimy po swojemu, naprawiamy Go, a tak w ogóle, naprawdę, to jestem przekonany, my Go nie kochamy, tylko chcemy, żeby po prostu był taki, jaki chcemy, żeby był, a nie kochamy Go. Nie wiem, kochani, wiem, że to wszystko, co dzisiaj wam mówię, to jest prawdopodobnie jakiś zlepek różnych chaosów, niedopowiedzeń i wiem, że bardzo dużo tu trzeba dopowiedzieć, uściśnić itd. Ale mam nadzieję, że wyciągniecie z tego po prostu tą jedną myśl, która się mi przewija przez wszystkie te czytania. Najpierw Bóg, który rezygnuje z wszelkiej siły, z wszelkiej przemocy, z wszelkiej druzgocącej takiej siły, która mogłaby coś zmienić w tej sytuacji Eliasza i mówi łagodny powiew, cisza, Eliaszu, cisza, cisza w twoim sercu, pokój w twoim sercu. Ten Paweł, który mówi, za cenę przyciągnięcia innych do Chrystusa, ja ze wszystkiego jestem w stanie zrezygnować, tak kocham. Niesamowity jest ten Paweł. No i Piotr wie, że bez Jezusa tego nie zrobi, że jak go Jezus nie przyciągnie, że jak mu nie każe przyjść do siebie, to nigdy nie będzie tak kochał, jak on. Nigdy. I wie, że potrzebuje tego, ratuj mnie. Kochani, ja wiem, że będę dzisiaj krzyczał do Jezusa ratuj mnie, bo nie umiem tak kochać, bo rodzi się we mnie chęć sprawiedliwości, chęć ukrócenia zła po prostu. I one są wszystkie dobre, ale większa od nich jest miłość. Większa, dużo większa od nich jest miłość, miłosierdzie i przebaczenie. To jest coś niesamowitego, coś niewiarygodnego. Wiem, niepełne to pomotane i w ogóle jakieś takie... Trudno, takie dzisiaj będzie kazanie. Kochani, pomyślcie... Zobaczcie dzisiaj tego Boga, który mówi kochaj, który mówi, jeśli miłość nie przenika tego wszystkiego, to nawet jeśli masz najmądrzejsze rozwiązania, najrostrąpniejsze ustawianie rzeczywistości, kiedy naprawdę masz świetne reguły, świetne wartości i kiedy zależy ci nawet na dobru, ale nie ma w tym wszystkim przenikniętej do szpiku kości w tobie miłości i gotowości oddania życia za tych, przed którymi stoisz, to wszystko to w ogóle nic nie warte. To wszystko to w ogóle jest absolutnie do niczego. No taką mam dzisiaj myśl, jak te czytania czytam. Nie wiem, co to w ogóle jest. Czuję po prostu wewnętrzne zaproszenie do tego, żeby przygnąć do Jezusa, że mnie tak nauczył. Kochani, gdybyśmy w tym kraju wszyscy przygnęli do Jezusa, wiecie, jaki to byłby cudowny kraj? Ja wiem, zawsze myślimy no ja to jestem z Jezusem, ale oni nie są i trzeba ich zmienić. I tu właśnie jest dowód na to, że nie jesteśmy z Jezusem. Bo powinniśmy mieć takie coś jak św. Paweł. W imię tego, żeby oni do Chrystusa poszli, to ja w ogóle jestem w stanie na samo dno piekła zejść i tam zostać na zawsze. Niesamowity jest ten Paweł. Dobra, kończę, bo mi się to cały czas odkleja i odkleja i odkleja. Idę się modlić, kochani. Idę mówić Jezusowi kasz mi do siebie przyjść i zrób mi twoje serce, bo bez twojego serca, to ja nie mam pojęcia w ogóle, jak ja to kiedykolwiek zrobię. Na szczęście On obiecał, że tym, którzy Go proszą, da to, co Go proszą. Ojeja... No bez ładu i składu dzisiaj to wszystko jakoś czuję, że to jest nieuporządkowane i tak dalej. Ale tak mnie jakoś pcha, tak mnie ciągnie. Taki, mam nadzieję, to jest jakiś powiew ducha. Oby to był powiew ducha. Dobra, moi drodzy, posiedźcie z tymi czytaniami. Nie chodzi o to, żebyście ze mną zgadzali czy nie, tylko wygryźcie się w te czytania dzisiejsze, wygryźcie się w nie, bo to są niesamowite teksty. No jak to w ogóle w Biblii zawsze, nie? Dobra, najlepsze niedzieli wam życzę, serdecznie was pozdrawiam i mam nadzieję do zobaczenia w następnym CNN bardziej ułożonym i konkretnym i poskładanym i w ogóle takim w ogóle lepszym. To tyle, pozdrawiam, ściskam, bóg usali z Bogiem, pa!