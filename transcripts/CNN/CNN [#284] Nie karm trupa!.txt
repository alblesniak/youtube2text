 Kiedy Anioł przemówił do niewiast, one pośpiesznie oddaliły się od grobu z bojaźnią i wielką radością. I pobiegły oznajmić to Jego uczniom. A oto Jezus stanął przed nimi mówiąc, Witajcie! One podeszły do Niego, objęły Go za nogi i oddały Mu pokłon. A Jezus rzekł do nich, Nie bójcie się, idźcie i oznajmijcie moim braciom, niech udadzą się do Galilei, tam mnie zobaczą. Gdy one były w drodze, niektórzy ze straży przyszli do miasta i powiadomili arcykapłanów o wszystkim, co zaszło. Ci zebrali się ze starszymi, a po naradzie dali żołnierzom sporo pieniędzy i rzekli, Rozpowiadajcie tak, Jego uczniowie przyszli w nocy i wykradli Go, gdy spaliśmy. A gdyby to doszło do uszu namiestnika, my z Nim pomówimy i wybawimy was z kłopotu. Ci więc wzięli pieniądze i uczynili, jak ich pouczono. I tak rozniosła się ta pogłoska między Żydami i trwa aż do dnia dzisiejszego. Moi drodzy, Święta Wielkanocne, podobnie jak Święta Bożego Narodzenia albo inne takie ważne uroczystości w Kościele, to nie jest łatwy dzień kaznodziejski. Dlatego, że w kółko od lat są te same czytania i w kółko od lat trzeba gadać kazania o czymś nowym. Jestem księdzem już prawie 20 lat, więc tak 20 razy była ta Wielkanoc. No i za każdym razem trzeba coś wymyślić. Muszę wam się przyznać, że dzisiaj dosyć długo poszukiwałem różnych inspiracji. Jak zawsze posłuchałem trochę księdza biskupa Grzegorza Rysia, ale jakoś nic nie siadło. Posłuchałem starych kazań księdza Piotra Pawlukiewicza, nic nie siadło. Spełniła się zasada, która często się spełnia, że szukasz po całym świecie, a wszystko masz na wyciągnięcia ręki, bo sobie przypomniałem, że razem z ojcem Tomaszem Nowakiem nagrywaliśmy na kwiecień chlebaki, czyli takie komentarze do czytań każdego dnia. I zajrzałem, co dzisiaj ojciec Tomasz powiedział w chlebaku na dzisiejszy dzień. I trafiło. To się powiedział jedno słowo, on mówił zupełnie o czymś innym, ale jedno słowo, które mnie natychmiast otworzyło na pewną myśl. Mianowicie, zobaczcie, że dzisiaj w Ewangelii jest napisane, że kobiety spotkały Pana Jezusa Zmartwychwstałego dopiero wtedy, kiedy oddaliły się od grobu. Dopóki były przy grobie, to Go nie spotkały. Spotkały aniołów, to prawda, spotkały tych, którzy im powiedzieli, że On żyje i że Zmartwychwstał, ale Jego samego nie spotkały. Dopiero kiedy, jak mówi ta Ewangelia św. Mateusza, one pośpiesznie oddaliły się od grobu, jeszcze to pośpiesznie jest w ogóle ważne, to dopiero w pewnej odległości od grobu Go spotkały. Moi drodzy, ja myślę, że to, tak oczywiście symbolicznie trochę, jest bardzo ważna wiadomość. Żeby spotkać Zmartwychwstałego Pana, czyli kogoś, kto rzeczywiście przezwycięża śmierć, kto przezwycięża to, co jest związane z grobem, to trzeba się od tego grobu oddalić. I najlepiej w ogóle, tak jak mówi ten fragment, pośpiesznie. I nie chodzi mi o Jego grób, tylko o nasze groby. Kochani, zobaczcie, że my mamy taką zdolność, ja na pewno, ale też jak słucham ludzi czasem w spowiedzi albo w różnych rozmowach, to mam wrażenie, że my w większości jesteśmy wręcz rezydentami grobów. W sensie narzekamy na to oczywiście, płaczemy, że nam się dzieją takie rzeczy, które nas zabijają, uśmiercają itd. ale większość z nas w tych grobach siedzi. Oczywiście mówimy sobie no bo to nie ma możliwości, żeby stamtąd wyjść, bo to jest wszystko za trudne i ja sobie z tym nie poradzę. Potem mam taki przykład, może banalny, ale no naprawdę strasznie powszechny. Często to słyszę w związkach na przykład. Kiedy był mężczyzna i kobieta, byli w jakimś związku, niekoniecznie małżeńskim, tylko budowali jakiś związek, rok, dwa, trzy, cztery, pięć, ilekolwiek. I to się potem nagle rozpadło. Okazało się, że nie będzie z tego na przykład małżeństwa. I przychodzi do mnie dziewczyna albo przychodzi do mnie mężczyzna i mówi, proszę ojca, byłem przez cztery lata w związku, tak strasznie kocham tę osobę, no coś tam się popsuło albo ja zawiniłem, albo ona zawiniła, to się rozpadło. Ja nie mogę teraz bez niej żyć. To już tak trwa, proszę księdza, nie wiem, to się skończyło pięć lat temu, a ja ciągle tam jestem emocjami, umysłem, myśleniem, ciągle nie mogę odnaleźć się w życiu, nie mogę pójść gdzieś indziej. Ja go tak strasznie kocham. Kochani, oczywiście, że jest jakiś 1% szans, że rzeczywiście tam się kroi fantastyczne małżeństwo i trzeba coś przetrwać. I to może wróci, ale to jest naprawdę 1% szans. W 99% karmisz trupa. Nieustannie karmisz trupa. Ale jak ja mogę o tym zapomnieć? Jak ja mogę z tego wyjść? Przestań karmić trupa. Kochani, trupy w nas żyją dotąd, dopóki są karmione, jak to trupy. Nie wiem, czy oglądaliście jakieś filmy o zombie. To jest może głupie porównanie, ale, moi drodzy, dopóki zombie ma co jeść, to będzie żyło. Tak co prawda żyło, bo nie żyło, tak ledwo żyło, ale będzie żyło. Natomiast jak przestaniesz karmić trupa, to on w końcu umrze. Kochani, co my robimy? My bardzo często z różnych tragedii życiowych, z różnych nieszczęść, które oczywiście są tragiczne i są nieszczęśliwe i są bardzo realne. Ja, proszę Boże, nie mówię, że to są wymyślone rzeczy. To są często naprawdę bardzo trudne i traumatyczne doświadczenia. Ale my jesteśmy mistrzami w karmieniu tych rzeczy. Czyli rozpamiętujemy je, myślimy o nich, ciągle próbujemy do tego wracać, szukamy sposobów, jak to zrobić, żeby to coś tam odkręcić itd. Kochani, jedną z najważniejszych rzeczy w życiu jest odejść pośpiesznie od grobu. Jeżeli coś umarło w twoim życiu, albo może bezpowrotnie, to pewnie, że może trzeba by się zastanowić, czy są takie rzeczy, które trzeba wskrzeszać, bo pewnie takie są. Kiedy przyjdzie do mnie mąż i żona i powiedzą mi, że się rozeszli, to jasne, że im powiem Wskrzeszajcie to. Ale są takie rzeczy, których wcale nie trzeba wskrzeszać i mam wrażenie, że ich jest większość w naszym życiu. Tylko my tam siedzimy w tym grobie, płaczemy, że jest nam tam źle, ale wcale nie chcemy tyłka stamtąd ruszyć. Kochani, wiem, co powiemy, no ale to nie jest takie proste, proszę księdza. Tak można mówić. Ja wiem, że to nie jest proste. Tylko chciałbym, żebyście dzisiaj zadali sobie takie pytanie. Czy wy rzeczywiście tak po ludzku, to robicie to, co trzeba, żeby z tego grobu wyjść? Czy kiedy są w was jakieś emocje, są w was jakieś myśli, są jakieś nieustanne powroty do przeszłości, do tego, co się kiedyś wydarzyło, a co już umarło, to naprawdę robisz temu, że tak powiem przegrodę, nie będę o tym myśleć, nie będę się tym karmić? Kochani, to nie ma nic wspólnego z negowaniem własnych emocji, nie bo, że nie o to chodzi. To nie ma nic wspólnego z tym, że udajemy, że pewnych rzeczywistości nie ma. To nie w tym rzecz. Tylko ja myślę, że w większości wiecie, o co chodzi, bo my się lubujemy taplać w bagnie, które było. Mimo, że nas to bardzo boli, jest to bardzo nieprzyjemne. Ale odejście z tego wydaje nam się zbyt bolesne. No nie mogę przecież o nim zapomnieć. No nie mogę tego wyrzucić z serca. Kochani, potem latami potrafimy tkwić w czymś, co jest nieżywe. W jakichś marzeniach, w jakichś planach. Mało tego, potrafimy to potem przenosić na innych, nie? Kochani, ile jest takich historii, gdzie, nie wiem, rodzicom nie udało się zrealizować jakichś swoich ambicji, marzeń i potem to na dzieci jeszcze przerzucają, nie? Że to dziecko powinno zrealizować te marzenia. Ja nie zostałem lekarzem, to ty będziesz. No kochani, to może brzmi banalnie, ale takich historii jest mnóstwo, gdzie ludzie dorośli próbują zrealizować swoje własne ambicje w swoich dzieciach, bo im się nie udało. Bo ciągle siedzą, ja to powinienem zrobić, no to ktoś to musi zrobić. I wiemy, że to często nie jest uświadomione, to często nie jest tak wprost, ale, kochani, my takie rzeczy w kółko robimy. To zdanie dzisiejsze bardzo mnie dotknęło, że one pośpiesznie oddaliły się od grobu. Czyli jak tylko zobaczyły to, co martwe, to, co tam już puste, nic tam nie ma, wydrenowane, nic tam, tam jest tylko pusta dziura, to nie powiedziały, będziemy tam siedzieć i będziemy płakać, bo On tutaj był, ale Jego nie ma. Nie, jak się okazało, On jest zupełnie gdzieś indziej, On jest w Galilei. I dopóki by siedziały przy tym grobie, to by Go nie spotkały. I zobaczcie, że po tym spotkaniu On posyła je jeszcze dalej. Nawet nie tam chce z nimi być, gdzie Go spotkały, tylko mówi, musimy pójść jeszcze dalej, bo mamy kolejne rzeczy dla was. Kochani, te święta dla mnie są takimi świętami, które też mówią, Pan Bóg przygotował coś dalej. To nie jest tak, że jak się coś skończyło i jak już się coś rozsypało, no to nic mnie już nie czeka. Kochani, no, zdanie bardzo wielu z nas. W moim życiu to się już chyba nic nie wydarzy dobrego, bo to wszystko, co się miało już w Polsce, to się rozsypało, dla mnie to już byle dojechać. Nie? Nie, kochani, to są święta, a Pan Jezus mówi, właśnie nie, to, co mam najlepszego, to dopiero jest przed tobą, a nie było. Ale to już nigdy nie będzie takich pięknych rzeczy, jak kiedyś były. Już nigdy nie znajdę takiej miłości. Kochani, to są wszystko słowa wetrychy, które nas usprawiedliwiają w tym, żeby siedzieć po prostu w niemocie, w nierobieniu niczego i w rozpaczaniu, że nasze życie jest beznadziejne. I kochani, żeby to było jasne, ja wiem, że czasem może być tak, ja wiem, że my to czasem rozciągamy na zawsze, ale czasem jest tak, że po ludzku bardzo trudno coś zostawić, że po ludzku bardzo trudno wyjść z jakiegoś grobu, że nawet człowiek ma taką świadomość OK, no ja naprawdę podejmuję wszystkie możliwe wysiłki i poszukałem, nie wiem, terapii, poszukałem ludzi, szukam różnych... naprawdę robię, co mogę i tak tam siedzę. Tak, kochani, czasem potrzeba tam interwencji bożej, to prawda. Tylko pytanie, czy jej szukamy. Pytanie, czy też pozwalamy Panu Jezusowi tam się spotkać. Bo ja mam czasem takie wrażenie, że my wręcz Pana Jezusa traktujemy jako takiego konserwatora tych naszych starych rzeczy. No a przecież Bóg może zrobić cuda, Bóg może przecież wszystko, no to może mógłby tam to wrócić. I tak naprawdę nie idziemy do Jezusa do tego, żeby nam otworzył coś nowego, tylko żeby nam wskrzesił trupa. Kochani, czasem również Boga tak traktujemy, że On jest tylko od tego, żeby zrealizować nasze niespełnione marzenia, nasze niespełnione cele i nie stajemy przed Nim w takiej gotowości jak chcesz, to mnie poślij do Galilei. Nie, nie, Panie Jezu, ja nie mogę do Galilei, bo ja mam tam, wiesz, z tyłu i jakbyś tam wskrzesił, to ja bym tam wrócił. No nie możesz, przecież jesteś wszechmogący. Kochani, słyszałem to tysiące razy, gdzie my tak naprawdę traktujemy Pana Boga jako konserwatora naszych grobów, gdzie Go prosimy wróć tam, bo ja tam chcę mieszkać, w tym grobie. Kochani, pomyślcie, ja wiem, że to może nie jest najweselsza rzecz na święta, ale jeżeli nie odejdziecie od tego grobu, to nie doznacie zmartwychwstania. Jeżeli nie odejdziecie od tego, co umarło, tego, co jest pustym grobem, to nie doświadczycie tego nowego życia, o którym mówi Pan Jezus. A wręcz ta Ewangelia nas jakby pośpiesza, bo mówi pośpiesznie stamtąd odejdź. Czyli nie tak, no dobra, no zobaczymy, to pomyślę, to może za jakiś czas. Nie, Ewangelia mówi natychmiast, pośpiesznie, uciekaj stamtąd, nie stój przy tym grobie. Kochani, jeżeli teraz mówię i może w twojej głowie się od razu coś rodzi, bo od razu wiesz, o jakim grobie ci mówię, bo to w niektórych waszych oczach od razu widać, gdzie siedzicie i wiecie, no jest właśnie to... To może to jest dzisiaj ten dzień, kochani, może po to są te święta w tym roku, żeby sobie wreszcie powiedzieć dość. Nie chcę już tam siedzieć, nie chcę już tam o tym myśleć, nie chcę tego w kółko wałkować w głowie, chcę pójść dalej. Wiem, że to może być trudne i to może zająć w ogóle dużo czasu, to prawda. Ale może warto usłyszeć to słowo. One pośpiesznie się oddaliły od grobu i wtedy spotkały Zmartwychwstałego. Amen. Napisy stworzone przez społeczność Amara.org