 Dzień dobry, szczęść Boże, dobry wieczór. Moi kochani, witam was bardzo serdecznie w naszym kolejnym spotkaniu z cyklu CNN, czyli komentarze do niedzielnych czytań, a będzie dzisiaj szczególnie jedno czytanie, czyli drugie, z drugiego listu do Koryntian. Proszę posłuchajcie tego fragmentu, który dzisiaj czytamy. Tak mówi i tak pisze św. Paweł. Bracia, podobnie jak obfitujecie we wszystko, w wiarę, w mowę, w wiedzę, we wszelką gorliwość, w miłość naszą do was, tak też obyście i w tę łaskę obfitowali. Znacie przecież łaskę Pana naszego Jezusa Chrystusa, który będąc bogatym dla was, stał się ubogim, aby was ubóstwem swoim ubogacić. Nie o to bowiem idzie, żeby innym sprawiać ulgę, a sobie utrapienie, lecz żeby była równość. Teraz więc niech wasz dostatek przyjdzie z pomocą ich potrzebom, aby ich bogactwo było wam pomocą w waszych niedostatkach, i aby nastała równość. Jak to jest napisane? Nie miał za wiele ten, kto miał dużo, nie miał za mało ten, kto miał niewiele. Moi drodzy, muszę wam się przyznać, że kiedy sobie dzisiaj przeczytałem to czytanie, ten fragment z drugiego listu do Koryntian, to taka prosta myśl mi do głowy przyszła, wiem, że oczywista, ale... ale Biblia jest mądra. Po prostu ona jest tak bardzo mądra. No wiem, że to oczywiste, ale znowu mnie to zachwyciło. Jednym zdaniem Biblia wyjaśnia jedną z bardzo ważnych rzeczywistości życiowych, o którą, mam wrażenie, się od dawna spieramy, o której się dużo mówi, w której się dużo rozmawia, a Biblia to wszystko po prostu jednym zdaniem rozwiązuje. Zaraz się temu przyjrzymy, jakby o co tu chodzi. Moi drodzy, najpierw konkretna sytuacja, żeby zrozumieć, skąd to się wzięło, a potem sobie to rozszerzymy dużo, dużo bardziej. Mianowicie, to jest fragment, bo możliwe, że to nie wynika, bo trochę brakuje kontekstu, gdzie św. Paweł pisze do Koryntian, prosząc ich o jałmużnę, prosząc ich o pieniądze, żeby zrobili zrzutkę na kościół, w sensie na inną gminę kościelną, w której Paweł wcześniej był, w której też posługuje, która akurat przeżywa trudności finansowe. W sensie ludzie potrzebują pieniędzy, są biedni. Korynt opływał w tamtym momencie w bogactwo, opływał w różne dostatki. Paweł, jako nadzorca, przepraszam za wyrażenie, bo to głupie trochę, jako przewodnik, jako duszpasterz, widząc dostatek tego kościoła, widząc niedostatek innego kościoła, prosi słuchajcie, pomóżcie. Mówi nie chodzi oczywiście o to, żeby sobie jakąś tam trudność sprawiać po to, żeby ktoś miał ulgę, tylko mówi chodzi o to, żeby było równo. Skoro wy teraz macie, mówi, dużo, to wspomóżcie tych, którzy mają mało, a oni was ubogacą swoim bogactwem. Mało tego, może taki przyjdzie czas, kiedy wy będziecie po prostu słabować, a oni będą mieli dużo. I wtedy oni się z nami podzielą. I oczywiście Paweł też pisze o Panu Jezusie, który dokładnie to zrobił, że On, będąc bogaty, mając wszystko, zniżył się, żeby nam to wszystko dać, bo On miał bardzo dużo, my mieliśmy bardzo mało, więc Pan Bóg się z nami podzielił. I kochani, można by z tego wywnioskować taką prostą rzecz, nie? Żeby się dzielić środkami, jeżeli mamy, żeby skoro ktoś ma pieniądze, to żeby się podzielić z tymi, którzy mają mniej itd. I to w ogóle prawda. Rzeczywiście ten fragment bardzo pięknie opisuje też potrzeby chrześcijan. Że ci chrześcijanie, którzy mają dużo pieniędzy, to powinni się nimi dzielić z tymi, którzy mają mniej, a nie tylko tak, że mam to mam, tylko jeżeli obok mnie jest ktoś, kto ma mniej, to ja się z nim dzielę. Ale tu nie chodzi tylko o to. Dlatego, że kiedy sobie to przeczytałem, to sobie pomyślałem kochani, to jest po prostu jedna z najważniejszych zasad, to, co pisze św. Paweł, jak się w ogóle buduje relacje, jak się buduje miłość. Zobaczcie, bardzo często ja, kiedy nagrywam różne filmy takie związkowe, nie? i mówię o dawaniu, mówię też o dbaniu o siebie, to często są takie różne, rozbieżne głosy, gdzie ludzie mówią no ale nie da się kochać kogoś innego, jeżeli najpierw nie kocha się siebie. Uwaga, czy to zdanie jest prawdziwe? No prawdziwe. No prawdziwe, ja się z tym zdaniem absolutnie zgadzam. Tylko co by to miało oznaczać w praktyce? No w praktyce pewnie powinno być tak, że jakby najpierw zajmujemy się właściwym pokochaniem siebie, czyli jeżeli potrzeba, to nie wiem, uczymy się własnej wartości, uczymy się... chodzimy na terapię, robimy różnego rodzaju prace nad sobą i dopiero, kiedy będziemy właściwie kochać siebie, to wtedy ewentualnie zaczniemy kochać innych. I w ogóle czy to ma sens? No ma to sens, ale nie do końca. Z drugiej strony mamy takie czasem zdania, że trzeba o sobie zapomnieć. I bardzo często nas Ewangelia wzywa, jakby nie ty masz być na pierwszym miejscu, tylko ktoś inny ma być na pierwszym miejscu. Jakby chrześcijanin, który się głównie koncentruje na sobie, który nie wiem... cały czas szuka tego, żeby to jego kochano, żeby to jemu służono, żeby to jemu dawano, to od razu mamy takie coś to jest niechrześcijańskie, nie? Ale uwaga, no to jest coś dokładnie przeciwnego względem tego, co powiedziałem wcześniej. Więc jeżeli to jest chrześcijańskie, a tamto też jest chrześcijańskie, no to kurczę... które jest chrześcijańskie? Czy to, że mamy kochać siebie bardziej najpierw, później, wcześniej? Że mamy o sobie zapominać jednak i dawać się drugiemu i się spalać całkowicie? No Paweł jest bardzo mądry. Paweł mówi, nie chodzi o to, żeby jednemu albo drugiemu było gorzej, czyli nie chodzi o to, żebyś bardziej kochał siebie albo bardziej kochał innych, chodzi o to, żeby było równo. Moi drodzy, w czym tu rzecz? Nie chodzi o równo w takim sensie matematycznym, tak? Czyli ja ci dwa dobre czyny i ty mi dwa dobre czyny. Nie o to chodzi. Żeby było równo, to znaczy, żeby każdy miał zaspokojone swoje potrzeby. Oczywiście ktoś może mieć większe, ktoś może mieć mniejsze, ktoś też może mieć prawdziwe i ktoś może mieć nieprawdziwe, ale kiedy rozeznamy, jakie są prawdziwe potrzeby, to wtedy chodzi o to, żeby one były zaspokojone. Czyli żeby nie było tak, że jeden ma zaspokojone potrzeby przez kogoś drugiego, ale potrzeby tego drugiego nie są brane pod uwagę albo odwrotnie, że zaspokajam właśnie, nie wiem, tylko jego potrzeby, a moje potrzeby nie biorę pod uwagę, bo nie muszę. Nie. Paweł mówi, ma być porówno. Czyli nie patrz w ogóle w takim kluczu, że najpierw w ogóle ty, najpierw się ucz ty kochać i dopiero za 20 lat, tylko nie. Jak wchodzi w jakąś relację, to od samego początku trzeba się uczyć, że i moje potrzeby, i potrzeby kogoś są ważne i że nie można ich zostawiać. I ani w jedną, ani w drugą stronę, jak jest wajcha przełożona, do niczego dobrego to nie prowadzi. Czyli jeżeli się najpierw koncentrujesz, jeżeli tylko się koncentrujesz na sobie, bo przede wszystkim na sobie i na tym, że najpierw twoje potrzeby, najpierw twoja miłość własna, najpierw twoje jakieś tam pragnienia i wartości, no to będzie źle, bo będą niezaspokojone tam te drugie. W drugą stronę też będzie źle. Czyli kiedy nie będziesz w ogóle myśleć o swoich potrzebach, swoich pragnieniach, tym, czego ci jest potrzebne, jak masz być kochany, kochana, a będziesz się tylko zajmować zaspokojeniem tej drugiej osoby, jest też wiele takich związków, uwaga... to też donikąd nie prowadzi. Paweł mówi, tylko wtedy to będzie działało i to jest, mówi, chrystusowe, kiedy i te potrzeby, i te potrzeby będą zaspokajane. Kochani, warto sobie to przemyśleć, bo myślę, że przynajmniej mnie to dużo porządkuje w głowie. Bo ja też często tak myślę no ok, no to co, no to najpierw jak spotykam jakąś osobę, która ma bardzo duże niedowartościowanie siebie, no to mówię jej ok, no to najpierw musisz zająć się sobą, musisz zająć się swoim własnym poczuciem wartości, nie wiem... akceptacją siebie, terapią siebie i tak dalej. I to prawda. Powinna to zrobić, ale jednocześnie i od razu, nie czekając na wyniki tego, aż się sobą wreszcie zajmie, ale jednocześnie, skoro jesteś w jakimś związku, musisz się również zajmować potrzebami tej drugiej osoby. Czyli nie może być tak, że mówisz ok, ja się teraz tobą nie zajmuję, bo zajmuję się tylko i wyłącznie sobą. Nie, kochani, bo to do nikogo nie doprowadzi. Uwaga, nie może być też tak, że ktoś ci mówi no ale zajmuj się mną i nie musisz się sobą zajmować, bo masz się mną zajmować. Ty mówisz nie, zajmuję się tobą, ale muszę też zajmować się mną. O co chodzi? Nie żeby komuś było gorzej, komuś lepiej. Tak jak mówi Paweł bardzo ładnie. Nie chodzi o to, żeby ktoś miał jakieś ulgę, a ktoś miał udręczenie. Nie. Tylko chodzi o to, żeby było porówno. Żeby obydwie strony zadawały sobie pytanie jakie są nasze potrzeby i jak mamy je pozaspokajać. Kochani, mnie to bardzo porządkuje świat. Ja wiem, że to w ogóle proste takie jest, ale właśnie tak jest Biblia, że ona prosto nazywa różne rzeczy. Kochać najpierw siebie czy innych? Nie, nie najpierw siebie i innych. I siebie i innych. Kochać najpierw innych, potem siebie? Nie. Kochać i siebie i innych. A no właśnie, że w praktyce oczywiście trudne, to tak. Ale przynajmniej jest to jasno nazwane. I wszystkie wajchy w jedną albo w drugą stronę są złe. I o to chodzi. Paweł mówi, które wajchy są złe, a ta jedna, że też trudna, ale przynajmniej wiadomo, która. Ta ma być, ta jest właściwa. Jak dla mnie bardzo, bardzo porządkująca. Mam nadzieję, że wam też to coś uporządkuje w głowach, w sercach i w relacjach. Moi drodzy, moi kochani, bardzo wam dziękuję za kolejne spotkanie z Jenenowe. Zapraszam oczywiście na za tydzień. Matko, strasznie gorąco oczywiście. Przepraszam, jestem cały po prostu upocony. Tak mnie Słowo Boże, widzicie, upaca. Przepraszam za wyrażenie. Ściskam was bardzo, bardzo was pozdrawiam, bardzo błogosławię i do zobaczenia już za tydzień. Z Bogiem, paaa...