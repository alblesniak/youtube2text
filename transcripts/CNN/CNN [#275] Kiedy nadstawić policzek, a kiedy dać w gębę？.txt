 Dzień dobry, szczęść Boże, dobry wieczór. Moi kochani, bardzo was serdecznie witam w dzisiejszym odcinku CNN-u, czyli w niedzielnych komentarzach do czytań. Zapraszam na dzisiejszą Ewangelię. Przepiękny, bardzo ważny, ale chyba często niezbyt dobrze zrozumiały tekst z Ewangelii św. Łukasza. Proszę, posłuchajcie tego fragmentu. Jezus powiedział do swoich uczniów, Powiadam wam, którzy słuchacie, miłujcie waszych nieprzyjaciół, dobrze czyńcie tym, którzy was nienawidzą, błogosławcie tym, którzy was przeklinają i módlcie się za tych, którzy was oczerniają. Jeśli cię ktoś uderzy w policzek, nadstaw mój drugi. Jeśli zabiera ci płaszcz, nie broń mu i szaty. Dawaj każdemu, kto cię prosi, a nie dopominaj się zwrotu od tego, który bierze twoje. Jak chcecie, żeby wam ludzie czynili, wy podobnie im czyńcie. Jeśli bowiem miłujecie tylko tych, którzy was miłują, jakaż za to należy się wam wdzięczność? Przecież i grzesznicy okazują miłość tym, którzy ich miłują. Jeśli dobrze czynicie tym tylko, którzy wam dobrze czynią, jaka za to należy się wam wdzięczność? I grzesznicy to samo czynią. Jeśli pożyczek udzielacie tym, od których spodziewacie się zwrotu, jakaż za to należy się wam wdzięczność? I grzesznicy pożyczają grzesznikom, żeby tyleż samo otrzymać. Wy natomiast miłujcie waszych nieprzyjaciół, czyńcie dobrze i pożyczajcie, niczego się za to nie spodziewając. A wasza nagroda będzie wielka i będziecie synami Najwyższego, ponieważ On jest dobry dla niewdzięcznych i złych. Bądźcie miłosierni, jak ojciec wasz jest miłosierny. Nie sądźcie, a nie będziecie sądzeni. Nie potępiajcie, a nie będziecie potępieni. Odpuszczajcie, a będzie wam odpuszczone. Dawajcie, a będzie wam dane. Miarę dobrą, ubitą, utrzęsioną i wypełnioną ponad brzegi wsypią w zanadrzawasze. Odmierzą wam bowiem taką miarą, jaką wy mierzycie. Moi drodzy, bardzo ważny, bardzo piękny, bardzo taki Jezusowy tekst, ale trzeba go, kochani, dobrze rozumieć. To jest, kochani, fragment czegoś, co św. Łukasz nazywa tak zwanym Kazaniem na Równinie, św. Mateusz nazywa to Kazaniem na Górze. To jest taka wielka mowa, chyba największe i chyba najważniejsze kazanie Pana Jezusa, które mówił w trakcie swojego nauczania, w którym jest bardzo, ale to bardzo wiele punktów takiego ewangelicznego radykalizmu. Ale, kochani, mówiłem wam już o tym wielokrotnie, ale trzeba do tego ciągle wracać, żeby się tego uczyć. Kochani, nigdy nie wolno czytać Biblii tylko przez jeden fragment. Nawet przez duży fragment. Biblię zawsze, kochani, czytamy, w sensie chodzi mi przede wszystkim o Ewangelię w całości, ale też rzeczywiście odnosząc ją do innych fragmentów. Kochani, nigdy żaden jeden fragment nie może być dla nas wyznacznikiem czegoś. Moi drodzy, ja wiem, że może się powtarzam, ale to jest coś, czego my się musimy, chrześcijanie, bardzo uczyć, dlatego że tu jest pewien błąd, który my w kółko popełniamy i przez to tak naprawdę wypaczamy Ewangelię. Zobaczcie, jak są bardzo często różne spory, nie? katolików na przykład z różnych frakcji, tak? tak zwanych postępowych i tak zwanych tradycyjnych. To bardzo często ta kłótnia sprowadza się do tego, że się bierze jakieś biblijne cytaty i się mówi a w tym miejscu Biblii jest napisane to. I na to zazwyczaj ktoś, kto jest po przeciwnej frakcji, bierze taki fragment i mówi a w tym miejscu jest napisane to. Otóż uwaga, kochani, Biblię trzeba czytać w pewnej całości. Na przykład mamy tutaj, kochani, w tej dzisiejszej Ewangelii takie zdanie, które jest bardzo pięknym zdaniem, ale które Biblia sama zaprzecza temu zdaniu. Mało tego, sam Pan Jezus zaprzecza temu zdaniu. Zobaczcie, jeżeli ktoś cię uderzy w policzek, nadstaw mój drugi. Co, kochani, słyszymy, kiedy słyszymy ten tekst? No, więc słyszymy coś takiego, że jeżeli ktoś cię atakuje, do ciebie ktoś podejdzie, kto ma do ciebie jakieś pretensje albo po prostu jest złoczyńcą, albo jest złym człowiekiem i uderzy cię w twarz, no to traktując te słowa poważnie, przecież to Pan Jezus mówi, tak? Kiedy zostaliśmy uderzeni w twarz, powinniśmy otrząsnąć się, jeżeli jesteśmy w stanie wstać, podnieść głowę i powiedzieć no to wal z drugiej strony. Kochani, czyż nie taka jest ta nauka? Takich przykładów jest wiele, tak? Pan Jezus mówi, jeżeli ktoś ci coś zabierze, to mu jeszcze coś dodaj, tak? Jeżeli ktoś cię zmusza, żebyś szedł z nim tysiąc kroków, idź dwa tysiące. Jeżeli ktoś ci zabierze płaszcz, dodaj mu i szatę. No uwaga... A pamiętacie potem ten moment, kiedy Pan Jezus był oskarżany na sądzie, tak? Przed Sanhedrynem u Piłata i tak dalej, potem cały ten był taki korowód różnych sędziów. I w pewnym momencie, tak? przed Sanhedrynem uderzył go jakiś człowiek, tak? Jakiś żołnierz go uderzył. Pamiętacie, czy Pan Jezus wtedy podniósł głowę i powiedział wal z drugiej strony? Nie. Powiedział dlaczego mnie bijesz? Czyli nie poprosił uderz mnie jeszcze raz, tylko zrobił coś dokładnie odwrotnego. Powiedział dlaczego mnie uderzyłeś? Czemu mnie w ogóle bijesz? Nie bij mnie więcej. Dlaczego mnie bijesz? Z jakiego powodu mnie bijesz? Uwaga, kochani, czy Pan Jezus był... no przepraszam, że to powiem za to słowo, ale... no Pan Jezus był hipokrytą? Mówił do ludzi jedno zróbcie... jak ktoś was uderzy w policzek, to nadstawcie drugi policzek, a sam, jak został uderzony, to nie nadstawił, tylko zapytał czemu mnie bijesz? Po co mnie bijesz? Otóż, kochani, właśnie dlatego Biblię trzeba czytać w całości. Bo co to znaczy? Co znaczy, kochani, że mamy na przykład takie dwa fragmenty zupełnie sprzeczne, gdzie sam Pan Jezus jedno nauczy, a coś innego robi? Otóż uwaga, kochani, należy do każdej sytuacji dostosować odpowiedni środek. Co to znaczy? Czasem rzeczą najbardziej pomocną, rzeczą, która komuś może w długofalowym procesie, ale jednak pomoże w nawróceniu, jest nadstawianie drugiego policzka. A czasem nadstawianie drugiego policzka w niczym mu nie pomoże, a będzie tylko i wyłącznie zachętą do dalszego zła. I, kochani, my mamy taki problem, że my chcielibyśmy rzeczywistość zero-jedynkową. My chcielibyśmy wszystko włożyć albo w to, albo w to. I są ludzie, są tacy katolicy, tacy, można by to nazwać, ulegli, oczywiście mówię to w cudzysłowie, którzy właśnie mówią trzeba się godzić na wszelkie zło, trzeba cokolwiek nam robią, to tak, jak Pan Jezus mówił biją cię, daj się bić więcej, zabierają ci, niech ci zabiorą jeszcze więcej i tak dalej. I są tacy, którzy mówią nie, nie, przecież trzeba dawać odpór złu i nie wolno pozwolić, żeby zło się rozwijało. Uwaga, kochani, żadne z tych zdań nie jest prawdziwe, oba te zdania są prawdziwe, ale tylko wtedy, kiedy są oba zastosowane. Czyli w zależności od tego, jaka jest sytuacja, jak ją rozeznasz, czasem to jest trudno rozeznać, ale jak ją rozeznasz, to to trzeba zastosować. Kochani, bardzo często jest na przykład tak, że przez pewien czas należy stosować jedno, a potem drugie. Czyli czasem zgadzamy się na to, że ktoś czyni jakieś zło i mówimy nie będę temu stawiał oporu, pokażę ci... no nie. Kochani, kiedyś, pamiętam taki przykład, opowiadał ksiądz Piotr Pawlukiewicz, może to gdzieś kiedyś słyszeliście, on miał zawsze bardzo dobre przykłady. On mówił o takim swoim przyjacielu księdzu, który był katachetą w szkole i miał taką klasę, w której było trochę takich niezbyt, że tak powiem, kościelnych ludzi, ale chodzili na katachezę. I któregoś razu, kiedy przyszedł na katachezę, stał tyłem do klasy, przyszedł na tablicy, to już nie pamiętam, co to było, czy to były jakieś puszki, czy to były jakieś papiery, chyba papiery, cała klasa, namówiona tam przez jakąś grupę, po prostu rzuciła w tego księdza, w jego plecy, powiedzmy, tymi papierami, tak? I on mówi, ten ksiądz, w sensie tak opowiadał ksiądz Piotr, że ten ksiądz, kiedy stoi z tym tyłem do tej klasy, bardzo szybko zastanawiał się, co ma zrobić. Miał kilka rzeczy do wyboru. Mógł oczywiście z ogromnym oburzeniem zapytać, kto był tego prowodyrem, mógł tych ludzi wyprosić z klasy. Nie będziecie mnie tak traktować. Mówił, mógł pójść do dyrektora, mógł pójść do dyrektora, albo zawołać dyrektora, żeby zrobić jakąś rozróbę w tej klasie, jak tak można postępować. Mówi, mógł zrobić nic, czyli po prostu zignorować tak i dalej prowadzić katachezę. I szybko pomyślał, bo modlił się do Ducha Świętego i mówił, to go nikąd nie doprowadzi. Jak zrobię cokolwiek z tych rzeczy, to po prostu przegram w tej klasie. Kiedy wystąpię przeciwko nim, kiedy, nie wiem... przeprowadzę dyrektora, no to jestem skreślony u nich. Więc co zrobił? Mówi, że Duch Święty, tak mu podpowiedział, że obrócił się, pozbierał te wszystkie papiery, rozdał te papiery wszystkim tym ludziom, położył im na stolikach, obrócił się tyłem znowu do klasy i mówi, proszę bardzo, rzućcie jeszcze raz. I mówi, że nie wszyscy wtedy, ale kilka osób rzuciło. Co zrobił? Odwrócił się, pozbierał te papiery, rozdał im znowu, stanął tyłem i powiedział, rzućcie jeszcze raz. Nikt nie rzucił. W tym momencie wygrał w tej klasie. I jednocześnie opowiada, że może być tak, że jest jakiś człowiek, który będzie tym papierem rzucał i rzucał i rzucał. I wtedy w pewnym momencie trzeba powiedzieć dość. I trzeba go wyprowadzić, trzeba mu nie pozwolić robić tego, co robi. Kochani, chodzi o to, żeby znaleźć, ja wiem, że to jest czasem trudne, odpowiedź na pytanie, co posłuży jako dobro temu komuś. Moi drodzy, to jest na przykład częsta taka rzecz w wypadku na przykład nałogów, tak? Czy można pozwalać komuś trwać w nałogu? No bo przecież ja się zgadzam na to, że no właśnie, nadstawiam drugi policzek i on jest, nie wiem... zły, nie wiem... używa przemocy fizycznej, robi po prostu piekło w domu itd. Nie, kochani. Oczywiście, że jest pewien etap, kiedy pokazujemy komuś naszą cierpliwość, pokazujemy... ok, znoszę to wszystko, co robisz, znoszę to. Ale jest taki moment, kiedy to znoszenie jest tylko i wyłącznie zachęcaniem kogoś do trwania w tym złu. I wtedy trzeba powiedzieć dość. Trzeba kogoś takiego wyrzucić z domu. Trzeba mu zabrać możliwość czynienia zła. I kochani, to nie jest tak, że tylko jedna opcja jest dobra. Że rację mają ci, którzy mówią Zawsze nadstawiaj. Nie. I również nie mają rację ci, którzy mówią Trzeba się bronić. Nie. Czasem trzeba się bronić, a czasem trzeba się nie bronić. Czasem trzeba postawić tamę, a czasem trzeba być cierpliwym. Czasem w jednej sytuacji do pewnego momentu trzeba być cierpliwym, a potem trzeba postawić tamę. Albo odwrotnie, czasem na początku trzeba postawić tamę, a potem, kiedy ktoś się zmienia, trzeba być cierpliwym. Kochani, to sekciarze. Biorą jedno zdanie z Biblii i robią z tego teorię ogólnoświatową. Kochani, w Kościele zawsze tak było, że zawsze się przyczepiamy do jakiegoś jednego zdania, do jakiegoś jednego sposobu podejścia i z niego robimy prawdę ogólną. Nie, kochani. Biblia musi być czytana w całości. Pan Jezus jednocześnie zachęcał tam, gdzie to pomoże. I to, kochani, naprawdę bardzo często pomaga. Niestawianie oporu złemu to bardzo często może wzbudzić nawrócenie w kimś. Ale czasem jest to zachętą dla tego kogoś do czynienia zła. I ja wiem, że my oczywiście zazwyczaj myślimy o swoim myśleniu o... właśnie ja wiem, że to zawsze muszę... tak... a inni mówią nie, ja właśnie muszę być delikatny. Moi drodzy, trzeba się po prostu tego uczyć. Trzeba się w każdej sytuacji uczyć, co tu będzie pożyteczne. Czyli co pomoże temu komuś w wyjściu z danego zła. Czasem pomoże mu cierpliwość i takie poczucie kurde... on ciągle ze mną jest, mimo że ja robię to, co robię, on mnie nie opuszcza. Ale czasem trzeba powiedzieć stop, bo inaczej ktoś się zapędzi w zło, które robi. Kochani, wszelkie pójście w jedną albo w drugą skrajność to jest zawsze seksiarstwo, to jest zawsze wykrzywienie Ewangelii. Ona jest dlatego taka piękna, że ona jest tak bogata, jak życie. A życie jest bogate. Nie jest jednorodne, nie jest po prostu zero-jedynkowe, tylko życie jest bardzo różne. I Ewangelia daje nam różne sposoby do różnych życiowych sytuacji. Uczmy się tego od Pana Jezusa. Moi drodzy, moi mili, moi kochani, bardzo wam dziękuję za kolejne spotkanie CNN-owe. Mam nadzieję, że trochę wam się w głowie rozjaśnia dzięki tym komentarzom. O to się przynajmniej modlę zawsze, kiedy nagrywam dla was te odcinki. Kochani, ściskam was, pozdrawiam was, błogosławię was i widzimy się za tydzień w ostatnim CNN-ie przed Wielkim Postem. Potem już Wielki Post, ale jeszcze się widzimy w okresie zwykłym. Z Bogiem, ściskam, błogosławię, papa.