 Klik, klik, klik, klik, klik, klik, klik, klik, klik. W owym czasie wyszło rozporządzenie Cezara Augusta, żeby przeprowadzić Spis Ludności w całym świecie. Pierwszy ten Spis odbył się wówczas, gdy wielkorządcą Syrii był Kwiryniusz. Podążali więc wszyscy, aby się dać zapisać każdy do swego miasta. Udał się tak, że Józef z Galilei z miasta Nazaret do Judei, do miasta Dawidowego, zwanego Betlejem, ponieważ pochodził z domu i rodu Dawida, żeby się dać zapisać z poślubioną sobie Maryją, która była brzemienna. Kiedy tam przebywali, nadszedł dla Maryi czas rozwiązania. Powiła swego pierworodnego syna, owinęła go w pieluszki, i położyła w żłobie, gdyż nie było dla nich miejsca w gospodzie. W tej samej okolicy przebywali w polu pasterze i trzymali straż nocną nad swoją trzodą. Wtem stanął przy nich anioł pański i chwała pańska zewsząd ich oświeciła. Także bardzo się przestraszyli i rzekł do nich anioł, nie bójcie się, oto zwiastuje wam radość wielką, która będzie udziałem całego narodu. Dziś bowiem w mieście Dawida narodził się wam Zbawiciel, którym jest Mesjasz Pan. A to będzie znakiem dla was, znajdziecie niemowlo winięte w pieluszki i leżące w żłobie. I nagle przyłączyło się do anioła mnóstwo zastępów niebieskich, które wielbiły Boga słowami chwała Bogu na wysokościach, a na ziemi pokój ludziom, w których sobie upodobał. Oto słowo pańskie, chwała Bogu jak mysle. Pan Bóg ma na koncie wiele zdumiewających czynów. Ma w swojej biografii takie rzeczy, które się w głowie nie mieszczą. Ale myślę, że ta przekracza chyba wszystkie Jego pomysły. Jak to się mogło stać, że najpotężniejsza wszechmoc, jaka istnieje, zmieściła się w pieluchach? Jak to się mogło stać, że ktoś, kogo żadne niebo nie jest w stanie ogarnąć, zmieścił się w żłobie? Jak to jest możliwe, że ktoś, kto wszystkich podtrzymuje w istnieniu, żeby przetrwać, potrzebował mamy? Ten, który sprawia, że wszystko istnieje, żeby przetrwać, potrzebował Maryi, potrzebował Józefa, potrzebował, żeby ktoś Go nakarmił? Jak tak zdrowym rozumiem na to spojrzeć, to się tego pojąć nie da. Jak się to wszystko stało? Mam wrażenie, że jest takie zdanie, słyszeliśmy to zdanie wczoraj w liturgii, wczoraj, czyli w niedzielę, które tłumaczy, jak to się stało. Nie tłumaczy może dosłownie sposobu, ale pokazuje przyczynę i powód. Nie wiem, czy pamiętacie, wczoraj, kiedy czytaliśmy o Elżbiecie i o Maryi, kiedy się spotkały, wczorajsza Ewangelia, to Elżbieta powiedziała następujące zdanie. Powiedziała Błogosławiona jesteś, bo uwierzyłaś w słowo powiedziane ci od Pana. Udało się to zrobić z jednego powodu. Była kobieta, która uwierzyła w niemożliwe. Pan Bóg jej powiedział pewne zdanie, niemożliwe do zrobienia i ona uwierzyła w to zdanie. I dlatego, że uwierzyła, stało się potem coś tak nieprawdopodobnego, bo to, co dzisiaj świętujemy, to jest konsekwencja tamtego zdania, w które ona uwierzyła. Kochani, myślałem sobie dzisiaj, czy jest jakieś zdanie, albo raczej zdania, które Pan Bóg chciałby nam powiedzieć, żebyśmy w nie uwierzyli, żeby się mogło stać coś niezwykłego dzisiaj tej nocy. I bardzo mi chodzi po głowie już od dłuższego czasu takie proroctwo z Księgi Barucha. Możliwe, że je pamiętacie, czytaliśmy je dwa tygodnie temu, w drugą niedzielę Adwentu. Znam ten tekst od dawna, ale dopiero dwa tygodnie temu go odkryłem, w sensie co tam się w tym tekście dzieje. I myślę, że to jest jedno ze słów, które Bóg chciałby nam wypowiedzieć tej nocy i błogosławiony będzie ten, kto w to słowo uwierzy. Nie wiem, czy pamiętacie, co było w tym proroctwie Barucha sprzed dwóch tygodni. Baruch opowiada o tym, co się stanie, kiedy przyjdzie Bóg. Mówi o trzech rzeczach, które się wydarzą, pewnie oczywiście jest ich tysiące więcej, ale mówi o trzech rzeczach, które się wydarzą, kiedy przyjdzie Bóg. Dzisiaj Bóg przychodzi. Co się wydarzy? Mówi Baruch. Baruch mówi tak. Pierwsza rzecz, jaka się wydarzy, to Bóg każdego nagiego, każdego przyobleczonego w szatę nagości i smutku ubierze w królewską suknię. Co to znaczy? Kochani, ta nagość, to jest bardzo prosta rzecz, wszyscy ją znacie. Tu nie chodzi o nagość ciała. Na pewno pamiętacie w Księdze Rodzaju, jak Adam zgrzeszył, to się nagle zorientował, że jest nagi i się strasznie zawstydził. Tak się zawstydził, że mówi księga rodzeju, że schował się w krzaki. Bóg go szukał, pytał gdzie ty jesteś? On mówi wstydzę się siebie, nie podoba mi się to, kim jestem, schowałem się, żebyś mnie nie widział. Czyli jest w człowieku takie coś, co jest ogromnym jego wstydem. Są takie rzeczy, o których jak sobie myślimy, to sobie myślimy, ale straszny wstyd. Nazywamy to grzechami, słabościami, różnymi ułomnościami, tragediami, pomyłkami, krzywdami w życiu itd. Każdy pewnie szybko sobie potrafi zrobić listę tego, co jest jego wstydem. Co mówi Baruch? Baruch mówi tak, kiedy przyjdzie Pan i zobaczy twoją nagość, czyli zobaczy to, czego się tak strasznie wstydzisz, to weźmie królewską szatę i cię ubierze. Czyli nie tylko nie będzie już widać tego, co jest wstydliwe, ale to się stanie w ogóle chwalebne, bo to się stanie jak królewska szata. Będą to podziwiać. Zresztą Baruch tam mówi, że Bóg będzie z tym, kogo przyoblecze w tą szatę, będzie z nim chodził i będzie go pokazywał wszystkim pod słońcem. Pomyślcie, co to jest za zawrotna perspektywa. Zawrotna perspektywa. Bóg mówi wezmę twój wstyd, przyoblekę go w chwałę i będę ten twój wstyd pokazywał wszystkim pod słońcem. Taki on będzie chwalebny, ten twój wstyd. No niemożliwe, nie? Jak można wziąć coś wstydliwego i zrobić z tego coś chwalebnego? Niemożliwe. Błogosławiony, kto uwierzy w słowo powiedziane mu od Pana. Drugą rzecz, którą mówi Baruch, to jest chyba najpiękniejszy obraz u Barucha, jaki czytałem. Baruch mówi tak, kiedy przyjdzie Pan to będzie tak, jakby człowiek wyszedł na pagórek, spojrzał na wschód i zobaczył wracające swoje dzieci. O co tu chodzi? Księga Barucha powstała w trakcie, kiedy była niewola babilońska. Czyli w tym czasie, kiedy Asyria napadła Izrael, pokonała Izrael i uprowadziła do niewoli trzy czwarte narodu. Pomyślcie, każdy stracił dziecko, męża, żonę, rodziców, przyjaciół, kolegów, trzy czwarte ludzi w niewoli. I Baruch, który został w Jerozolimie w tym czasie, był z tą resztką, która została w ziemi. Musiał widzieć, jak pewnie codziennie ludzie wychodzili na jakiś pagórek przy Jerozolimie, patrzyli na wschód, bo na wschodzie był Babilon i czekali. Może wrócą, może ich ktoś uwolni, może uciekną, może kiedyś znowu wrócą do domu. I co mówi Baruch? Że jak przyjdzie Pan, to będzie taki dzień, jakbyś wyszedł na pagórek, spojrzał na wschód i mówi Baruch zobaczysz nieprzeliczony tłum twoich dzieci, które wracają. Nie wiem, czy kiedyś widzieliście taką scenę, na przykład na lotnisku albo na dworcu, jak się spotykają ludzie, którzy się dawno nie widzieli. Ja jestem dosyć często na lotniskach, często to widzę, jak ktoś czeka na kogoś na tej hali przylotów i ktoś wychodzi z tych takich otwieranych drzwi. Szczególnie mam takie wrażenie, jeżeli ktoś kogoś długo nie widział, na przykład, nie wiem, kilkanaście lat, ktoś był, nie wiem, na emigracji, gdziekolwiek i nagle wraca. To jest cudowne na tych ludzi patrzeć, kiedy patrzą w te drzwi i jest tylko tak ten, nie ten, ten, nie ten, ten, nie ten, ten, nie ten i w końcu nagle się ten ktoś pojawia. Te wszystkie krzyki, piski, rzucanie się na ramiona, kwiaty i tak dalej. Baruch mówi dokładnie o czymś takim, że wychodzili miesiącami, a może latami na ten pagórek i codziennie nic, pusto. I nagle któregoś dnia wyszli i zobaczyli wielki tłum swoich dzieci, które wracają do domu. Co mówi Baruch? To jest strasznie piękny obraz. Mówi, wszystko co straciłeś bezpowrotnie, na co może czekasz od lat, bo ci się totalnie rozsypało, bo już jest po prostu zmarnowane i stracone, ktoś ci to zabrał. Szatan ci to zabrał, grzech ci to zabrał, człowiek ci to zabrał, sam sobie to zabrałeś. Baruch mówi, kiedy Pan przyjdzie, to jest tak, jakbyś wyszedł na pagórek, spojrzał na wschód i zobaczysz, że wszystko wraca, wszystko ci odda. Niemożliwe, nie? Błogosławiony ten, kto uwierzy w słowo powiedziane mu od Pana. Trzeci obraz u Barucha. Co za wyobraźnię miał ten gość. Baruch mówi tak, że kiedy nadejdzie ten dzień pański, to na rozkaz Pana wokół Izraela będą wyrastać pachnące drzewa i lasy i Izrael będzie siedział w cieniu. My tego trochę nie rozumiemy, bo jesteśmy ludźmi północy, jesteśmy ludźmi zimna. Tam jest strasznie ciepło zazwyczaj, a w wakacje to jest nie do przeżycia. Dla nich każdy skrawek cienia, to jest jedno z największych błogosławień z życia. Każdy szuka wszędzie cienia, żeby tylko usiąść w cieniu. Co mówi Baruch? Baruch mówi, jak przyjdzie Pan, to na rozkaz Pana nieustannie obok Izraela, gdziekolwiek pójdzie Izrael, będą wyrastały lasy w każdym miejscu i Izrael będzie nieustannie szedł w cieniu, gdziekolwiek będzie szedł i w końcu sobie usiądzie. Zobaczcie, lasy będą pachnące, czyli będzie siedział w jakimś cudownym zapachu, ocieniony i będzie odpoczywał. Co mówi Baruch? Mówi strasznie prostą rzecz. Jak Pan przyjdzie, to sobie wreszcie odetchniesz. To wreszcie ten taki skwar i spiekota i takie poczucie, że już nie wytrzymam, wreszcie minie. Niemożliwe, nie? Żeby takie coś się w życiu stało, żeby wreszcie odetchnąć od tych wszystkich trudów. Mówi Pismo Święte, błogosławiony, kto uwierzy w słowa powiedziane mu od Pana. Proszę wam się przyznać, że od tych dwóch tygodni, kiedy przeczytałem tego Barucha, to ciągle tęsknię za tymi trzema rzeczami. Bardzo potrzebuję, żeby ktoś przyszedł i żeby mi zabrał wstyd i żeby mi ten wstyd ubrał w królewską szatę. Bardzo potrzebuję, żeby ktoś mi zwrócił to, co już zmarnowałem, żeby ktoś mi to oddał, bo ja już nie wiem, jak to odebrać. Bardzo potrzebuję usiąść w cieniu i odpocząć. Mówi Pismo bardzo prosto. Jeżeli Bóg znajdzie kogoś, kto uwierzy w słowo powiedziane mu od Pana, a Pan to słowo powiedział już jakieś ze 3,5 tysiąca lat temu, czyli już powiedział, to jeżeli ktoś uwierzy w to słowo, to mu się stanie. Jeżeli ktoś sobie myśli niemożliwe, no to popatrzcie na Maryję. No dziewica, poczęła syna... No przecież niemożliwe, nie? Kochani, moja nadzieja jest taka, że to nie chodzi tylko o dzisiejszy dzień. Doskonale wiecie, że mimo, że świętujemy dzisiaj Boże Narodzenie, przez trzy ostatnie tygodnie świętowaliśmy Adwent, to to jest tylko taka umowa, to jest taka gra trochę. To nie jest tak, że ten czas jest do tego bardziej, a inny czas do tego mniej. Każdego dnia Pan Bóg chce zrealizować tę obietnicę. Tak naprawdę byłoby dobrze, ale nam się Adwent nigdy nie skończył, żebyśmy każdego dnia czekali, że On dzisiaj przyjdzie i że te wszystkie rzeczy się staną. Powiem wam taką ciekawostkę jeszcze. Nie wiem, czy byliście kiedyś na Wawelu, w Kaplicy Zygmuntowskiej. Ja tam byłem może dwa razy w życiu. Ale za drugim razem, jak tam byłem, jakiś mądry przewodnik mnie olśnił fantastyczną wiadomością. Powiedział mi następującą rzecz, w sensie skąd się wzięła ta kaplica. Podobno Zygmunt stary wyciągnął z tapczana sakiewkę ze złotem i mówi do ludzi słuchajcie, macie tutaj złoto, zróbcie kaplicę, ja ją fundnę, ale mówi pod jednym warunkiem, mówi dam pieniądze pod jednym warunkiem, że w tej kaplicy będą codziennie przez cały rok odprawiane roraty. I okazuje się, że tak jest. Do dzisiaj tak jest w Kaplicy Zygmuntowskiej, że codziennie są odprawiane roraty. 365 dni w roku. Są specjalni księża, nazywają się rorantyści, którzy odprawiają codziennie w Kaplicy Zygmuntowskiej roraty. Pomyślcie, niedziela zmartwychwstania, procesja rezurekcyjna, a tam jadą roraty. Boże Narodzenie jest dzisiaj, tam jutro rano, mimo że Pan Jezus się urodził, oni będą czekać. Będą roraty. I tak jest każdego dnia roku, bez względu na to, jaki jest okres liturgiczny. Uważam, że ta myśl Zygmunta starego, nie znam człowieka, ale uważam, że ta myśl jest fenomenalna. Jest absolutnie fenomenalna. On miał takie przekonanie, żeby każdego dnia, kiedy się obudzimy, to żeby się obudzić z takim przekonaniem czekam, że dzisiaj przyjdziesz. Dlatego, że jak przyjdziesz, to tak jak powiedział Baruch, zrobisz te rzeczy. Zabierzesz mi wstyd, zwrócisz mi wszystko, co mi się popsuło i dasz mi wreszcie odpocząć. Kochani, słowa zostały już wypowiedziane. Pan Jezus dwa tysiące lat temu już przyszedł. Czyli po stronie Pana Boga, wszystko zostało zrobione. Pozostaje tylko jedno. Błogosławiony, kto uwierzy w słowa powiedzianemu od Pana. Amen.