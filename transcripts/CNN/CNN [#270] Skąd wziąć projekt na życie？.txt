 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN. Mamy dzisiaj pierwszą niedzielę okresu zwykłego, znaczy jest to de facto druga niedziela okresu zwykłego, no ale w zeszłym tygodniu był chrzest pański. Rozpoczynamy okres zwykły i na dzisiaj, kochani, pierwsze czytanie, bo dzisiaj jest bardzo piękny fragment z Księgi Izajasza, którego posłuchajcie, a potem spróbuję go krótko skomentować. Następujące miejsce u Izajasza. Przez wzgląd na Syjon nie umilknę, przez wzgląd na Jerozolimę nie spocznę, dopóki jej sprawiedliwość nie błyśnie jak zorza i zbawienie jej nie zapłonie jak pochodnia. Wówczas narody ujrzą twą sprawiedliwość i chwałę twoją, wszyscy królowie, i nazwą cię nowym imieniem, które usta Pana określą. Będziesz prześliczną koroną w rękach Pana, królewskim diademem w dłoni twego Boga. Nie będą więcej mówić o tobie porzucona, o krainie twej już nie powiedzą spustoszona. Raczej cię nazwą moje w niej upodobanie, a krainę twoją poślubiona. Albowiem spodobałaś się Panu i twoja kraina otrzyma męża. Bo jak młodzieniec poślubia dziewicę, tak twój budowniczy ciebie poślubi. I jak oblubieniec weseli się z oblubienicy, tak Bóg twój tobą się rozraduje. Moi drodzy, jest to jeden z piękniejszych fragmentów w Księdze proroka Izajasza. Ja często do niego wracam, szczególnie, kiedy się modlę z kimś na przykład. Z kimś, kto jest taki znękany bardzo sobą, kto jest w takim poczuciu bycia daleko od Pana Boga itd. Bardzo lubię do tego fragmentu jakby sięgać, bo on przepięknie pokazuje, jakby w jaki sposób Pan Bóg traktuje tych, którzy są porzuceni i spustoszeni. Kochani, to jest fragment, który został napisany w bardzo konkretnym, oczywiście, momencie historycznym, tak? Naród wybrany jest tam w którejś z kolei, że tak powiem katastrof swojego narodu, pozbawiony swojego kraju, pozbawiony świątyni, uprowadzony do niewoli itd. gdzie czuje się właśnie porzucony, spustoszony i nie tylko się czuje, tylko tak jest. W takim sensie jego kraj jest spustoszony, jego życie religijne, społeczne, gospodarcze jest totalnie rozwalone, wiedzą, że odeszli od Pana Boga bardzo daleko, dlatego czują się porzuceni, chociaż lepiej by było powiedzieć, że to oni Pana Boga porzucili, no ale człowiek się w takim momencie czuje, że... no właśnie... jakby Pan Bóg gdzieś o nim zapomniał, skoro nie przychodzi ratunek, nie przychodzi pomoc itd. I tym tekstem Izajasz w takim prorockim uniesieniu pokazuje, że Pan Bóg chce to odmienić, że Pan Bóg nadal ich ma za kogoś drogocennego. Ja kocham te wyrażenia w tym fragmencie, kiedy on mówi, że jesteś jak diadem w moich dłoniach, tak? Jesteś po prostu jak klejnot, który ja mam. Kochani, bardzo warto sobie to przełożyć, no takie nasze sytuacje naszego życia, nie? Kochani, wielu z nas ma takie doświadczenie, że czujemy się porzuceni i spustoszeni, że nasze życie rozwalone przez różne sytuacje, przez grzechy, przez nieszczęścia, katastrofy, choroby, zdrady itd. mamy takie wrażenie, że życie jest spustoszone. Wielu z nas też czuje się, że mimo że do Pana Boga wołamy, że Go prosimy, że próbujemy szukać jakoś tam Jego pomocy, no to jakoś nie widać tej Jego wkraczającej obecności, wkraczającej mocy, czujemy się porzuceni. Bardzo lubię te określenia, że mówiłaś zawsze o sobie porzucona i spustoszona albo inni tak o tobie mówią. A ja chcę o tobie powiedzieć, moje w niej upodobanie i chcę powiedzieć poślubiona. Kochani, co zrobić, żeby tego doświadczyć? Co zrobić, żeby przejść od tego właśnie spustoszona i porzucona do umiłowana, wybrana, poślubiona? Zafascynowało mnie, kochani, jedno słowo, które tu się pojawia. Ono dla mnie jest odpowiedzią pewnego rodzaju. Zobaczcie, było tak... Bo jak młodzieniec poślubia dziewicę, tak twój budowniczy ciebie poślubi. Jak oblubieniec się weseli z oblubienicy, tak twój Bóg się tobą rozraduje. Cały ten tekst jest taki mocno, oczywiście, miłosno-oblubieńczy, tak? Ale nagle w tym miłosno-oblubieńczym obrazie pojawia się jedno słowo zupełnie z innego kontekstu. Bo z kontekstu, że tak powiem, konstrukcyjno-inżynierskiego, nie? Bo nagle się pojawia budowniczy. Zobaczcie, nie umiłowany oblubieniec, te słowa oczywiście też tam są, ale słowo budowniczy. Mówi twój budowniczy chce w tobie zrobić te dwa słowa. Czyli twój budowniczy, tak jak młodzieniec poślubia dziewicę, tak twój budowniczy chce ciebie poślubić i w ten sposób zrobić z ciebie i moje w niej upodobanie i moją poślubioną. Kochani, co to znaczy, że mamy stanąć przed Bogiem jako przed budowniczym? Moi drodzy, to jest skaza człowieka prawdopodobnie od samego początku świata, ale mam wrażenie, że ona postępuje, dlatego że też tak mówi Apokalipsa, że na tym w ogóle będzie polegał koniec czasów. Wiecie, na czym polega koniec czasów? Jeżeli słaliście kiedyś moich rekolekcji, tych strasznych rekolekcji, gdzie tłumaczyłem Apokalipsę, to Apokalipsa, największe zło, jakie pokazuje, czyli jakby to, co jest takim nurtem, gdzie zło się rozprzestrzenia, to jest samodzielność człowieka, który do niczego nie potrzebuje Boga. I nie chodzi oczywiście o dobrą, mądrą samodzielność, czyli taką, która uczy człowieka no właśnie bycia samodzielnym w dobry sposób, czyli nie wiszenia ciągle na kimś, tylko samodzielność w takim sensie, że człowiek jakby sam siebie stanowi, sam wyznacza sobie to, kim jest, sam jakby stawia się jako tego, który decyduje o dobru, o złu, o wartościach itd. I w opinii Apokalipsa mówi, że koniec czasów, czyli te takie najgorsze rzeczy, które się wydarzą w Apokalipsie, będą polegały na tym, że człowiek zostanie posadzony na tronie Boga. Czyli tam, gdzie królował Bóg, tam, gdzie Pan Bóg był tym, który wyznacza różne rzeczy, człowiek na tym tronie zasiądzie. I to doprowadzi świat do zagłady. Kochani, to się dzieje. To się dzieje na naszych oczach i nie chcę powiedzieć, że to jest tylko kwestia oczywiście naszych współczesnych czasów, bo tak jest od początku świata. Na tym polegał grzech pierworodny, żeby postawić człowieka powyżej Boga albo przynajmniej takiego, jak on. Pamiętacie, nie? Tą opowieść z Księgi Rodzaju że szatan kusi Adama i Ewę, jeżeli nie posłuchacie tego, co mówił Pan Bóg, to będziecie jak on. Na tym polegała pokusa pierwszego grzechu. Jakby nie będziecie niżsi od Niego, nie będziecie od Niego zależni, tylko będziecie jak on. Będziecie znali dobro i zło, będziecie równi Bogu. I kochani, od początku świata jakby zło polega właśnie na tym, że my nie chcemy być budowani. My nie chcemy, żeby ktoś nam mówił, kim mamy być. Nie możemy się zgodzić na to, że nie od nas zależy wszystko, że jest ktoś wyżej. Otóż, kochani, ten fragment z Księgi Izajasza mówi bardzo piękną rzecz. Jest budowniczy, który chce cię zbudować. Oczywiście, że nie bez ciebie, oczywiście, że nie wbrew twojej woli, oczywiście, że nie narzucając ci coś, co będzie, nie wiem... kontra tobie. Ale jest ktoś wyżej od ciebie. Wiem, dzisiejszemu światu bardzo się takich słów nie chce słuchać. Jak to ktoś jest wyżej od nas? My jesteśmy tymi, którzy... my mamy godność, my możemy stanowić to, co się dzieje w tym świecie. Nie... jest budowniczy, który po pierwsze zbudował ten świat, on sam nie powstał, on sam się nie wybuchł, on sam się nie zrobił, bo to w ogóle niemożliwe, żeby się sam zrobił. Jest ktoś, kto zbudował ten świat i mało tego, jest ktoś, kto zbudował nas. Jeżeli pozwolisz, żeby on był dla ciebie budowniczym, czyli budowanie siebie, to, kim masz być, to, jaki jesteś, to, jaka jesteś, to, jakie są twoje związki, jakie jest twoje życie, jaka jest twoja ścieżka, jakie jest to, co robisz, to, czym się zajmujesz, to, jak siebie kształtujesz, czyli pozwolisz, żeby on to budował, razem z tobą oczywiście, bo on tego nie chce robić za ciebie, ale razem z tobą. Będziesz się kierować jego wskazaniami, to przejdziesz od spustoszonej do umiłowanej, od porzuconej do poślubionej. Kochani, w Piśmie Świętym jest bardzo wiele takich fragmentów, gdzie Pan Bóg nakazuje pewne rzeczy robić. Jest mowa o tym, że kazał je wykonać dokładnie według takiego pomysłu. Ja bardzo kocham taki fragment, gdzie Pan Bóg tłumaczy ojcu Mojżeszowi, jak ma zbudować Arkę, jak ma zbudować namiot i tak dalej. Tam są podane bardzo konkretne rzeczy, wymiary, jakie składniki, z jakich rzeczy i tak dalej. Mogłoby się wydawać ale to po co tak? Czemu Pan Bóg takie rzeczy robi? Albo na przykład Arka Noego, nie? Zobaczcie, też jest podany bardzo konkretny, że tak powiem, projekt konstruktorski, jak tę Arkę zbudować. I dzięki temu, że Noe zbudował Arkę dokładnie według pomysłu Pana Boga, to ocalał. To się okazało, że złogo nie pochłonęło. Okazało się, że złogo nie zniszczyło. Kochani, jeżeli ktoś siebie buduje według wymiarów, oczywiście wiemy, że to są symbole, tak? Według konstruktu Pana Boga, czyli Pan Bóg ma pewien projekt, tak? Przygotował pewien projekt. Jeżeli ktoś próbuje siebie zbudować według tego projektu, to, kochani, nie będziemy porzuceni i nie będziemy spustoszeni. Oczywiście, że to jest duża przygoda życiowa szukać tego projektu. Oczywiście, że on nie jest oczywisty od tak. Oczywiście, że może się wydawać no ale co z tym wszystkim, co ja czuję? Kochani, dzisiaj, zobaczcie, myśmy z naszych odczuć, z tego, jak nam się wydaje, jaka powinna być miłość, co jest miłością, a co nie jest, to jest wszystko zależne zawsze od naszych przekonań, odczuć, od naszego serca i tak dalej. Kochani, ja, Panie Boże, nie mówię, że mamy siebie łamać, ale mamy siebie porównywać z konstruktem Pana Boga. Tak, momentami to boli, bo chciałbyś zbudować to inaczej, chciałbyś mieć... masz inny pomysł. I kiedy miałbyś zrobić pomysł Pana Boga, to mówisz sobie ale... to jest zły pomysł, to mnie będzie bolało, to w ogóle ja tak nie chcę. Panie Boże, to jest za trudne. Zróbmy to inaczej, zróbmy to według mojego pomysłu. To przychodzi czasem, kochani, z trudem. Ale ten fragment mówi bardzo pięknie Budowniczy chce ciebie poślubić. Nie ktoś, kto mówi dobra, buduj tam, jak chcesz, a ja z tobą po prostu będę. I uwaga, Pan Bóg oczywiście, że będzie z nami, chociażbyśmy nie wiem, jak budowali. Kochani, to nie jest taki tekst, który mówi, jeżeli zbudujesz inaczej, to Pan Bóg sobie od ciebie pójdzie. Nie, tylko po prostu doprowadzisz swoją krainę do spustoszenia, a twoje serce do poczucia porzucenia. Jest budowniczy, kochani. Jest budowniczy i to jest najpiękniejszy budowniczy świata, bo on buduje tylko miłością. On cokolwiek proponuje, proponuje tylko z miłości. Jeżeli będziemy budować swoje życie względem tego, jaki jest projekt jego budowy, to będziemy mieć taką hołupę, kochani, i taki sposób życia, i takie miejsce do życia, że się nie pozbieramy. Jak będziemy budować po swojemu, to się to zazwyczaj kończy krainą spustoszoną i sercem porzuconym. Kochani, pomyślcie dzisiaj, bardzo konkretnie, czy nieustannie pytacie budowniczego, na czym ma pologać wasze życie. Pomyślcie, czy są w waszym życiu takie miejsca, takie przestrzenie, gdzie mówicie mam lepszy pomysł budowy. Ja lepiej potrafię to zbudować. I wiem, że, kochani, oczywiście wydaje nam się, no ale ja wiem, co jest dla mnie dobre, co jest dla mnie szczęśliwe, no i dlaczego miałbym robić inaczej. No bo jest budownicze, a ty nie jesteś budowniczym. Że tak powiem, ty jesteś budowlańcem. On jest konstruktorem, a ty jesteś wykonawcą. Wiem, nie lubimy się takich słów, nie? Jak to? No tak to. Kochani, to nie jest uwłaczające człowiekowi, to nie jest mu, nie wiem, odbierające godność. To jest tak, kochani, jak się uczyłem różnych rzeczy w życiu i miałem jakiś mistrzów, to wcale się nie czułem mniej godny dlatego, że nie jestem tak doskonały, jak mój mistrz. Mało tego, bardzo się cieszyłem, że jest coś taki w moim życiu, to może mnie nauczyć. I że dzięki temu, co on mnie uczy, ja będę coraz lepszy. Że ja w ogóle stawałem się kimś cudownym i doskonałym dzięki temu mistrzowi. I nie czułem się wcale poniżony o matko, ale ja chcę być równy jemu, ja nie chcę, żeby jego traktowali jako większego mistrza ode mnie. Nie... on mnie nauczył, żebym ja się stał mistrzem w różnych dziedzinach. Kochani, to nie jest uwłaczające ludzkiej godności, wartości, samodzielności i tak dalej. Jest budowniczy. Buduj tak, jak on pokazuje i mówi, a wtedy zobaczysz, że przestaniesz być krainą spustoszoną i twoje serce nie będzie już porzucone. ♪ Moi drodzy, moi kochani, moi mili, bardzo serdecznie wam dziękuję za to dzisiejsze spotkanie. Mam nadzieję, że coś dobrego sobie z niego wyniesiecie i że oczywiście spotykamy się co tydzień w różnych naszych spotkaniach CNN. Najlepszej niedzieli wam życzę. Miejcie się bardzo dobrze, do zobaczenia już niedługo. Ściskam, pozdrawiam, błogosławię i z Bogiem. Pa, pa!