 Wieczorem w Dniu Zmartwychwstania, tam gdzie przebywali uczniowie, choć drzwi były zamknięte z obawy przed Żydami, przyszedł Jezus, stanął pośrodku i rzekł do nich, pokój wam. A to powiedziawszy, pokazał im ręce i bok. Urodowali się zatem uczniowie, ujrzawszy Pana. A Jezus znowu rzekł do nich, pokój wam. Jak Ojciec mnie posłał, tak i ja was posyłam. Po tych słowach tchnął na nich i powiedział im, weźmijcie Ducha Świętego, którym odpuścicie grzechy są im odpuszczone, a którym zatrzymacie są im zatrzymane. Ale Tomasz jeden z dwunastu, zwany Didymos, nie był razem z nimi, kiedy przyszedł Jezus. Inni więc uczniowie mówili do Niego, widzieliśmy Pana, ale on rzekł do nich, jeżeli na rękach Jego nie zobaczę śladu gwoździ i nie włożę palca Mego w miejsce gwoździ i ręki mojej nie włożę w bok Jego, nie uwierzę. Po ośmiu dniach, kiedy uczniowie Jego byli znowu wewnątrz domu i Tomasz z nimi, Jezus przyszedł, choć drzwi były zamknięte. Stanął po środku i rzekł, pokój wam. Następnie rzekł do Tomasza, podnieś tutaj swój palec i zobacz moje ręce, podnieś rękę i włóż w mój bok i nie bądź niedowiarkiem, lecz wierzącym. Tomasz w odpowiedzi rzekł do Niego, Pan mój i Bóg mój. Powiedział mu Jezus, uwierzyłeś dlatego, że mnie ujrzałeś, błogosławieni, którzy nie widzieli, a uwierzyli. I wiele innych znaków, których nie zapisano w tej Księdze, uczynił Jezus wobec uczniów. Teza jest zapisana, abyście wierzyli, że Jezus jest Mesjaszem, Synem Bożym i abyście wierząc, mieli życie w Imię Jego. Moi drodzy, mamy dzisiaj, co oczywiste, w drugą niedzielę wielkanocną święto Bożego Miłosierdzia. I chciałbym powiedzieć coś o miłosierdziu, tylko chyba trochę inaczej niż zazwyczaj, albo przynajmniej niż zazwyczaj o nim myślę. Zazwyczaj, kiedy myślę o miłosierdziu, to myślę po prostu o grzechach, po prostu o jakimś złu, o jakiejś słabości, o jakiejś niemocy. No i o potrzebie Pana Boga, który by przyszedł i który by w to wszedł, który by to pokochał, uleczył, uzdrowił, przebaczył i tak dalej. I to wszystko oczywiście prawda. I zazwyczaj, kiedy w taki sposób myślę, to myślę o tym spotkaniu Tomasza z Panem Jezusem. Ale kiedy tę Ewangelię dzisiaj czytałem, to zwróciłem uwagę na coś innego, mianowicie na trochę szerszą perspektywę, perspektywę całej wspólnoty uczniów. Zobaczcie, Ewangelia dzisiaj trwa tydzień, w sensie trwa osiem dni. Zaczyna się w niedzielę zmartwychwstania, kiedy wieczorem Pan Jezus przychodzi do uczniów, no i zastaje ich w dosyć opłakanym stanie. Drzwi zamknięte, boją się, napisane, że zamknięte z obawy przed Żydami. Boją się o życie, boją się, że skoro tak jak zabili Pana Jezusa, no to ich też mogą zabić. I zobaczcie, przychodzi do nich w takim stanie, staje przed nimi, mówi pokój wam i ich posyła natychmiast. Pierwsze zdanie, które mówi, pokój wam, tak jak mnie Ojciec posłał, tak ja was posyłam. I daje im, słuchajcie, niesamowitą misję. Mówi, daje wam misję, że dostaniecie Ducha Świętego i możecie oczyścić świat z grzechu. Kochani, to jest jakaś nieprawdopodobna misja. To jest chyba największa misja, jaką Bóg może dać człowiekowi. Przekazuje człowiekowi władzę, że możecie czyścić ten świat z grzechu. I zobaczcie, co się dzieje tydzień później. Przychodzi ósmego dnia, czyli tydzień później w niedzielę znów i jak siedzieli, tak siedzą. Nigdzie nie poszli. Pierwszy raz na to zwróciłem uwagę, że to wezwanie, to posłanie jest już pierwszego dnia. I po ośmiu dniach, mimo że dostali najbardziej niewiarygodną misję świata, oczyszczenia świata z grzechu, to siedzą dalej w wieczerniku. Nic się nie zmieniło. Kochani, to, co ich tam trzyma, to jest ta obawa. Tam jest dosłownie po grecku fobia, czyli to jest taki lęk do granic. Kochani, czasem jak patrzę na Kościół, mówię tu też o sobie, to jest takie pytanie, czy nas przypadkiem czasem nie gromadzi jakiś strach. No bo zobaczcie, że w Kościele się czujemy tak bezpiecznie, nie? Ile to się w Kościele mówi? Wiem, że nie wszędzie, ale ile to się mówi o tym, że jest ten zły świat, są ci różni źli ludzie. W Kościele to jesteśmy tacy. Tutaj jest ten bastion. No i w sumie to niby jakaś prawda. No tylko, że jak się okazuje, to jest donikąd. To siedzenie z obawy, żeśmy się zebrali z obawy, bo się boimy, to jest donikąd. Kochani, zobaczcie, może to jest głupie jakieś porównanie, ale przez kilkadziesiąt lat, kiedy był w Polsce poprzedni system, kiedy była komuna, no to Kościół stał się takim miejscem, gdzie byliśmy trochę z obawy. Był jedynym miejscem wolności, na zewnątrz był świat, który prześladował, Kościół był bezpiecznym miejscem. Zobaczcie, że kiedy się ten system skończył, to się to wszystko rozsypało. Okazuje się, że jak jesteśmy zgromadzeni z obawy, to to nas nie przytrzyma na dłużej. To nie daje nic stałego. Zobaczcie, Jezus przychodzi do tej obawy i mówi Idźcie! Mówi wyjdźcie! Wiem, że się boicie Żydów, wiem, że się boicie, że zginiecie. Idźcie! Kochani, ile teraz w Kościele takich głosów słychać, że przecież cały ten świat jest nastawiony przeciwko Kościołowi, że są te wszystkie różne ideologie i prądy, które Kościół chce zniszczyć. I my się tak w Kościele trzymamy, tak się trochę bojąc. A Jezus przychodzi i mówi Dam wam Ducha Świętego, nie bójcie się, idźcie! I zobaczcie, u nich nie poskutkowało. Dopiero potem, kiedy już było zesłanie Ducha Świętego takie, że tak powiem, uroczyste, bo tutaj już jest pierwsze zesłanie Ducha Świętego, On mówi weźmijcie Ducha. I Ja mu pokazuję, że zesłanie było już pierwszego dnia zmartwychwstania. Dopiero potem rzeczywiście poszli. Kochani, taka jeszcze tylko jedna myśl. Dlatego, że ja wiem, że kiedy myślimy sobie o tym, to oczekujemy, że kiedy pójdziemy, jeżeli się odważymy, no to Pan Bóg nas miłosiernie obroni, tak? Przed tym wszystkim. Dlatego możemy pójść, bo dostaniemy Ducha Świętego, On nas będzie bronił, nic nam się nie stanie. Zobaczcie, tę Ewangelię napisał święty Jan. W zeszłym tygodniu, na jakiejś modlitwie, czytałem sobie początek Apokalipsy świętego Jana. Nie wiem, czy pamiętacie ten początek. To jest taki moment, kiedy Jan jest przerażony, jest już człowiekiem w podeszłym wieku, jest zesłany na wyspę Patmos, żadnych perspektyw, że cokolwiek się zmieni. Pomyślcie, kiedy Jan wtedy myślał, że Bóg mógłby mu okazać miłosierdzie, to co byśmy sobie my pomyśleli? W sensie, ja bym sobie pomyślał, no że Bóg mnie wyrwie stamtąd, nie? Że wyjdę z tej wyspy Patmos, z tego strasznego miejsca, gdzie się nie wychodzi, gdzie są katorżnicze roboty, że Pan Bóg mnie z tego jakoś uwolni. A jak się okazało, miłosierdzie Pana Boga polegało na tym, tam, jak się zaczyna Apokalipsa, że położył na Jana swoją prawą rękę, tak mówi Jan, i dał mu Ducha Świętego. I tyle. Nie zmieniła się jego sytuacja, nie opuścił wyspy Patmos, nie został z tego uwolniany, ale dostał Ducha Świętego. Na tym polegało to miłosierdzie Boga. Otóż, kochani, Pan Bóg nam nie obiecuje, że jak pójdziemy, to nam się nic nie stanie. Nie obiecuje, że jak pójdziemy naprzeciwko tego, co się boimy, to się okaże, nie było się czego bać. Nie. Prawdopodobnie było się czego bać. Tylko, że On mówi -"Duch Święty pójdzie z wami. Duch Święty będzie ci towarzyszył. On cię tam poprowadzi." Kochani, bardzo mnie to dzisiaj jakoś porusza. W takim sensie jest wiele strachów, gdzie ja też siedzę ze strachu, żeby różnych rzeczy nie robić, gdzie się boję różnych rzeczy. I jest mi tak dobrze też w Kościele, bo tu się czuję tak bezpiecznie. A On, zobaczcie, przychodzi pierwszego dnia, mówi -"Idźcie, idźcie, idźcie. Panie Jezu, ale to mnie obronisz?" No niekoniecznie, ale dam ci Ducha Świętego. I On cię tam poprowadzi. Ale dalej chcę to rozwijać, to, co ojciec Adam mówił. To znaczy, dostajemy Ducha Świętego. I rzeczywiście możemy się zatrzymać na odpuszczenie grzechów. Duch Święty jest nam potrzebny. W ogóle myślę, że bardzo często tak jest, że wielu z nas w ogóle nie bierze pod uwagę obecności Ducha Świętego. Że tak po prostu wyznajemy grzechy i nie jesteśmy świadomi, że spowiedź to jest zesłanie Ducha Świętego. I że bez zesłania Ducha Świętego podczas choćby sakramentu pojednania nie ma żadnego odpuszczenia grzechów. Że bardzo potrzebujemy Ducha Świętego. I bez Ducha Świętego nie ma odpuszczenia grzechów. Ale czy odpuszczenie grzechów to wystarczy? Czy Jezus nie chce nam powiedzieć, że trzeba iść właśnie dalej? Bo jak to jest, mnie przychodzi taki obrazek do głowy, jakby rolnik tylko plewił chwasty. Ma siłę, dostał siłę na to, żeby wyplenić grzechy ze swojego życia. Jeżeli by tylko plewił chwasty, a niczego by nie siał, żadnego dobrego ziarna, no to by było pięknie wszystko wyplewione, ale tak naprawdę po nic, bo nic by nie rosło. Ale co jest tym ziarnem, które ma być posiane tam, gdzie zostaną wyplewione nasze grzechy, wyplewione chwasty? I tym ziarnem jesteśmy my. Jestem ja, jesteś ty. I tutaj potrzebujemy Ducha Świętego, żeby dać się posiać. Mówimy posłać, ale to też znaczy posiać. I to, o czym mówił Adam, że nie idziemy, to można też zobrazować, że nie dajemy się siać. I przychodzi mi do głowy taka konferencja, którą powiedział ksiądz kardynał Krajewski tutaj w katedrze w 2017 roku. Przed ingresem na rekolekcjach do kapłanów przywoływał siostrę Faustynę, która dokładnie tutaj w Łodzi, w parku weneckim spotkała Jezusa. Spotkała Jezusa jak Tomasz. Nie wiem, ja sobie do tej pory cały czas czytając tę Ewangelię myślałem, że to są te rany na rękach, nogach i na boku. Siostra Faustyna zobaczyła Jezusa umęczonego, takiego całego, skrwawionego. Trochę jak na obrazie brata Alberta. I usłyszała od Niego dwa zdania w tym parku. Dokąd cię będę cierpiał, dokąd mnie zwodzić będziesz. I po tych słowach poszła do katedry łódzkiej i położyła się krzyżem, żeby przyjąć to posłanie, żeby przyjąć to powołanie. Ksiądz kardynał Krajewski mówił, że leżała dokładnie w tym miejscu, gdzie większość z nas kapłanów wyświęcanych w tej katedrze. I on przypominał sobie, jak wtedy oddawał leżąc krzyżem Bogu całe swoje życie, a jednocześnie myślał co było dalej. Czy to, co obiecywał Panu Bogu leżąc krzyżem, czy potem tego wszystkiego mu nie odbierał krok po kroku, rok po roku. Ale myślę, że to jest zdanie, którego my bardzo potrzebujemy. Spotkaliśmy zmartwychwstałego, który nie mówi nam wszystko będzie dobrze, wszystko się teraz naprawi. Mówi te słowa. Dokąd cię będę cierpiał? Dokąd mnie zwodzić będziesz? Dokąd mnie będziesz przyjmować Ducha Świętego? Dokąd mnie będziesz pozwalał się posyłać? Dokąd mnie będziesz pozwalał się posiać? Bardzo do mnie mocno dotarło, też może dlatego, że dzisiaj jest kolejna rocznica moich ślubów wieczystych, gdzie my bracia też kładziemy się na posadzce w takim uniżeniu i wołamy do braci i do Boga. Na pytanie prowincjała, czego żądacie, odpowiadamy miłosierdzia Bożego i waszego. I przyznam, że do dzisiaj tak myślałem, że jak leżę na tej posadzce i wołam o miłosierdzie Boga i o miłosierdzie braci, że ja potrzebuję wrócić do tego momentu i to odnowić. A dzisiaj pomyślałem sobie, że dzisiaj też w Krakowie ośmiu braci składało wieczyste śluby i mówiło dokładnie te same słowa. Czego żądacie? Miłosierdzia Bożego i waszego. I pierwszy raz usłyszałem, że również mojego. Że oni wołają, żądają ode mnie miłosierdzia. Czy ja jestem w stanie im dać? Bo jeżeli nie dam, jeżeli zamknę moje serce, jeżeli nie przyjmę Ducha Świętego, żeby moje serce było takie jak serce Jezusa, to ja jestem ziarnem, który gdzieś leży na boku i gnije i nie przynosi owocu. I to miłosierdzie, oprócz tego, że ja odpuszczę grzechy, że będę przebaczał wszystkim, kogo spotkam, to za mało. Ja mam wziąć Ducha Świętego, żeby oddać swoje życie za braci. Tak jak Jezus oddał swoje życie za braci. I to miłosierdzie jest piękne, tak jak ksiądz kardynał mówi, jest jak wiosna, ale też jest jak krzyż. I mówię to w oktawie Zmartwychwstania, bo teraz już Jezusa poznajemy nie po Jego obliczu, ale po Jego ranach. Że On oddaje swoje życie, że przychodzi poraniony i mówi do każdego z nas to słowo. Dokąd cię będę cierpiał, dokąd mnie zwodzić będziesz. Nie wiem, kiedy ostatni raz leżeliście krzyżem i prosiliście o miłosierdzie. Albo dla siebie, albo dla innych. Może trzeba zostawić to wszystko, te 99 owiec, do których jesteśmy teraz przywiązani i pójść za tą jedną, która potrzebuje miłosierdzia. Położyć się krzyżem za tę jedną osobę i oddać swoją modlitwę i oddać swoje życie za kogoś.