 Dzień dobry, szczęść Boże, dobry wieczór, moi drodzy, witam was bardzo serdecznie w naszym kolejnym niedzielnym spotkaniu z cyklu CNN, czyli komentarze do niedzielnych czytań. Posłuchajcie proszę dzisiejszej Ewangelii, jest to krótki fragment ze św. Łukasza, następującej treści. Jezus przyszedł do jednej wsi. Tam pewna niewiasta imieniem Marta przyjęła Go w swoim domu. Miała ona siostrę imieniem Maria, która usiadłszy u nóg Pana, słuchała Jego słowa. Marta zaś uwijała się około rozmaitych posług, a stanąwszy przy nim, rzekła Panie, czy ci to obojętne, że moja siostra zostawiła mnie samą przy usługiwaniu? Powiedz jej, żeby mi pomogła. A Pan jej odpowiedział Marto, Marto, martwisz się i niepokoisz o wiele, a potrzeba mało albo tylko jednego. Maria obrała najlepszą cząstkę, której nie będzie pozbawiona. Moi drodzy, kolejny bardzo znany, bardzo słynny tekst ewangeliczny o dwóch siostrach przyjmujących w gościnę Pana Jezusa. W takim klasycznym ujęciu zazwyczaj się jakby traktuje ta opowieść jako opowieść o takich dwóch postawach życiowych. Marta, czyli taki aktywizm chrześcijański, czyli ktoś, kto pomaga, kto się troszczy, kto dużo robi i Maria, która bardziej jakby reprezentuje taką stronę kontemplacyjną, modlitewną itd. I to na pewno prawda. Ale ja, kochani, już od dawna traktuję sobie te opowieści o Marci i o Marii, bo nie tylko o tą mi chodzi, zaraz do tego pójdziemy, jako bardziej opowieści o sposobie budowania relacji z Panem Bogiem. Nie tyle o naszym takim akcencie życiowym na aktywność, bądź nie, tylko o tym, jak nasze serce staje względem Pana Boga i tak naprawdę, które serce jest otwarte, a które serce jest zamknięte na działanie Pana Boga. Bardzo dużo, kochani, o tym mówię na rekolekcjach często ostatnio, ale chciałbym to znowu wam zostawić w takiej pigułce. Kochani, zanim do tej sceny, to musimy zobaczyć scenę, która się wydarzyła później, dlatego że ta scena późniejsza pokazuje konsekwencje tej dzisiejszej sceny. Nie wiem, czy pamiętacie takie wydarzenie, kiedy umiera brat Marty i Marii, bo one miały jeszcze brata, to była trójka rodzeństwa, Łazarz. I kiedy Pan Jezus po jego śmierci, zwlekając w ogóle z przyjściem do niego, bo wiedział wcześniej, że jest umierający, ale poczekał, aż umarł Łazarz. Kiedy Pan Jezus przychodzi na pogrzeb, można powiedzieć, Łazarza, a raczej już jest po pogrzebie, bo już leży w grobie Łazarz. Jest taka bardzo piękna scena opisana w Ewangelii, gdzie Jezus przychodzi do Betanii, nie wchodzi do miasta, tylko staje u obrzeża miasta i czeka, jakby żeby po niego wyjść. I wychodzi po niego Marta. I Marta, podchodząc do niego, mówi takie bardzo ładne, piękne zdanie. Mówi Panie, gdybyś tu był, mój brat by nie umarł. Potem jest rozmowa o zmartwychwstaniu, Pan Jezus jej mówi, że przecież mówiłem ci, żebyś wierzyła, że on zmartwychwstanie i tak dalej. Rozmawiają, rozmawiają, rozmawiają i to się niczym nie kończy. W takim sensie, Pan Jezus nie wchodzi do miasta. Tak, jak stał, tak stał. I Marta wróciła do domu, można powiedzieć, trochę nakłamała, bo powiedziała swojej siostrze nauczyciel cię woła. Z tej rozmowy niezbyt wynika, żeby ją wołał, no ale może rzeczywiście gdzieś tak było. I przychodzi Maria do Pana Jezusa, tam na te obrzeża miasta i mówi dokładnie to samo zdanie, które powiedziała Marta. Mówi Panie, gdybyś tu był, mój brat by nie umarł. I Pan Jezus na to zdanie reaguje Gdzieście go położyli? Napisane tam jest, że wzruszył się głęboko i poprosił, żeby go zaprowadzić do Łazarza. I tam go, jak pamiętacie, wskrzesił. Kochani, zawsze, jak sobie czytałem tamtą Ewangelię, to sobie myślałem tak Dlaczego Pan Jezus jednej z tych kobiet nie wysłuchał, a drugiej wysłuchał? Zauważcie, obie powiedziały to samo. Obie powiedziały Panie, gdybyś tu był, mój brat by nie umarł. I zdanie jednej nie doprowadziło Pana Jezusa do żadnego działania, czyli można powiedzieć nie zainterweniował w ich życie, zdanie drugiej, dokładnie takie samo zdanie, sprawiło, że Pan Jezus natychmiast ruszył do grobu i sprawił, że coś, co jest niemożliwe, tak? że ktoś tu umarł, wstał z grobu i żył. Kochani, ja tamtą Ewangelię już od dawna sobie czytam w takim kluczu, że jedna i druga się pomodliły taką samą modlitwą, tak? można by powiedzieć. Ja Panu Szafom byśmy powiedzieli jedna i druga odmówiły dziesiątek różańca. Nie tak, że jedna miała jakąś bardziej skuteczną modlitwę, a druga miała mniej skuteczną modlitwę, nie. Obydwie się pomodliły dokładnie w ten sam sposób. Jeżeli chodzi o modlitwę, to tak samo się modliły. Skoro jednej Pan Jezus pomógł, drugiej nie, to, kochani, dla mnie oczywiście wniosek nie jest taki, że w takim razie jedną lubił, drugiej nie lubił, tak? Nie, bo to nie jest Pan Jezus. To nie jest tak, że Pan Jezus jednych wysłuchuje, bo ich lubi jakoś bardziej, a drugich nie wysłuchuje, bo ich nie lubi. Nie, to znaczy, że serce jednej z nich było otwarte na Jego działanie i stworzyło mu taką możliwość, a serce drugiej z nich nie było wtedy otwarte na Jego działanie i nie stworzyło mu takiej możliwości. Kochani, bo Pan Bóg, żeby mógł w nas działać, On potrzebuje naszej otwartości. Pan Bóg nie może na siłę w nas działać, nie może działać wbrew nam. Potrzebuje otwartego serca. Jak się okazuje, taka sama postawa modlitewna, taka sama modlitwa, taka sama formuła, można powiedzieć, taka sama duchowość, ale serce może być w niej otwarte albo zamknięte. I tu, kochani, wracamy do tej Ewangelii, którą czytaliśmy dzisiaj, bo tu się właśnie pokazuje, na czym polega otwarte i zamknięte serce. Zobaczcie znowu, traktując tę scenę ewangeliczną z tej kolacji w domu Marty i Marii, nie jako scenę opisującą postawy aktywne i postawy, nie wiem... kontemplatywne, tylko bardziej jako to, co robimy na modlitwie. Zobaczcie, na modlitwie Marta prosi Pana Jezusa, żeby ingerował w jej życie. Podchodzi i mówi Panie, powiedz jej, żeby mi pomogła, czy to Cię nic nie interesuje, że ja tu sama biegam przy tym obiedzie? Czyli zobaczcie, ona przychodzi ze swoim życiem do Pana Boga, przychodzi ze swoją siostrą, czyli przychodzi z relacją z tą siostrą i mówi zrób coś, żeby w tej relacji było inaczej. Mówi zobacz, bo ona mi nie pomaga. To jest tak, jak my przychodzimy do Pana Boga i mówimy Panie Boże, bo mój mąż nie robi tego, co trzeba, weź go zmień. Albo źle mnie traktuje, weź go zmień. I uwaga, nie ma nic złego oczywiście w takiej modlitwie. Tylko zobaczcie, modlitwa drugiej polega na czymś innym. Modlitwa Maryi nie polega na tym, że mówi Panie Jezu, ustaw mi relację z moją siostrą, tylko napisane, usiadła u Jego stóp i słuchała Go, czyli nie mówiła, że czegoś chce, nie mówiła, że potrzebuje ingerencji w swoje życie, tylko siadła przed Nim i powiedziała mów, co chcesz, rób, co chcesz, zajmij się w moim życiu tym, co chcesz, nie powiem Ci, czym masz się zająć, możesz robić, co chcesz, ja po prostu posłucham, gdzie mnie nakierujesz. Kochani, jak się okazuje, jedna postawa serca jest gotowa na przyjęcie łaski Bożej, druga nie. Wbrew pozorom, ta, która tak nawija Panu Bogu o naszym życiu, wcale nie jest gotowa na przyjęcie Jego łaski. My tak czasami myślimy, nie? Przecież Boże, no przecież tyle się modlę, cały czas Panu Bogu mówię o tym, gdzie mam potrzeby, że potrzebuję Jego pomocy, przychodzę do Niego z tym, czemu On mnie nie słucha? Marto, marto, troszczysz się i niepokoisz o wiele. Kochani, czy możecie swoją modlitwę zdefiniować tym zdaniem, że wy się na modlitwie troszczycie i niepokoicie o wiele? A zobaczcie, tak często wygląda nasza modlitwa, nie? Że my się na modlitwie troszczymy i niepokoimy o wiele. O dzieci, o problemy, o małżeństwa nasze, o rodziny, o sytuacje, o kredyty, o pieniądze. I uwaga, to są wszystko oczywiście realne troski. Ale Pan Jezus mówi troszczysz się i niepokoisz o wiele, a potrzeba mało, albo tak naprawdę tylko jednego. Ona, kiedy usiadła i o nic nie prosiła, o nic się nie troszczyła, tylko powiedziała mów, co chcesz, działaj, gdzie chcesz, rób, co chcesz w moim życiu, to Ona obrała najlepszą cząstkę. Kochani, tak naprawdę serce otwarte na Pana Boga to jest takie serce, które Mu nie mówi, co ma robić, które Mu nie mówi, jak ma działać. Kochani, to oczywiście nie znaczy, proszę, żebyście mnie dobrze zrozumieli, to nie znaczy, że Panu Bogu nie można opowiedzieć o naszych sprawach, to nie znaczy, że Panu Bogu nie wolno mówić o naszych sytuacjach uwaga, kochani, ale On naprawdę o tym wszystkim wie. I tym bardziej, kiedy mówiąc Mu o swoim życiu, mówiąc Mu o swoich problemach, jednocześnie mówisz Mu, co ma zrobić, to nie pozwalasz być Mu Bogiem. On znacznie lepiej od ciebie wie, co ma zrobić. On znacznie od ciebie lepiej wie, w jaki sposób trzeba ci pomóc. I tak, mówmy Mu o naszym życiu, to jasne, ale bez przesady. Znacznie częściej szukajmy postawy Marii, gdzie przychodzimy do Pana Boga i mówimy Panie Boże, przecież wiesz, jakie mam problemy, wiesz, co się w moim życiu dzieje, no to ja sobie z Tobą teraz pobędę, ja sobie z Tobą posiedzę, ja chcę z Tobą poprzebywać, chcę na Ciebie popatrzeć, chcę się napełnić Twoją obecnością, chcę się napełnić Twoim światłem. Jak to mówi ksiądz kardynał Krajewski, chce się opalać przed Najświętszym Sakramentem, po prostu niech mnie tu opali Twoje słońce, a Ty zrobisz, co będziesz chciał, jak będziesz chciał, jak Ci się będzie podobało. Kochani, kiedy Pan Bóg spotyka takie serce, zauważcie, natychmiast rusza, żeby w tym sercu działać. Natychmiast wskrzesi Łazarza, bo to serce Mu nie przeszkadza, to serce Mu nie mówi, to serce Mu nie dyktuje, to serce to jest takie, jak Jego serce. W sensie Jego względem Ojca. On ma takie serce. Kochani, ja wiem, że to jest trudne, bo przeżywamy różne okropne, trudne rzeczy w życiu no i bardzo chcemy pomocy i bardzo chcemy żarliwie do Pana Boga wołać, żeby nam pomógł. I tak jak mówię, nie chodzi o to, żeby tego nie robić, tylko niech to nie będzie sedno naszego bycia z Nim. Marta, mimo że bardzo się troszczyła, to się okazało, że była zamknięta na Jego działanie, bo ona wiedziała, jaka ma być ta troska Pana Boga. Maria, mimo że mogłoby się wydawać, nie bardzo się troszczyła, bo o niczym nie gadała, okazało się, że ma otwarte serce na Pana Boga. Nauczmy się otwartego serca względem Boga. Moi drodzy, moi kochani, bardzo wam serdecznie dziękuję za to kolejne spotkanie i bardzo się z niego, jak zawsze, cieszę. Mam nadzieję, że będzie wam jakoś pomocne. Serdecznie was zapraszam na Tauron Arena 6 października. Ciągle mamy mnóstwo miejsc, kochani, jeżeli tylko macie czas i chęć, dołączcie, spotkajmy się, pomódlmy się wspólnie. W opisie pod filmem znajdziecie linki do tego wydarzenia. Ściskam, pozdrawiam, błogosławię i do zobaczenia już za tydzień. Z Bogiem, papaaa...