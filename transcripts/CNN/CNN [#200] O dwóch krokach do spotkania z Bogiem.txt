 Dzień dobry, szczęść Boże, dobry wieczór, moi drodzy, witam was bardzo serdecznie w naszym kolejnym niedzielnym spotkaniu z cyklu CNN, czyli kazanko do okienka, niedzielne komentowanie czytań. Posłuchajcie proszę Ewangelii z Mateusza, taką mamy dzisiaj, którą czytamy właśnie w dzisiejszej liturgii. Taki mamy dzisiaj tekst. Jezus powiedział do arcykapłanów i starszych ludu. Co myślicie? Pewien człowiek miał dwóch synów. Zwrócił się do pierwszego i rzekł. Dziecko, idź i pracuj dzisiaj w winnicy. Ten odpowiedział, idę, panie, lecz nie poszedł. Zwrócił się do drugiego i to samo powiedział. Ten odparł, nie chcę. Później jednak opamiętał się i poszedł. Który z tych dwóch spełnił wolę ojca? Mówią mu ten drugi. Wtedy Jezus rzekł do nich. Zaprawdę powiadam wam, celnicy i nierządnice wchodzą przed wami do Królestwa Niebieskiego. Przyszedł bowiem do was Jan, drogą sprawiedliwości, a wy mu nie uwierzyliście. Uwierzyli mu zaś celnicy i nierządnice. Wy patrzyliście na to, ale nawet później nie upamiętaliście się, żeby mu uwierzyć. Moi drodzy, mogłoby się wydawać, że to jest taka jedna z mniej znaczących przypowieści Pana Jezusa. To nie jest jedna z tych najsłynniejszych historii, tak? O nie wiem... Samarytaninie, o Synu Marnotrawnym, o zgubionej owcy i tak dalej. Taka przypowieść, która oczywiście fajna i ważna, ale nie jest w kanonie takich najważniejszych. Mam takie przekonanie, że to, kochani, jest jeden z najważniejszych tekstów Pana Jezusa. Jeżeli go dobrze nie zrozumiemy, to się nie zbawimy. Jeżeli dobrze nie zrozumiemy, o czym Pan Jezus tu mówi, to będzie problem ze stanięciem przed Bogiem. Już tłumaczę, dlaczego tak jest. Kochani, z pozoru, tak na pierwszy rzut oka wydaje się ta Ewangelia, ta przypowieść, to porównanie Pana Jezusa o tych dwóch synach bardzo proste, nie? Że jakby można mówić, że coś się zrobi i tego się nie robi no i to jest po prostu oszukaństwo i to się Panu Bogu nie podoba. No i można nie bardzo mieć ochoty, ale potem się można nawrócić i generalnie, kiedy się to zrobi, czyli jednak, kiedy się robi, to jest dobrze i Panu Bogu to się podoba. Kochani, to oczywiście prawda, bo o tym jest ta przypowieść, ale w niej jest ukryte coś dużo, dużo więcej. Ja to rozumiem w następujący sposób, bo to jest coś, co ja bardzo dobrze znam z własnego życia. Kochani, nie wiem, czy też macie takie podobne doświadczenie, ale ja odczuwam ogromny dyskomfort między tym, co ja o sobie myślę, ewentualnie co ja myślę, że mogę być jakiś, a tym, jak jest naprawdę. To zdanie dla mnie tego pierwszego syna, bo ja zdecydowanie znacznie bardziej jestem tym pierwszym synem, no niestety, to zdanie, gdzie on mówi tak, oczywiście pójdę, a potem tego nie robi, to jest, kochani, takie zdanie u mnie, gdzie ja ciągle myślę, że ja się nawrócę, ja się zmienię, ja będę świętszy, ja powalczę z grzechami, od jutra naprawdę pójdę na dietę, od jutra zajmę się moim lenistwem, od jutra naprawdę się biorę za robotę i te zadania, które mam do wykonania, to ja je wszystkie wykonam i jutro mam dokładnie takie same myśli i zdania. Czyli w sensie ten rozdźwięk między tym, jak ja siebie widzę, albo jak próbuję się widzieć, albo jak ja się planuję, bo to jest chyba w ogóle u mnie najważniejsze, czyli jaki ja mam plan, jaki ja będę, a tym, jak jest naprawdę, to między jednym, a drugim jest ogromny rozdźwięk. I, kochani, to jest właśnie ten pierwszy syn. Tu nie chodzi tylko o to, że to jest ktoś, kto mówi dobrze zrobię, a nie zrobię, tylko to jest ktoś, kto żyje w takim poczuciu jakby nieustannego projektowania siebie, że on jest tym kimś, kto robi, kiedy de facto nie jesteśmy. Kochani, chciałbym was bardzo zaprosić, żebyście się dzisiaj przyjrzeli takiemu swojemu właśnie rozdźwiękowi, bo jestem przekonany, że każdy go jakoś ma. Ja naprawdę mam takie wyobrażenia o tym, jak ja bym się mógł nawrócić, jak ja bym się mógł zmienić, że to w ogóle tylko i wyłącznie na ołtarze mnie trzeba dać. Na ołtarze uwielbiać po prostu i chwalić, jaki ja to mógłbym być niezwykły. Tylko, że ja tego nie robię. Ja ciągle żyję tymi własnymi obietnicami, własnymi marzeniami, własnymi planami, co ja zrobię, własnymi oczekiwaniami, jaki będę, tylko ja tego nie robię, tylko żyję tymi planami. I kochani, to jest właśnie pierwszy syn. Natomiast jaki jest drugi syn? Kochani, pierwszą rzeczą w tym drugim synu nie jest wcale to, że on w końcu zrobił. Nie. Pierwszą rzeczą jest to, że nie udawał. To jest jego, kochani, pierwsza zaleta. Oczywiście, że bardzo ważne będzie to, że on potem zrobił to, o co został poproszony. To jasne. Ale drogą do tego, żeby to zrobić najpierw było się przyznanie, że on tego nie chce robić. Czyli, że on nie jest kimś, kto jest gotowy na robienie tego. Że on nie jest kimś, kto się już widzi jako nawróconego, zmienionego, gotowego do wypełnienia woli Bożej. Tylko, kochani, tak to odczytuję tę przypowieść Pana Jezusa, że pierwszej rzeczy, której Pan Jezus szuka w człowieku, to jest po prostu Jego prawda o nim. Kochani, to jest w ogóle bardzo ważne w budowaniu jakiejkolwiek relacji. Zauważcie, przełóżcie sobie tam jakieś takie relacje między ludźmi, nie? Nie jest zupełnie możliwe zbudowania relacji z drugim człowiekiem, w sensie prawdziwej, relacji, która satysfakcjonuje, relacji, która da ci poczucie, że jesteś kochany. Nie jest możliwe zbudowanie tego, że wam to mówiłem tysiące razy, bo to w ogóle oczywiste, kiedy nie stajesz przed drugim człowiekiem prawdziwy, taki, jaki jesteś. My się oczywiście tego bardzo boimy, nie? Boimy się, że jak ktoś zobaczy prawdę o nas, to nas nie będzie kochał. I to się w ogóle może zdarzyć. Rzeczywiście, jak ktoś kiedy zobaczy, jacy jesteśmy naprawdę, to powie... to mi nie odpowiada. Taki człowiek, jak ty, nie jest dla mnie jakby właściwym obiektem do kochania, nie? I tego się boimy. Dlatego bardzo często gramy, bardzo często próbujemy, to nawet nie chodzi o jakieś świadome kłamstwo, tylko po prostu próbujemy się pokazać z lepszej strony, że na przykład bierzemy jakieś swoje lepsze cechy i je wyolbrzymiamy, albo je po prostu wystawiamy do pierwszego rzędu, tak, żeby nie było widać tych innych, nie? Czyli żeby ktoś miał taki wykrzywiony trochę obraz nas. Kochani, tak się nie da zbudować żadnej relacji. Tak się nie da zbudować żadnej miłości. Ktoś cię będzie kochał i ty będziesz mieć doświadczenie tego, że jesteś kochany tylko wtedy, kiedy będziesz wiedzieć, że ktoś kocha ciebie. Ja nie potrafię zrozumieć takich ludzi, bo spotykam takich ludzi czasem, którzy grają przed drugą osobą i mówią mi -"Ojcze, ale ja przynajmniej dzięki temu czuję się kochany." A ja mówię -"Ale jak się czujesz kochany? Przecież ten ktoś nie kocha ciebie. Ten ktoś kocha to wyobrażenie, które mu dałeś. Ten ktoś kocha to projekcję, ten projekt. On nie kocha ciebie. Jakby nie uwierzy nigdy, że cię satysfakcjonuje to, że ten ktoś kocha, ale to, co mu przedstawiasz, a nie ciebie naprawdę." I kochani, oczywiście, bo my jesteśmy mistrzami również samooszukiwania siebie, nie? Właśnie, bo my myślimy, że ten nasz projekt to jesteśmy my. I dlatego nagle, powiem tam, po wielu latach się okazuje, że zostajemy z niczym. Kiedy się okazuje, że ten ktoś po prostu już nie kocha nas, dlatego że się wreszcie zorientował, jak jesteśmy naprawdę, tego czegoś, co mu przedstawiliśmy, też nie chce kochać, bo to jest nieprawdziwe, nas nie chce kochać, bo my tam pod tym jesteśmy zupełnie inni i nagle jest takie jedno wielkie rozczarowanie. Kochani, początkiem, początkiem każdej relacji, uwaga, a niebo, a bycie z Bogiem, a Królestwo Niebieskie to jest nic innego, jak relacja z Bogiem, to jest bycie z Nim, początkiem jest prawda. I kochani, pierwszy krok, który każdy z nas musi zrobić, ja wiem, że to, co dzisiaj do was mówię, to może nie jest jakaś bardzo pociągająca wizja czegoś fascynującego, ale, kochani, bez tego się nie zbawimy. Bez takiej roboty stanięcia w prawdzie, stanięcia, jaki jestem naprawdę, czyli kiedy Bóg mówi słuchaj, ja od ciebie wymagam tego i tego, chciałbym, żebyś w swoim życiu robił to i to, to umiejętność powiedzenia nie chcę. Umiejętność powiedzenia nie jestem gotowy na to. Czyli nieudawania, czyli nieoszukiwania siebie, nieoszukiwania Pana Boga, ale co my, kochani, zawsze wtedy robimy? My zawsze wtedy oszukujemy albo siebie, albo Pana Boga. Czyli albo próbujemy sami się po prostu zmusić do czegoś zwyczajnie, albo próbujemy, że tak powiem, Pana Boga zmusić, żeby Pan Bóg zdanie zmienił. Czyli próbujemy sobie wmówić Pan Bóg wcale tego nie chce. Pan Bóg na pewno patrzyłby na mnie z dużo większą, nie wiem... cierpliwością, pobażliwością, że na pewno te rzeczy, które mi się wydaje, że Pan Bóg albo Kościół mówi, że Pan Bóg chce, to one takie nie są, to jakby kłamstwo, kłamstwo, kłamstwo. Nie, pierwszą rzeczą, którą trzeba zobaczyć w tym Synu, to On stanął przed tatą, tata mówi -"Słuchaj, chciałbym, żebyś pracował w winnicy." A On mówi -"Nie chcę. Naprawdę mi się nie chce. Naprawdę to jest taka prawda o mnie w tej chwili, że nie jestem gotowy na to." Tylko uwaga, tu jest potrzebny teraz dalej drugi, bardzo ważny krok. Bardzo ważny krok. Kochani, nie wystarczy tylko przyjąć prawdy o sobie. Takie zdania, które czasem mówimy, nie? To jest takie zdanie, taki też zarzut trochę, że niektórzy mówią -"No Panie Boże, jakiego mnie stworzyłeś, takiego mnie masz." To jest prawda, ale to jest tylko pierwszy krok prawdy. I kochani, nie wystarczy zobaczyć prawdy o sobie, czyli nie wystarczy zobaczyć i nie chce mi się. To jest warunek konieczny. Jak tego nie zobaczysz, żyjesz w fałszu. Żyjesz w kłamstwie. Jesteś jak ten pierwszy Syn, który mówi -"Tak, tak, oczywiście, to wszystko zrobię." a tak naprawdę nie masz żadnej ochoty tego robić. Tak naprawdę nie chcesz w ogóle się poddać Panu Bogu. Nie chcesz z Panem Bogiem być, nie chcesz współpracować, nie chcesz się nawracać, nie chcesz porzucić z różnych rzeczy. Tylko mówisz, że tak będzie, a tak w ogóle nie będzie. To jest w ogóle kaplica wtedy. Wtedy nie ma drogi w ogóle do spotkania z Bogiem. Pierwszy krok jest taki, że trzeba Panu Bogu powiedzieć prawdę. -"Panie Boże, nie, nie umiem. Nie." A drugi krok, i on jest chyba jeszcze trudniejszy, ale muszą się odbyć obydwa. Drugi krok to jest nieustanne przebywanie z Panem Bogiem w takim kluczu -"No Panie Boże, dobra, nie chcę tego robić. Wiem, że Ty mówisz, że mam to robić. Nie chcę być taki. Wiem, że mówisz, że mam być taki. Wydaje mi się, że to mnie będzie ograniczało, krzywdziło, zabierze mi jakieś szczęście, dobro, a Ty mówisz, że jest odwrotnie. Że to mnie nie będzie ograniczało, nie będzie mnie to krzywdziło, nie zabierze mi to szczęścia. W związku z tym, Panie Boże, to ja zaczynam teraz szukać. To ja będę z Tobą gadał, to ja szukam dobrych ludzi, którym mogę zaufać, żeby mi coś wyjaśnili. To zacznę czytać, to będę zgłębiał Pismo Święte, to poszukam dobrego kierownika duchowego. W takim sensie, Panie Boże, wiem, że jesteś ode mnie mądrzejszy, nie będę Cię oszukiwał, że w tej chwili myślę tak, jak Ty, bo nie myślę, ale nie zatrzymuję się na tym. Czyli zaczynam szukać. Kochani, ten drugi krok może trwać długo. Zobaczcie, nie wiemy, kiedy ten Syn poszedł do tej winnicy, bo to jest tylko przypowieść. Może poszedł... nie wiem... w następnym sezonie. Nie wiemy, czy poszedł od razu. Jest na wstępie, że później, tak? Musiałbym w ogóle zobaczyć, bo nawet nie pamiętam, jakie tam jest użyte słowo. Przepraszam was, tylko zerknę tutaj, nie? Co tu mamy napisane? Ten powiedział nie chcę, później jednak się upamiętał i poszedł. Kiedy było to później? Nie wiemy. Bo wiem, że nam się kojarzy o późnym, czyli po pół godzinie, tak? Trochę pomyślał, pomyślał... kurde, głupio tak ojcu powiedzieć nie chcę, no to pójdę. Nie, a może jest tak, że w ogóle za rok dopiero poszedł. Że cały rok mówił, że nie będę u ciebie pracował. Ale potem może patrzył na tatę, który tam pracuje. Patrzył może, gadał z ojcem, czemu tam mamy pracować, tato? Jakby co z tego będzie? Nagle mu tata może wytłumaczył całą drogę tego, co dzięki temu się wydarzy. Jakie dobro się stanie temu synowi, kiedy pójdzie do pracy w tej winnicy. I potem się opamiętał, czyli zauważcie, jakby nastąpił taki proces w nim, cały proces, żeby zobaczyć, że może być inaczej. Kochani, i to jest droga do zbawienia. Droga do zbawienia to nie jest tak, jak niektórzy mówią no nawet jak nie wierzysz i tak dalej, to rób na siłę. Nie, kochani, to to nikąd nie prowadzi. Zmuszanie kogoś na siłę, żeby się modlił, zmuszanie kogoś na siłę, żeby chodził do kościoła, zmuszanie kogoś na siłę, żeby udawał, że wierzy w Pana Boga, kiedy nie udaje, to jest droga donikąd. Jeżeli prawda jest inna, to jest inna. I pierwszy krok to jest tę prawdę przyjąć. Uwaga! Drugi krok jest równie potrzebny. Ten pierwszy krok nie jest wystarczający. I tego nie mówię, że a... no to w takim razie zrezygnujmy, bo mi się nie chce. Nie, moi kochani. Drugi krok jest równie potrzebny. Jak jest drugi krok? Skoro mam takie przepuszczenie, że Pan Bóg jednak wie lepiej i jest ode mnie mądrzejszy, a ja mam takie głębokie przepuszczenie, a nawet bym powiedział, że mam taką pewność, że jest na pewno ode mnie mądrzejszy i na pewno wie lepiej, to szukam. To szukam, to badam, to próbuję zrozumieć, dlaczego mi to taki opór sprawia, dlaczego ja nie chcę czegoś zrobić. Kochani, dla ludzi prawdziwych, dla ludzi szczerych zawsze będzie droga, że to odkryją. Odkryją, dlaczego nie chcą tego robić, dlaczego nie chcą nad tym głosem pójść. Odkryją, jakie jest kłamstwo w ich głowie albo w ich sercu, albo od kogoś innego, które im pokazuje, że to będzie coś niedobrego. Kochani, dlatego że Pan Bóg zawsze chce dobra dla nas. Jeżeli my nie chcemy tego robić, to znaczy, że źle to widzimy. I uwaga... nie należy się przymuszać, żeby widzieć inaczej, tylko należy szukać, żeby rzeczywiście zobaczyć, że może jest inaczej. Kochani, wiem, że to, o czym dzisiaj mówię, to jest trudne, ale to jest bardzo ważna droga duchowe wędrówki. Bez niej nie wejdziemy do nieba. Pan Jezus tu mówi o czymś strasznie istotnym. Mówi o prawdzie stawania przed Nim i prawdzie poszukiwania tego, jak Pan Bóg chce nas prowadzić, co nam proponuje. Inaczej, kochani, jesteśmy jak te jakieś po prostu... nie wiem... albo automaty, które robią, co im się każe, albo robimy po prostu wszystko po swojemu, a to też donikąd nie doprowadzi. Te dwa kroki... prawda, nawet gdyby ona była nieprzyjemna u nas i nawet gdyby ona była taka, że się sprzeciwia Panu Bogu. Prawda, że tak jest. I dopiero potem, kiedy nie będziemy udawać, kiedy przestaniemy oszukiwać, kiedy przestaniemy grać, to szukamy... a może jest inaczej? A może muszę przejść naprawdę długą drogę? Czasem to może trwać, kochani, lata, aż dojdziemy... kurczę... jest inaczej. I teraz to widzę. I teraz mogę pójść do winnicy. Bardzo, bardzo, bardzo ważny temat. Moi drodzy, moi mili, bardzo wam dziękuję za kolejne spotkanie, bardzo wam dziękuję, żeśmy po raz kolejny pozmagali się ze Słowem trochę, bo mam nadzieję, że to jest czasem również zmaganie się ze Słowem, żeby ono do nas dotarło. Mam nadzieję, że te moje komentarze, choć trochę wam w tym pomagają. Na dzisiaj, moi drodzy, to by było tyle. Ściskam was bardzo, bardzo was pozdrawiam, bardzo was błogosławię i do zobaczenia za tydzień w kolejnym CNN. Z Bogiem, miejcie się najlepiej na świecie. Błogosławię. Paaa...