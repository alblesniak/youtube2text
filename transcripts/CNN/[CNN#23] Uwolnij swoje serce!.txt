 Dzień dobry, szczęść Boże, dobry wieczór. Moi kochani, witajcie bardzo serdecznie w kolejnym, niedzielnym kazaniu do okienka, czyli w CNN. Serdecznie zapraszam najpierw do Ewangelii. Dzisiaj w Ewangelii mamy wersję dłuższą i krótszą, w sensie witurgii. Oczywiście przeczytamy sobie dłuższą, bo Ewangelii nigdy za wiele. Proszę, posłuchajcie. Z Ewangelii według św. Mateusza. Jezus powiedział do swoich uczniów. Nie sądźcie, że przyszedłem znieść prawo albo proroków. Nie przyszedłem znieść, ale wypełnić. Zaprawdę bowiem powiadam wam, dopóki niebo i ziemia nie przeminą, ani jedna jota, ani jedna kreska nie zmieni się w prawie, aż się wszystko spełni. Ktokolwiek więc zniósłby jedno z tych przykazań, choćby najmniejszych i uczyłby tak ludzi, ten będzie najmniejszy w Królestwie Niebieskim. A kto je wypełnia i uczy wypełniać, ten będzie wielki w Królestwie Niebieskim. Bo powiadam wam, jeśli wasza sprawiedliwość nie będzie większa niż uczonych w Piśmie i faryzeuszów, nie wejdziecie do Królestwa Niebieskiego. Słyszeliście, że powiedziano przodkom, nie zabijaj, a kto by się dopuścił zabójstwa, podlega sądowi. A ja wam powiadam, każdy, kto się gniewa na swego brata, podlega sądowi, a kto by rzekł swemu bratu raka, podlega wysokiej radzie, a kto by mu rzekł bezbożniku, podlega karze piekła ognistego. Jeśli więc przyniesiesz dar swój przed ołtarz i tam sobie przypomnisz, że brat twój ma coś przeciw tobie, zostaw tam dar swój przed ołtarzem, a najpierw idź i pojednaj się z bratem swoim. Potem przyjdź i dar swój ofiaruj. Pogódź się ze swoim przeciwnikiem szybko, dopóki jesteś z nim w drodze, by cię przeciwnik nie wydał sędziemu, a sędzia dozorcy, i aby nie wtrącono cię do więzienia. Zaprawdę powiadam ci, nie wyjdziesz stamtąd, dopóki nie zwrócisz ostatniego grosza. Słyszeliście, że powiedziano, nie cudzołóż, a ja wam powiadam, każdy, kto porządliwie patrzy na kobietę, już się w swoim sercu dopuścił z nią cudzołóstwa. Jeśli więc prawe twoje oko jest ci powodem do grzechu, wyłup je i odrzuć od siebie. Lepiej bowiem jest dla ciebie, gdy zginie jeden z twoich członków, niż żeby całe twoje ciało miało być wyrzucone do piekła. Jeśli prawa twoja ręka jest ci powodem do grzechu, odetnij ją i odrzuć od siebie. Lepiej bowiem jest dla ciebie, gdy zginie jeden z twoich członków, niż żeby całe twoje ciało miało iść do piekła. Powiedziano też, jeśli ktoś chce oddalić swoją żonę, niech jej da list rozwodowy, a ja wam powiadam, każdy, kto oddala swoją żonę, poza wypadkiem nierządu, naraża ją na cudzołóstwo, a kto by oddaloną wziął za żonę, dopuszcza się cudzołóstwa. Słyszeliście również, że powiedziano przodkom, nie będziesz fałszywie przysięgał, lecz dotrzymasz Panu swej przysięgi, a ja wam powiadam, wcale nie przysięgajcie, ani na niebo, bo jest stronę Boga, ani na ziemię, bo jest podnóżkiem stóp Jego, ani na Jerozolimę, bo jest miastem wielkiego króla. Ani na swoją głowę nie przysięgaj, bo nawet jednego włosa nie możesz uczynić białym albo czarnym. Niech wasza mowa będzie tak, tak, nie, nie, a co nad to jest, od złego pochodzi. Moi drodzy, bardzo długa ta Ewangelia oczywiście, ale i tak mam nadzieję, że ją przeczytacie dzisiaj jeszcze jakieś 15 tysięcy razy. Przyznam szczerze, że ja, kiedy tę Ewangelię w tym tygodniu sobie przez cały tydzień czytałem, to po prostu mam takie bogactwo różnych wątków i myśli w głowie, że absolutnie nie wiem, czy się ogarnę w tym kazaniu. Więc jeśli będzie wielki chaos, to proszę wybaczyć, ale mam nadzieję, że zobaczycie pewną jedną prostą linię, która nas przez to przeprowadzi, bo to, co tu jest napisane, to są niesamowite rzeczy. Kochani, to jest oczywiście fragment kazania na górze. Warto to czytać w całości, wszystkie te rozdziały, które otaczają ten fragment, ale skupmy się oczywiście na tym. Moi drodzy, chciałbym wyjść od takiego spostrzeżenia, które będzie dla nas pewnego rodzaju wyskocznią, trampoliną. Bardzo często można słyszeć, kiedy się szczególnie rozmawia z ludźmi takimi trochę spoza Kościoła albo takimi, którzy nie do końca z Kościołem się zgadzają, szczególnie w różnych moralnych sprawach, którzy mówią tak, że Pan Jezus to uczył miłości, uczył, żeby kierować się sercem, żeby we wszystkim zadawać sobie pytanie o miłość, żeby to Ona rządziła między ludźmi, a Kościół to jest taki zupełnie inny. Powprowadzał te wszystkie zasady, te zakazy i teraz nie wolno kochać. Ile razy słyszałem, że... ale przecież to, co ja do kogoś czuję, to jest miłość. I to nieistotne w ogóle, jaka ona jest, do kogo jest i w jakich jest warunkach, ale przecież Jezus nie może nie pochwalać miłości. I kochani, bramboże, nie mówię tego, żeby tu kogokolwiek oskarżać o coś, nie o to mi chodzi, tylko myślę, że bardzo często łapiemy się na tym, że mamy Pana Jezusa za kogoś takiego właśnie, kto uwolnił ludzkie serca, kto uwolnił ludzką miłość, kto tak naprawdę uczył ludzi miłości, a myśmy to w Kościele przyrobili na coś innego. I to, że w ogóle czasem to w Kościele robimy, to jasne, tylko że ja myślę, że problem polega na czymś innym. My zupełnie nie rozumiemy tego, na czym polega miłość według Pana Jezusa. Że kiedy On mówi o miłości i kiedy my mówimy o miłości, kiedy On mówi o uwolnieniu serca i kiedy my mówimy o uwolnieniu serca, to mówimy o dwóch różnych kontynentach, to mówimy po prostu o dwóch różnych galaktykach. I właśnie dlatego ta Ewangelia, te fragmenty, które czytamy teraz w tę niedzielę, w Kościele, te fragmenty kazania na górze, to jest coś tak wyzwalającego, bo to naprawdę burzy te nasze wyobrażenia i pokazuje, o co chodzi Panu Jezusowi. Zacznijmy od początku. Kochani, zobaczcie, mamy takie zdanie, które często budzi pewne kontrowersje, kiedy Pan Jezus mówi Nie przyszedłem znieść prawa i proroków i nic się nigdy nie zmieni, ani Jota, czyli najmniejsza litera w alfabecie hebrajskim, ani kreska się nie zmieni, a ktokolwiek by to zmieniał, co jest w prawie, to w ogóle będzie najmniejszy w Królowej Scenie Niebieskiej, w ogóle po prostu psuje coś. Jednocześnie wiemy, że Pan Jezus przecież bardzo wiele zakazów, bardzo wiele przykazań Starego Testamentu nie respektował. Więc jakby o co tu chodzi? Na czym polega to zdanie Nie przyszedłem znieść, ale przyszedłem wypełnić? Otóż, moi drodzy, Jezus to tłumaczy doskonale na tych przykładach, które dzisiaj Pan Jezus podaje. Czyli pokaże wam teraz na poszczególnych różnych przykazaniach, na poszczególnych zasadach, wybiorę te takie najbardziej, że tak powiem, ważne, bo Jezus nie mówi o wszystkich, wybiorę te kilka najważniejszych i pokażę wam, na czym polega według mnie nie znoszenie, ale wypełnianie. Otóż, najkrócej mówiąc, zaraz to wszystko oczywiście wytłumaczę, Jezus mówi tak. W przykazaniu, w danej zasadzie, w danym prawie, które istniało w Starym Testamencie, które istnieje w Nowym Testamencie, we wszystkich przykazaniach kościelnych, które potem będą, należy znaleźć Jego sedno, należy znaleźć to, o co w tym przykazaniu chodzi. I jedyne, co jest potrzebne, to żyć według tego, o czym mówi to przykazanie. Czyli nie żyć według prawa, tylko żyć według tego, co jest w samym środku tego przykazania. Na chwileczkę to będziemy sobie tłumaczyć. Kochani, to jest jedna z najważniejszych, jeśli w ogóle nie najważniejsza w ogóle rzecz w przyjmowaniu chrześcijaństwa. Dlatego, że większość z nas, ludzi kościelnych, ale nie tylko, my ciągle jesteśmy ludźmi przykazań i prawa, a nie tego, na czym polega wypełnianie przykazań i prawa. Dlatego, że my bardzo często myślimy, że wypełnić przykazanie i prawa, to jest po prostu go przestrzegać. I stąd się potem biorą takie spowiedzi, gdzie ktoś mówi nikogo nie zabiłem, nikogo nie okradłem, nie zradziłem swojej żony, więcej grzechów nie pamiętam. To jest dokładnie to, o czym mówi Pan Jezus. To jest wierność prawu, a nie temu, co się kryje pod prawem. Już sobie, moi kochani, tłumaczymy, w czym rzecz. Zobaczcie, jakie Pan Jezus podaje przykłady. Jezus mówi tak. Mamy takie przykazanie, nie zabijaj. Czyli mamy takie przykazanie, które mówi, że mamy nie odbierać życia komuś drugiemu. I teraz Jezus mówi tak. A ja wam mówię, to przykazanie w ogóle jest do niczego. I nie chodzi o to, że ono jest nieważne, tylko tak rozumiane, tak wyrażone, o niczym nie mówi. Jezus mówi, to, co jest ważne, to jest twoje serce względem drugiego człowieka. Mówi, o to chodzi w tym przykazaniu. Mówi, jeśli powiesz komuś raka, to jest w ogóle bardzo piękne słowo, raka znaczy tak prawie, że dosłownie pusta głowo. Czyli w takim sensie, ty jesteś w ogóle kretynem, debilem, jesteś głupi, ty się na niczym nie znasz w ogóle, ja jestem od ciebie 300 razy mądrzejszy. Co to znaczy? Jezus mówi tak, jeżeli w twoim sercu, nawet nie musisz tego mówić, ale jeśli w twoim sercu, a czasem w języku, myślisz sobie, jestem mądrzejszy od innych ludzi, jestem od nich lepszy, oni są w ogóle do niczego, to, co oni myślą, to jest beznadziejne, Jezus mówi, właśnie go zamordowałeś. O! Jezus jest znacznie bardziej radykalny niż to prawo, bo prawo wydawałoby się, że mówi, nie wolno komuś odebrać życia, a Jezus mówi, możesz w swoim sercu odebrać komuś życie na tysiące sposobów i mówi, to jest sedno tego przykazania. Tak, jakby Pan Jezus mówił, nie interesuje mnie to, czy kogoś zabiłeś, w sensie zamordowałeś fizycznie, czy nie. Kochani, nie oszukujmy się, to się zdarzy, oczywiście jakiejś tam ilości ludzi na świecie, ale nagminnie to wszyscy nie popełniamy morderstw, że kogoś mordujemy. Kochani, czy to znaczy, że to przykazanie nas nie dotyczy? No dotyczy, Jezus mówi, wypełnienie tego prawa polega na czymś znacznie, znacznie głębszym, na poszukaniu czegoś w sercu. Dalej Jezus mówi, macie takie prawo, nie cudzołóż, w sensie nie zdradzaj swojej żony, a ja ci mówię, jest coś dużo, dużo więcej. Jest w twoim sercu taka przestrzeń, gdzie albo twoje serce jest oddane twojej żonie całkowicie, że ona jest twoim światem, oczywiście zastrzeżeniami zdrowości, takiego podejścia i tak dalej, to jasne, ale albo ona jest w centrum twojej miłości, albo nie przestrzegasz tego przykazania. Nie interesuje mnie w ogóle, powie Pan Jezus, czy faktycznie zdradziłeś swoją żonę, czy nie. Nie interesuje mnie to, czy ją zdradziłeś w myślach, czy nie, coś znacznie więcej. Jezus mówi, jeżeli ona nie jest centrum twojego życia, jeżeli jej nie służysz, nie jesteś nieustannie dla niej, to cudzołożysz, nawet jeśli nie zdradzasz jej w żaden inny sposób. W ten sposób cudzołożysz. Jezus mówi, tak było w Starym Testamencie, takie wam dał prawo Mojżesz, że jak wam trochę nie szło w małżeństwie, to żeście oddalali swoje żony, a ja wam mówię, tego nie można zrobić. Serce polega na tym, że skoro oddajesz komuś serce, to to serce ma tam być na zawsze względem tego kogoś. Kochani, to jest niezwykłe. Jezus mówi o zupełnie czymś innym niż przykazania. Jezus mówi o zupełnie czymś innym niż prawo. Jezus mówi o naszym sercu. Jezus mówi o tym, jakie mamy serca. Dalej, albo może zostajemy jeszcze chwilę z tym oddalaniem żony, bo to jest w ogóle bardzo ciekawe. Nie wiem, czy zauważyliście w tym fragmencie, że Jezus tam mówi tylko o mężczyznach. Nie mówi, kto by oddalił swojego męża, tylko zawsze jest, kto by oddalił swoją żonę, albo jeżeli inny wziąłby tę żonę oddaloną za swoją żonę, to popełnia cudzołożyste. Czyli mówi tylko do mężczyzn. Co to się stało? Jezus ma po prostu niezwykłe serce i doskonale wie, co się dzieje w tamtym czasie. W prawie żydowskim oddalenie rozwodowe żony było tylko i wyłącznie po stronie męża. Mąż mógł to zrobić. Żona mogła ewentualnie, ale to była strasznie długa droga. Mąż mógł, jak mówi prawo żydowskie, tylko dlatego, że żona przypaliła obiad oddalić żonę. Naprawdę. Jezus natychmiast staje w obronie tych kobiet. Jezus natychmiast w tym przykazaniu staje w obronie tych, którzy chcą porzucać swoje żony. Oczywiście to nie znaczy, że nie dotyczy kobiet, które porzucają swoich mężów. Jasne. Tylko w tamtym czasie, kiedy była mowa, prawo dotyczyło, że jak bym powiem, krzywdziło nade wszystko kobiety, a nie krzywdziło mężczyzn. Dlatego Jezus mówi w kierunku mężczyzn. Kochani, z tym przysięganiem, które jest dalej, to jest niesamowite. Jezus mówi, co to znaczy to przysięganie. To jest takie coś, że próbujesz już ty sam sobie ustanowić pewne prawo. Czyli Jezus mówi, już nie tylko chodzi mi o te prawa, które są ustanowione w Piśmie Świętym, które są ustanowione w Starym Nowym Testamencie, tylko mówi, wy sami sobie nieustannie tworzycie pewne prawo. Bo na czym polega przysięga? Przysięga polega na tym, że ja sam siebie do czegoś zobowiązuję. Czy ja sam sobie mówię, na przykład, przez 40 dni nie będę coś robił. Jezus mówi, mnie takie coś nie bardzo interesuje, bo nie interesują mnie twoje zewnętrzne postanowienia i to, czy je wypełnisz, czy nie wypełnisz, będziesz zadowolony, czy je wypełniłeś, tylko interesuje mnie twoje serce. Czy naprawdę twoje serce się zmienia? I oczywiście, jeżeli jakieś prawo jest ci w tym pomocne, weź je, ale to zupełnie nie o to prawo chodzi. Kochani, nie wiem, czy rozumiecie, mam nadzieję, z tego, co wam mówię, na czym polega idea tego, co mówi Jezus. Jezus mówi, prawo mnie zupełnie nie interesuje. Nie dlatego, że ono nie jest ważne, tylko dlatego, że interesuje mnie to, co jest pod tym prawem, jaka jest idea tego prawa. A to znaczy, że kiedy Jezus mówi, przykazania i prawo to nie są rzeczy ważne, to nie mówi, kochajcie tak, jak chcecie. To nie mówi, kierujcie się zawsze sercem, bo nie chodzi o prawo. Nie o tym mówi Jezus. Jezus mówi znacznie radykalniejsze rzeczy. Jezus mówi, twoje serce ma być całkowicie oddane tej osobie, którą kochasz, tej osobie, która jest twoim małżonkiem, twoją żoną, twoim mężem. Twoje serce ma być całkowicie tam oddane, mówi. To jest to przykazanie. Uwaga! Z tego to się małżonkowie będą do końca życia spowiadać, bo to nie chodzi o wierność, brak cudzoustwa, tylko o to, czy całe swoje życie rzuciłeś na kolana przed twoją żoną. Tu o to chodzi w tym przykazaniu. Jezus mówi, że mamy nieustannie nie traktować drugich ludzi jako gorszych, głupszych, beznadziejniejszych od siebie. Ludzie, ja się będę do końca życia z tego spowiadał. I to nie chodzi o to, czy ja kogoś nie zabiję, bo, miejmy nadzieję, nie zdarzy mi się nikogo, na razie mi się udało nikogo nie zabić, chociaż były takie momenty, że byłem już na granicy, ale, miejmy nadzieję, do końca życia mi się uda nikogo nie zabić. Ale Jezus mówi, a mnie to w ogóle nie interesuje, Adaś. Mnie interesuje serce twoje, czy ono nigdy się nie wywyższa nad drugiego człowieka, bo uznajesz go za głupszego albo z mniejszą wiarą od ciebie, za bezbożnika. Jak powiesz komuś bezbożnik, to człowieku piekło, dlatego że twoje serce jest totalnie zamknięte na miłość nad tym drugiego człowieka. Że sam sobie, Adaś, nałożysz jakieś różne zasady, twoje różne przykazania wewnętrzne, będziesz miał tysiące zobowiązań, które sam sobie wymyślisz, bo chcesz być lepszy, doskonalszy, mówi Jezus, a mnie to nie interesuje. Adaś, mnie interesuje, czy naprawdę twoje serce będzie się zmieniało. I oczywiście, jeśli to ci będzie w czymś pomocne, to tak, ale to nie to jest ważne, tylko twoje serce. Kochani, tak ja wam podam dwa przykłady jeszcze. To jest takie wymyślone, totalnie wymyślone, ale jakby to było dzisiaj. Gdyby Jezus dzisiaj te słowa mówił względem Kościoła, który mamy, względem różnych praw, które mamy, to jakby to mogło wyglądać? To będzie tylko przykład. Jest takie przykazanie kościelne. Przynajmniej raz w roku się spowiadać i Komunię Świętą w okresie wielkanocnym przyjmować. Jest takie przykazanie. Jakby to dzisiaj powiedział Jezus? Powiedziałby tak. Napisano wam, przynajmniej raz w roku się spowiadać i Komunię Świętą przyjmować. A ja wam powiadam. Albo będziecie w nieustannej bliskości ze mną i albo będziecie się nieustannie karmić moim ciałem i moją krwią, albo wszyscy pomrzecie. Albo wasze życie nie będzie miało żadnego sensu w sobie. I teraz, co zrobi głupiec takim zdaniem, które by usłyszał? Aha, czyli Jezus mówi, że codziennie trzeba w takim razie chodzić na mszę i codziennie trzeba przyjmować Komunię Świętą i trzeba się spowiadać przynajmniej raz w tygodniu albo chociaż raz w miesiącu. Nie! To byłoby ustanowienie kolejnego prawa. Jezus nie o tym mówi. Jezus mówi, właśnie tu macie problem, że ustanawiacie prawo i wam się wydaje, że jak tylko prawo będzie przez was przestrzegane, to już wszystko jest ok. A Jezus mówi, mnie interesuje wasze serce. Jeżeli jakieś prawo wam w tym budowaniu serca pomaga, w ogóle super. Ale jeśli wam staje się przeszkodą, to trzeba jej odrzucić. W sensie znieść. Bo Jezus mówi, ja nie przyszedłem niczego znieść, tylko przyszedłem szukać z wami sedna tego prawa. Jeszcze jeden przykład wam podam, taki odnośnie różnych dyskusji, które kiedyś były na Languście. To będzie zapewne pierdoła, to nie będą jakieś ważne rzeczy. To dokładnie pokazuje, na czym polega właściwe i niewłaściwe odczytywanie prawa. Nie wiem, czy pamiętacie taką dyskusję, jest taka dyskusja w internetach o tatuażach, gdzie różni oczywiście ludzie, którzy wystrzegają się zagrożeń duchowych, w ogóle bardzo słusznie, mówią, ale jest jasno napisane w Piśmie Świętym, że nie będziecie sobie robić tatuaży. I moi drodzy, według tego, co mówi dzisiaj Jezus, to Jezus mówi tak, nie interesuje mnie to przykazanie, tylko interesuje mnie to, co jest pod tym przykazaniem. Czyli jakie jest sedno tego przykazania. A sedno tego przykazania polega na tym, żeby w żaden sposób nie dawać złemu duchowi siebie jako własności. Na tym polegało tatuowanie się kiedyś, w czasach, kiedy tamto przykazanie powstało, że człowiek przez tatuaż oddawał się złemu duchowi. I w takim sensie to przykazanie ma oczywiście sens, ale nie chodzi w nim o robienie bądź nierobienie tatuaży, bo nie o tym jest przykazanie, tylko przykazanie jest o tym, co jest pod tym. Czyli jakie serce jest pod tym. Jeśli twoje serce nie będzie przynależne do Boga, to nie ma żadnego znaczenia, czy będziesz miał tatuaż, czy nie będziesz miał tatuaża, bo ono nie jest przynależne do Boga. I tu jest twój problem. A jeśli twoje serce jest do Boga przynależne i tylko Jemu jest oddane, to znowu nie ma żadnego znaczenia, czy masz, czy nie masz tatuaż, bo twoje serce jest oddane. I trzeba tak rozumieć setki różnych zasad Starego Testamentu. One nie są głupie, one nie są nieaktualne. Jezus powiedział, że one się nigdy nie zmienią, tylko mówi, że przyszedłem je wypełnić. Czyli poszukać sedna tych przykazań, poszukać tego, co jest u źródła, jaka postawa serca jest u źródła. Kochani, co to znaczy? Jezus chce wyzwolić nasze prawdziwe serca, czyli takie serca, jakie nam stworzył Jego Ojciec, kiedy nas stwarzał. Jezus ma takie serce. To jest serce wolne, serce kochające, serce, które jest całkowicie oddane w miłości, ale właśnie według tego, co mówi prawo, tylko w tym źródle. Mam nadzieję, że to rozumiecie. Kochani, to jest niesamowite w ogóle, dlatego że ta Ewangelia dla mnie... bo mogło tak się wydawać... o na Boże, jak Jezus pozaostrzał te wszystkie rzeczy, to już, jak powiem, Jezus zrobił jeszcze gorzej niż Kościół, no bo Kościół mówi nie wolno tego, nie wolno tego, a Jezus mówi... człowieku, nawet jak spojrzysz nieczysto na kogoś, to już jest po robocie. Uwaga! Tylko Jezus w ogóle o tym nie mówi. Jezus nie nakłada kolejnego przykazania że nie wolno ci patrzeć na drugą kobietę, która nie jest twoją żoną, bo to jest kolejne przykazanie, które powoduje grzech. Jezus nie o tym mówi. Kochani, ta Ewangelia, wbrew pozorom, to jest niesamowita wiara Boga w to, jacy my jesteśmy. Czy wy czaicie, jak On w nas wierzy, że On mówi możecie mieć serca tak wolne, tak czyste, tak nieegoistyczne, tak nieosądzające, tak niegniewliwe, tak niepotrzebujące żadnych zewnętrznych zasad, tak po prostu wolne, że samo o siebie to serce mnie kocha i robi wszystko, co jest dobre, a unika wszystkiego, co jest złe, które jest jednoznaczne na wszystko, co dobre, tak, jednoznaczne na wszystko, co złe, nie. Tak, tak, nie, nie. O to chodzi w tych przykazaniach. Jezus wierzy, że mamy takie serca. Czemu wierzy? No bo sam je zrobił. Bo doskonale wie, jak nas stworzył. Kochani, i te wszystkie Jego zasady, całe to kazanie na górze, to mamy tylko fragment, to jest niesamowita opowieść o tym, jak jesteśmy niesamowicie wspaniali, jak Bóg wierzy, my w to nie wierzymy, a jak Bóg wierzy, że potrafimy tak niezwykle kochać. I kiedy my się zamykamy w kolejne prawa, w kolejne zakazy, w kolejne ustanowione rzeczy, które, no właśnie, stają się dla nas bożkami prawie, to zupełnie błądzimy w tym, co mówił Jezus. I w tym sensie Jezus rzeczywiście wyzwolił nasze serca i rzeczywiście totalnie po prostu zniósł wszelkie prawo, tylko zniósł wypełniając je, a nie znosząc je. Mam nadzieję, że rozumiecie tę różnicę, tę dystynkcję między jednym a drugim. Że nie chodzi mi o to, że nie ma tych przykazań, że nie ma tych praw, tylko że one nie są w swoich zasadach, w swoich sformułowaniach, w swoim brzmieniu, tylko one są w samym środku. One są tam, skąd się wzięły, czyli jaka postawa serca stoi za każdym z tych przykazań. I kochani, to wszystko Jezus podsumowuje genialnym zdaniem. Jeśli wasza sprawiedliwość nie będzie większa niż uczonych w Piśmie i Faryzeuszu, czyli jaka sprawiedliwość? Taka sprawiedliwość, która przestrzega wszystkich przykazań. Jezus mówi, mnie nie interesuje przestrzeganie tych przykazań. Tylko jeżeli nie będziecie mieli serca, który jest pod tymi przykazaniami, to psu na budę cała ta wasza sprawiedliwość. To jest taki też argument, ja bardzo często słyszę, że trzeba dużo ludziom mówić o piekle i o tym, że jak nie będą się nawracać i jak będą grzeszyć, to pójdą do piekła, bo to ich obroni przed tym, że może nie będą grzeszyć. I może się rzeczywiście zdarzyć, że ktoś usłyszy o tym, że jego grzechy prowadzą do piekła i to, co robi, prowadzi go na zatracenie i w ten sposób przestanie grzeszyć. Uwaga, co mówi Jezus? Nie wejdziecie do Królestwa Niebieskiego. On mówi, przestrzeganie przykazań, czyli nie robienie tego, czego nie wolno robić, nie wejdziecie do Królestwa Niebieskiego. Czyli ta droga, którą się czasem w Kościele słyszy, ale musimy ludziom mówić, jakie są konsekwencje grzechów i że pójdą do piekła. Czyli jeżeli ktoś nie popełnia grzechów dlatego, że chce przestrzegać prawa, bo się boi, że pójdzie do piekła, to nie wejdzie do Królestwa Niebieskiego, bo jego serce się wcale nie zmieniło. Tak, nie robi żadnych grzechów. I my mówimy, no właśnie, to dobrze, że chociaż nie robi tych grzechów. Jezus mówi, a mnie to w ogóle nie interesuje. Nie wejdziesz do Królestwa Niebieskiego. Czy wy to słyszeliście? Jeśli nie będziecie mieli większej sprawiedliwości, niż uczeni w Piśmie i w Faryzeusze, czyli ci, którzy przestrzegali i uczyli przestrzegać wszystkich przykazań. Jezus mówi, czyli jeżeli będziesz je przestrzegł, ale twoje serce nie pójdzie za nimi, to to, że nie popełnisz żadnego grzechu, nie daje ci żadnego wstępu do Królestwa. To jest niesamowita nowina. Bo Jezus mówi, interesuje mnie, człowieku, twoje serce i chce je uwolnić. Chce mu dać taką moc, żeby ono samo czyniło dobro, a unikało zła. Nie wiem, czy ja tego wszystkiego wam jakoś nie gmatwam. W mojej głowie to jest wszystko jasne. Przynajmniej tak mi się wydaje. A mam nadzieję, że wam to też jakoś rozjaśnię. Pomyślcie o tym, bo to jest niesamowite, jaki jest Jezus. Jak On genialnie te rzeczy robi. I dokładnie o to chodzi w Kościele. Oczywiście gubimy się w Kościele czasem i czasem to nie wychodzi tak, jak trzeba. Czasem rzeczywiście się skupiamy na jakichś prawach i przykazaniach i mówimy, że jeżeli tylko to robisz, to jest ok. Nie, nie jest. Jezus zawsze i do końca świata będzie się pytał o nasze serca, bo On chce te serca uwolnić. Uwolnić, ale właśnie w takim sensie. Nie w tym sensie, w jakim my często myślimy, że można robić, co chcemy i można kochać, jak się chce, bo Jezus przyniósł miłość. Nie, nie taką miłość przyniósł. Przyniósł taką miłość, o której mówią te wszystkie zasady i która jest ukryta tam na dnie tych zasad. I mamy poszukiwać właśnie tego sedna, tego źródła, bo tam są prawdziwe nasze serca. No, dzisiaj to już naprawdę długo było, nie? Mam w ogóle takie coś, bo zawsze, zanim zacznę gadać do okienka tutaj i sobie to wszystko tam przemyśliwuję, bo ja po prostu siedzę nad tym godzinami, nie? więc jakby to mi się wszystko w głowie jakoś tam tak mnie wsącza mi się w serce. I mam takie coś... Boże, ale to jest ekstra, ale im wyjaśnię, ale będą rozumieć. I potem mówię, jak powiem, to mam takie wrażenie Boże, po prostu mówiłem, mówiłem, zagmatwałem i nic nie powiedziałem. Nie umiem, no. Mam nadzieję, że tak jak zawsze Duch Boży będzie w tym wszystkim działał i zaja życie. No... To tyle. Ale było mi oczywiście przemiło z wami się spotkać. Widzimy się, mam nadzieję, za tydzień w kolejnym CNN. Serdecznie was pozdrawiam, z Bogiem, paaa... A... najlepszej niedzieli wam życzę oczywiście. Pa!