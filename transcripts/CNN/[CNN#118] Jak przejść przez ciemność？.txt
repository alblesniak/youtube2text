 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN i zapraszam na kazanko do okienka. Dzisiaj wam przeczytam pierwsze czytanie, oczywiście bardzo proszę, przeczytajcie wszystkie czytania, tym bardziej, że będę też mówił o Ewangelii, ale pierwsze czytanie z Księgi Rodzaju szczególnie nas dzisiaj zainteresuje. Jest ono następujące... Bóg poleciwszy Abramowi wyjść z namiotu rzekł Spójrz na niebo i policz gwiazdy, jeśli zdołasz to uczynić. Potem dodał Tak liczne będzie twoje potomstwo. Abram uwierzył i Pan poczytał mu to za zasługę. Potem rzekł do niego Ja jestem Pan, który ciebie wywiodłem z Urcha Ldejskiego, aby ci dać ten oto kraj na własność. A na to Abram O Panie mój Boże, jak będę mógł się upewnić, że otrzymam go na własność? Wtedy Pan rzekł Wybierz dla mnie trzyletnią jałowicę, trzyletnią kozę i trzyletniego barana, a nadto synogarlicę i gołębicę. Wybrawszy to wszystko, Abram poprzerąbywał je wzdłuż na połowy i przerąbane części ułożył jedną naprzeciw drugiej. Ptaków nie porozcinał. Kiedy zaś do tego miejsca zaczęło zlatywać się ptactwo drapieżne, Abram je odpędził. A gdy słońce chyliło się ku zachodowi, Abram zapadł w głęboki sen i opanowało go uczucie lęku, jak gdyby ogarnęła go wielka ciemność. A kiedy słońce zaszło i nastał mrok nieprzenikniony, ukazał się dym, jakby wydobywający się z pieca i ogień, niby gorejąca pochodnia i przesunęły się między tymi połowami zwierząt. Wtedy to właśnie Pan zawarł przymierze z Abramem, mówiąc Potomstwu Twemu daję ten kraj od rzeki Egipskiej, aż do rzeki Wielkiej, rzeki Eufrat. Moi drodzy, chociaż zacząłem od tego czytania z Księgi Rodzaju, bo do niego za chwileczkę wrócimy, to będzie taki nasz główny obraz, to jednak chciałbym zacząć od Ewangelii. Ewangelia dzisiejsza jest wam, przypuszczam, świetnie znana, bo to jest ta Niedziela w Wielkim Poście, kiedy się zazwyczaj czyta Ewangelię o przemienieniu Pana Jezusa na górze Tabor. Od tego sobie wyjdziemy, a potem wrócimy do Księgi Rodzaju. Moi drodzy, jest bardzo ciekawa rzecz związana z górą przemienienia, której nie można zobaczyć, kiedy się czyta tylko sam ten fragment Ewangelii o górze przemienienia. Mianowicie, żeby to zobaczyć, trzeba widzieć pewną szerszą perspektywę w Ewangelii, a szczególnie w Ewangelii św. Łukasza. Otóż, moi drodzy, jak się uważnie poczyta to, w jaki sposób Ewangelista Łukasz prowadzi dzieje Pana Jezusa, w sensie... w jaki sposób je opisuje, to widać, że góra przemienienia jest pewnym punktem zwrotnym. W sensie... pierwszy etap życia Pana Jezusa dzieje się do góry przemienienia, potem się właśnie wydarza to cudowne przemienienie i potem jest jakby drugi etap. Na czym to polega? Otóż etap, który się rozpocznie po górze przemienienia, to będzie etap jakby bardzo zintensyfikowanej już działalności Pana Jezusa bezpośrednio prowadzącej do krzyża. Można by sobie wręcz powiedzieć, że Pan Jezus z góry przemienienia pójdzie już na górę Golgoty. Do tej pory Pan Jezus, że tak powiem, krążył. Pan Jezus we wcześniejszej części Ewangelii działa głównie w Galilei, oczywiście też wychodzi w inne miejsca, ale jakby krąży po wielu miejscach tak jakby nie dochodzi do centralnego miejsca w Jerozolimie. Chociaż oczywiście bywał tam na pewno, tak jakby Jerozolima nie staje się Jego miejscem działalności, tylko Pan Jezus jest jakby z dala, jest na uboczu. Dzieje się bardzo wiele cudów, Pan Jezus się robi coraz bardziej znany, jest bardzo wiele zachwytu nad Panem Jezusem. Można by powiedzieć, że taki pierwszy okres takiego bardzo pozytywnego odbioru tego, kim Pan Jezus jest. Potem wydarza się góra tabor i wszystko, można by tak sobie powiedzieć, zaczyna się psuć. W sensie coraz więcej się pojawia głosów negatywnych, faryzeusze, uczeni w piśmie, arcykapłani zaczynają nastawać na życie Pana Jezusa, Jego droga staje się bezpośrednią drogą do Jerozolimy, gdzie, jak wiemy, Pan Jezus odda swoje życie. I kochani, jest taka bardzo ciekawa rzecz, taka interpretacja, która mówi, że Pan Jezus jakby wiedział, że może już pójść do Jerozolimy, może już pójść na krzyż, dlatego że doświadczył tego, co się stało na górze tabor. A co tam się stało? Najważniejsze są tam te słowa, które wypowiada Bóg Ojciec względem Pana Jezusa to jest mój Syn umiłowany, Jego słuchajcie, w Nim mam podobanie. W sensie tam Jezus po raz kolejny, oczywiście On zawsze miał tą świadomość, ale na górze tabor, w tym się dzieje to w jakiś taki bardzo uroczysty i specjalny sposób, Jezus jakby uzyskuje ponownie swoją tożsamość. Mówię, żebyście mnie dobrze rozumieli, nie chodzi oczywiście o to, że Pan Jezus ją stracił, tylko ona zostaje jakby znów bardzo mocno w Nim nazwana. Jezus doświadcza tego, czego nie doświadczał na co dzień. Pan Jezus na co dzień nie miał tego typu spotkania z Ojcem. Nie bez przyczyny jakby góra tabor jest czymś wyjątkowym. Tam jakby ten bezpośredni głos Ojca, to bezpośrednie takie potwierdzenie tożsamości Pana Jezusa jest bardzo mocne. Jakie to jest potwierdzenie? No takie potwierdzenie, że jest się umiłowanym przez Ojca, czyli Jezus wie, że jest Synem, wie, że jest dzieckiem, dzieckiem niezwykle kochanym, że jest w rękach swojego Ojca, że Ojciec ma w Nim totalne upodobanie, czyli jakby będzie Go strzegł, będzie miał Go jakby w swojej opiece. Niektóre komentarze mówią, że Pan Jezus jakby z tą wiedzą, z tym takim przekonaniem w sercu nie waha się już pójść do Jerozolimy. W takim sensie wie, jak to się skończy, ale jakby ta pewność tego, kim jest, ta pewność tego, że jest w rękach Ojca, że jest przez Niego tak bardzo kochany, daje Mu siłę i odwagę do tego, żeby pójść do Jerozolimy. Dlaczego to opowiadam? Mam nadzieję, że was nie zanudziłem. Kochani, coś bardzo podobnego dzieje się dzisiaj w Księdze Rodzaju w takim bardzo pięknym obrazie, tylko właśnie nie na przykładzie Pana Jezusa, czyli kogoś, no... kto jednak był człowiekiem, ale jednak był też Bogiem, natomiast u Abrahama, który był po prostu człowiekiem takim jak my. Co tam się dzieje? Zobaczcie najpierw drugą część tego czytania, które wam czytałem. Abraham jest w nocy w takim bardzo niepokojącym doświadczeniu. Zapada w jakiś taki sen. Kochani, sen często w Biblii jest takim obrazem pewnej śmierci, takiego duchowego zamknięcia się, zamrożenia. Abraham się jakby zamyka w takiej ciemności i, jak mówi zresztą bardzo konkretnie Księga Rodzaju, doznawał ogromnego lęku. I tam, w tej ciemności, dzieją się potem takie dosyć piekielne obrazy. Wydobywa się dym, przechodzi ogień między rozpołowionymi zwierzętami, leżą te po prostu zwłoki zwierząt. To jest taki dosyć mocny obraz. Taki obraz takiego właśnie lęku, strachu, ciemności, zadymienia, nie wiem... drogi do piekła jakby. Różnie się w ogóle interpretuje ten fragment. Abraham tam wchodzi w jakiś ogromny lęk, ogromną grozę. Co to znaczy? Abraham w tym miejscu jest takim obrazem człowieka, który wierzy w Pana Boga, który idzie za Panem Bogiem, ale doświadcza po prostu trudności, doświadcza ogromnych ciemności, tak jak Pan Jezus potem na krzyżu. Co Mu pozwala przez to przejść? Któż pozwala Mu przez to przejść, to to, co się wydarza wcześniej, czyli ten bardzo piękny moment, kiedy Pan Bóg wyprowadza Abrahama z namiotu, mówi mu, że Go wybrał i mówi mu, że ma dla Niego wielką misję. Kochani, nie wiem, czy jakby już czaicie taką pewną paralelę, takie podobieństwo do tego, co się tu dzieje. Pan Jezus przechodzi przez bardzo trudne doświadczenie krzyża i śmierci, dlatego że został wcześniej wyposażony przez Ojca w totalne doświadczenie miłości, w doświadczenie tego, że jest Jego Synem. Abraham przechodzi przez doświadczenie pewnej nocy ciemności, lęku, strachu, dlatego że wcześniej doświadczył ogromnego jakby takiej afirmacji ze strony Pana Boga -"Wybrałem cię, mam dla ciebie wielkie potomstwo, mam dla ciebie wielki kraj, który chcę ci dać, jakby błogosławię ci." Zobaczcie, że to jest bardzo podobny schemat. W takim sensie człowiek jest w stanie, w tym wypadku Abraham i człowiek, Pan Jezus, w tej swojej jakby ludzkiej naturze, jest w stanie przejść przez jakieś trudne doświadczenie, dlatego że wcześniej został upewniony w miłości, został upewniony w tym, kim jest. Zobaczcie, w tej scenie z Abrahamem, ja to bardzo kocham, jest taki ten moment, kiedy Pan Bóg zaprasza Abrahama, wtedy jeszcze Abrama, żeby Abram wyszedł z namiotu. Ja to kiedyś tak wyobrażałem, tak dosłownie, że Abram siedzi w takim namiocie, te namioty były robione ze skór zwierzęcych, tam może nie pachniało zbyt przyjemnie, w środku były też ogniska, często te namioty były bardzo zadymione i on siedzi taki zamknięty, nie widzi świata w tym dymie, w tym smrodzie, taki jakby bez perspektyw i Pan Bóg go prosi Abraham, wejdź na zewnątrz i spójrz w gwiazdy. Mówię mu Zobacz, ta mnogość, którą widzisz, to jest coś, co ja dla ciebie przygotowałem. Dla mnie to jest bardzo wzruszająca scena, w takim sensie Pan Bóg jakby moje serce zaprasza i Boga da się otwórz horyzont, jakby otwórz patrzenie, otwórz marzenia, otwórz wszystko, bo ja... ja to spełnię. Ja jestem twoim tatą, ja jestem twoim Bogiem, który cię poprowadza, nie bój się tego. I uwaga, potem, kiedy przychodzą trudne doświadczenia, to można je przejść tylko z jednego, jakby w jeden sposób, bo ma się to wcześniejsze doświadczenie i wie się, kiedy się wszystko ściemnia, kiedy zapada mrok, kiedy się robi bardzo trudno i ciężko, przecież zostałem wybrany, przecież On nie mógł mnie zostawić, przecież mnie przez to przeprowadzi. Kochani, taki dzisiaj obraz chciałbym wam zostawić z tych dwóch czytań, bo dla mnie to jest bardzo ujmujące, tylko w jakim sensie chcę go wam zostawić? Kochani, dlatego czasem zupełnie nie umiemy przejść różnych trudności życiowych. Nie radzimy sobie z dramatami, z jakimiś tragediami, nieszczęściami, chorobami, nie wiem... no takimi życiowymi po prostu wybojami, które się każdemu przydarzają, że jakby nie dbamy wcześniej o to, żeby doświadczyć tego, czego doświadczył Abraham z Panem Bogiem, czego doświadczył Pan Jezus ze swoim Ojcem. Powiecie No ale jak ja mogę tego doświadczyć? No prosto... przez budowanie w modlitwie relacji z Bogiem. Jeżeli się nauczysz być z Panem Bogiem na adoracji, być w Jego Słowie, być w słuchaniu tego, co On do ciebie mówi, czyli jakby przestaniesz tylko być kimś, to wypełnia jakieś praktyki, to wypełnia jakieś obowiązki religijne, że naprawdę szukasz spotkania z Bogiem, szukasz... nasłuchujesz Jego Słowa, to w tym nasłuchiwaniu będziesz mieć to doświadczenie umiłowania. Mnie, kochani, to doświadczenie umiłowania bierze się dokładnie stąd. Jakby... jeżeli tylko trwam na modlitwie, trwam na adoracji, trwam na Słowie Bożym, trwam w Eucharystii, trwam jakby w słuchaniu Boga, to mam to potężne doświadczenie, że jestem wybrany i jestem kochany. I wtedy, kiedy przychodzą trudne rzeczy, to przechodzę przez nie, bo wiem, że mnie kocha, że mnie przez to przeprowadzi. Kiedy się nie modlę, kiedy zanieczpuję tą rzeczywistość, to potem ten strach jest po prostu paraliżujący, bo nie ma na czym oprzeć tej pewności, że to przejdzie, tej pewności, że ja z tego wyjdę. Kochani, to jest taka bardzo wielkopostna zachęta. Wielki post jest czasem nie tyle, żeby odbyć ileś tam praktyk różnych, one są oczywiście potrzebne też i ważne, to jasne, ale jeżeli nie znajdziemy tutaj jakby odnowienia relacji z Panem Bogiem, odnowienia bycia w modlitwie, odnowienia adoracji, odnowienia nasłuchiwania Go, czytania Słowa Bożego, to właśnie dlatego potem nie możemy przejść przez te trudne rzeczy. To jest takie ogromne zaproszenie po prostu do duchowej roboty. Kochani, czytam wam we wstawakach w Wielkim Poście, mam nadzieję, że niektórzy pewnie oglądacie, cytaty Ojca Joachima. Ogromna większość z nich jest o modlitwie. Właśnie o to mi chodzi, żebyśmy się jakby zanurzyli w Bożej obecności, poszukali, nasłuchiwali Go, bo jak się okazuje, kiedy się jest z Ojcem w tej bliskości i się usłyszy, że jest się Jego Synem, można przejść przez krzyż. Jeśli jest się z Ojcem w tym poczuciu, że się wybrał, ma na ciebie niezwykły plan, to można przejść nawet przez taką ciemną, strachliwą noc. No to w Wielkim Poście szukajmy właśnie, właśnie tego. Moi drodzy, to tyle w tym dzisiejszym kazaniu wielkopostnym kolejnym, okienkowym. Zapraszam was oczywiście za tydzień na następne spotkanie i na wszystkie nasze inne spotkania wielkopostne, jeżeli tylko są wam do czegoś potrzebne. Bardzo was ściskam, bardzo was pozdrawiam, życzę wam najlepszej niedzieli. Z Bogiem, błogosławię, paaa...