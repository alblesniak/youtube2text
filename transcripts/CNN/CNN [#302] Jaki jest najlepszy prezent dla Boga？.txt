 Dzień dobry, szczęść Boże, dobry wieczór, moi drodzy, witam was bardzo serdecznie w naszym kolejnym spotkaniu z cyklu CNN, czyli Słowo na Niedzielę, czyli komentarze do niedzielnych czytań. Kochani, posłuchajcie dzisiaj, proszę, pierwszego czytania, czyli fragmentu z Księgi Proroka Izajasza, bo nim się dzisiaj zajmiemy, a raczej jedną myślą z tego czytania wziętą. Posłuchajcie, tak mówi Pan Ja znam ich czyny i zamysły. Przybędę, aby zebrać wszystkie narody i języki, przyjdą i ujrzą moją chwałę. Ustanowię u nich znak i wyślę niektórych ocalałych z nich do narodów Tarszisz, Put, Lut, Meszek, Roż, Tumal i Jawan do wysp dalekich, które nie słyszały o mojej sławie ani nie widziały mojej chwały. Oni rozgłoszą chwałę moją wśród narodów. Z wszelkich narodów przyprowadzą jako dar dla Pana wszystkich waszych braci. Na koniach, na wozach, w lektykach, na mułach i na dromaderach. Na moją świętą górę w Jeruzalem, mówi Pan. Podobnie jak Izraelici przynoszą ofiarę pokarmową w czystych naczyniach do świątyni Pana. Z nich także wezmę sobie niektórych jako kapłanów i lewitów, mówi Pan. Moi drodzy, zazwyczaj w CNN i w ogóle zazwyczaj w kazaniach staram wam się pokazywać jakąś prawdę, zachęcić was do nowego zrozumienia jakiejś rzeczywistości, pokazywać wam Pana Boga z różnych stron, też staram się jakoś tam nakłuwać Ewangelią różne nasze wady, złe myślenie itd. To oczywiste, bo Ewangelia ma rzucać światło na nasze życie. Ale kochani, czasem, kiedy czytam jakieś teksty biblijne, właśnie czytania, które są na mszy świętej, to nie tyle mam taką rozkminę właśnie, że tak powiem, teoretyczną, w takim sensie jakiejś nauki, którą chciałbym wam wygłosić, czy wam pokazać jakąś interpretację, ale czuję takie przemożne wezwanie, które płynie z jakiegoś tekstu. I dzisiaj, kiedy przeczytałem ten tekst Izajasze, co podobnie jest w Ewangelii, jak Ewangelię sobie, mam nadzieję, jeszcze przeczytacie, no to zobaczycie, tutaj, myślę, nie chodzi dzisiaj o żadne rozkminy teologiczne, nie chodzi o żadne, nie wiem... wydobywanie treści i sensu z tych słów, ale chodzi o wezwanie. Chciałbym, żeby ten, kochani, synem dzisiaj był dosyć krótki, taki, że tak powiem, żeby był taką odezwą do was. Chciałbym was o coś poprosić, albo raczej mam wrażenie, że Słowo Boże nas o coś prosi, a ja będę tubą, żeby nas ono mogło o to poprosić. Kochani, zobaczcie, jak się kogoś kocha, to bardzo by się chciało mu dawać i to sprawia wielką radość tej osobie również, która daje piękne rzeczy, nie? Jeżeli macie kogoś, nie wiem... męża, żonę, tak? albo dzieci, albo przyjaciele, albo rodziców i bardzo ich kochacie, to robienie komuś prezentów jest niezwykłą przyjemnością, nie? Jak się kogoś rzeczywiście słabo kocha, jak tam nas zapraszają do jakiejś ciotki najmieniny, a my niekoniecznie ją lubimy, no to szukanie prezentu jest trochę słabe, ale jak kogoś kochasz naprawdę, masz jakąś swoją umiłowaną, to szczególnie w tym pierwszym okresie zakochania, jak, nie wiem... spotykacie się, albo wiesz, że ona ma urodziny, tak? po pierwszych miesiącach najemności, no to szukasz bardzo wyjątkowego prezentu. Ja pamiętam, niektórzy to pewnie słyszeliście, pamiętam, miałem taką dziewczynę w liceum, Monikę, która miała osiemnaste urodziny, ja wtedy miałem piętnaście lat, chodziłem z maturalną dziewczyną, byłem absolutnie wtedy Bogiem w szkole, bo byłem w pierwszej klasie liceum, ona była w ostatniej i pamiętam, miała osiemnaste urodziny, zostałem zaproszony na osiemnastkę i chciałem jej bardzo wyjątkowy prezent dać. Poszedłem pracować, pamiętam, na parking, żeby przez wakacje zarobić pieniądze, zarobiłem tam ileś tam kilkadziesiąt złotych i kupiłem jej takiego wielkiego misia, w sensie misia mojej postury, nie? Czyli domyślacie się, że wielkiego. I pamiętam, że było dla mnie czystą radością pracowanie na tym parkingu, zbieranie tych pieniędzy, a potem, kiedy jechałem, pamiętam, autobusem przez Myszków, żeby do Moniki zawieźć tego wielkiego misia, wielka radość. Ta historia się potem dosyć smutno skończyła, ale to jest na inną opowieść. Natomiast samo to, że chciałem komuś dać coś pięknego, myślę, jest oczywistością w miłości. Jeżeli ktoś was kocha, to wie, że dawanie prezentów sprawia ogromną radość, nie? I bardzo byśmy chcieli, żeby też radość sprawiła, jakby... żeby ten prezent sprawił radość tej osobie, którą kochamy, nie? I zawsze staramy się tak wybrać, żeby ktoś naprawdę się ucieszył. Dlaczego, kochani, taki długi wstęp? Bo dzisiaj mamy o prezencie, którego Pan Bóg chce. Dzisiaj mamy o prezencie, Słowo Boże nam poddaje jakby taką sugestię. Zobaczcie, czasem pytamy, nie? Ale co tam mogę komuś dać? Słowo Boże, jeżeli chodzi o Pana Boga, daje nam dzisiaj bardzo jasną sugestię, jaki jest najlepszy prezent dla Boga. Kochani, zobaczcie, kiedy myślimy, co można do Panu Bogu dać, nie? Nie mamy go tak w dostępie, no to zawsze myślimy, no dam Panu Bogu, nie wiem... że będę się modlił, albo ofiaruję Mu, nie wiem... jakąś pielgrzymkę, albo Mu ofiaruję jakieś specjalne dzieła miłości. Jestem, kochani, przekonany, że wszystkie te rzeczy są Panu Bogu bardzo miłe, żeby to było jasne. Ale jest jeden dar, który Pan Bóg uwielbia chyba najbardziej i to jest najpiękniejszy prezent, jaki Bogu można dać. Posłuchajcie, z wszelkich narodów przyprowadzą jako dar dla Pana wszystkich waszych braci. Czyli nie ma piękniejszego prezentu albo jednym z najpiękniejszych prezentów jest przyprowadzenie do Pana Boga człowieka, który z Nim nie był. Kochani, zobaczcie, o tym dzisiaj mówi Izajasz. Mówi, są takie narody i mówi, to jest taka wizja, gdzie Pan Bóg wysyła ludzi do różnych narodów, które Go jeszcze nie znają, do różnych ludzi, którzy nie są blisko Niego, po to, żeby tam poszli jako wysłannicy, prorocy i tak dalej i jako dar do Boga, dla Boga, przyniosą nie ofiary, nie jakieś, nie wiem... zdobycze z tych krajów, tylko tych ludzi, ich serca. Kochani, dla mnie dzisiaj, kiedy ten tekst sobie przeczytałem, to pojawiło się we mnie takie naprawdę bardzo ostre wezwanie, żebyście sobie takie pytanie zadali. Kogo ostatnio przyniosłeś Panu Bogu? Czyli kogo ostatnio podprowadziłeś do wiary? Kochani, ja wiem, że wiara to jest oczywiście wybór każdego człowieka i my nikogo do wiary nie możemy ani zmusić, ani nakłonić, ani czasem możemy i nie wiem... latami kogoś, nie wiem... kogoś mógł podprowadzać do wiary, a to nic nie daje. Ale, kochani, jeżeli chcecie Panu Bogu sprawić radość, to nie myślcie o tym, jakie Mu ofiary złożycie, na jakie się wyrzeczenia zdobędziecie, nie wiem... co wielkiego zrobicie, żeby Mu pokazać, jak bardzo Go kochacie. Nie, Pan Bóg czeka na jedno. Przyprowadź mi twojego brata. Przyprowadź mi twoją siostrę. No i takie pytanie sobie dzisiaj zadajcie. Może trochę w kwestii rachunku sumienia, tylko błagam, nie traktujcie tego jako oskarżenie, to nie chodzi o to, żeby teraz poczuć się źle. Czy w ostatnim miesiącu przyprowadziłeś kogoś do Pana Boga? W jakim sensie? Czy komuś opowiedziałeś o Bogu? Czy komuś podsunąłeś dobre treści? Czy komuś opowiedziałeś o nadziei, jaką masz w związku z Bogiem? Czy komuś opowiedziałeś o tym, jak wygląda twoje życie, bo żyjesz z Bogiem? Kochani, ja wiem, że to oczywiście łatwo też, że tak powiem, przerobić na coś bardzo niedobrego. No są tacy ludzie, którzy tak unakłaniają do bycia z Bogiem, że się odechciewa być z Bogiem. Ja nie o tym mówię, mam nadzieję, że rozumiecie. Są tacy ludzie, którzy tak sprzedają Bożą naukę i mówią nieustannie swoim bliskim grzeszysz i musisz się nawrócić, że ich po prostu trzydzieści razy bardziej odciągają od Boga, niż przyprowadzają do Boga. Ale takie pytanie dzisiaj, kochani, dla mnie jest wezwanie w tym słowie dzisiaj. Kogo ostatnio przyprowadziłeś do Boga? Kochani, dla mnie największą radością w całej mojej działalności, we wszystkim, co robię, nie jest to, że patrzę na YouTube i mówię sobie ooo... ten film miał dużą oglądalność. Znaczy słuchajcie, w sensie po ludzku oczywiście, że się cieszę. Oczywiście, że jak widzę, że jakiś film, nie wiem, obejrzało go trzysta tysięcy ludzi, to mówię ooo... fajnie, nagrałem dobry film, nie? A kiedy nagrywam jakiś film, wydawał mi się dobry, a obejrzało go, nie wiem, dwadzieścia tysięcy, wydaje mi się ooo... słabizna. Ale uwaga, kochani, to nie o to chodzi w życiu. Ja tak naprawdę czekam tylko na jedno i to mi zawsze uprawomocnia to, co robię. Jeżeli pod jakimś filmem ktoś napisze ten film mnie przybliżył do Pana Boga. Ale nie w tym sensie poczułem się lepiej, było mi dobrze, zgadzam się z Ojca poglądami, nie. Tylko ten film mnie zaprosił do spowiedzi. Ten film sprawił, że pomyślałem poszukam Boga. To, kochani, wtedy sprawiam Bogu największą radość. Przyprowadzenie do Boga naszych braci, nasze siostry, to jest, kochani, największy dar, jaki możemy Bogu złożyć. Ja mogę wam dzisiaj tylko to zostawić. Żadnych rozkmin, żadnego teoretyzowania. Tylko chciałbym, żebyście usłyszeli dzisiaj w tym Słowie, bo Słowo, kochani, jest zawsze do konkretnego działania, żebyście usłyszeli bardzo proste wezwanie. Przyprowadź mi kogoś. Powiedz komuś o mnie. Opowiedz komuś o mojej miłości. Komuś to mnie nie zna. I tak, kochani, wiem, często nas nie będą słuchać. Bardzo często nas wyśmieją, odrzucą, będą nas brać za błaznów. Nie szkodzi. Nigdy Bogu nie sprawiasz takiej radości i nigdy Bogu nie dajesz tak cudownego daru, jak wtedy, kiedy jakiś brat albo jakaś siostra przychodzi do Boga dzięki tobie. Kochani, wiecie, że jak kiedyś stajemy w niebie, to staną za nami ci wszyscy, których przyprowadziliśmy do Boga. Ci wszyscy, którym żeśmy przez nasze życie, nasze działanie, nasze słowa, nasze dobre czyny, którym żeśmy dali dostęp do Boga i oni dzięki nam zasmakowali chociaż trochę tego, kim jest Pan Bóg. Kogo ostatnio przyprowadziłeś do Boga? Albo lepsze pytanie. Kogo w najbliższym czasie możesz przyprowadzić do Boga? Komu możesz o Bogu opowiedzieć? Moi drodzy, moi mili, moi kochani, to by było na tyle. W tym naszym dzisiejszym spotkaniu serdecznie wam za nie dziękuję, bardzo się z niego cieszę i jak zawsze zapraszam oczywiście na za tydzień, na kolejne CNN, będziemy ze Słowem się mierzyć. Przypomnę też Tauron Arena 6 października. Zapraszam was na wielbienie, które myślę będzie bardzo fajne. 6 października w Krakowie się widzimy. Są jeszcze bilety. W opisie pod filmem znajdziecie linki. Ściskam, pozdrawiam, błogosławię i do zobaczenia już niedługo. Z Bogiem, papa!