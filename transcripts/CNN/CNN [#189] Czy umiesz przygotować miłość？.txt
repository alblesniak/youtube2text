 Dzień dobry, szczęść Boże, dobry wieczór Moi kochani, bardzo was serdecznie witam w kolejną niedzielę w naszym kolejnym spotkaniu z cyklu CNN, czyli komentarze do niedzielnych czytań i zapraszam, jak zawsze, na komentarz do niedzielnych czytań, a tak naprawdę do Ewangelii, a tak naprawdę do jednego zdania z tej Ewangelii. Posłuchajcie dzisiaj, jaki mamy fragment, to jest święty Mateusz, 13 rozdział, taką mamy dzisiaj przypowieść Pana Jezusa z pewnym wstępem. Tego dnia Jezus wyszedł z domu i usiadł nad jeziorem. Wnet zebrały się koło Niego tłumy tak wielkie, że wszedł do łodzi i usiadł, a cały lód stał na brzegu. I mówił im wiele w przypowieściach tymi słowami. Oto siewca wyszedł siać, a gdy siał, niektóre ziarna padły na drogę, nadleciały ptaki i wydziobały je. Inne padły na miejsca skaliste, gdzie niewiele miały ziemi i wnet powschodziły, bo gleba nie była głęboka. Lecz gdy słońce wzeszło, przypaliły się i uschły, bo nie miały korzenia. Inne znowu padły między ciernie, a ciernie wybujały i zagłuszyły je. Inne w końcu padły na ziemię żyzną i plon wydały. Jedno stokrotne, drugie sześćdziesięciokrotne, a inne trzydziestokrotne. Kto ma uszy, niechaj słucha. Moi drodzy, mamy dzisiaj w tym tekście bardzo słynną przypowieść Pana Jezusa. Wielokrotnie już ją tłumaczyłem, wielokrotnie mówiłem komentarze do niej. Nie chciałbym się dzisiaj na niej skupiać, tylko chciałbym waszą uwagę zwrócić na coś innego. Podzielę się z wami dzisiaj pewnym zachwytem, który mam, który zobaczyłem w tej Ewangelii i który mnie bardzo zaprasza do pewnego specyficznego rodzaju miłości. I chciałbym was po prostu w tym kazaniu dzisiaj zaprosić do tego pewnego rodzaju miłości. To nie będzie długa opowieść, bo to będzie dosyć proste, ale wydaje mi się, że jest to jedna z najpiękniejszych form miłości. Już się tłumaczy. Kochani, kocham Ewangelię czytać, doszukując się różnych szczegółów, zadając sobie pytanie dlaczego coś jest napisane tak, a nie inaczej? Czemu różne szczegóły są podane? Po co? Zobaczcie, można by spokojnie różnych rzeczy z Ewangelii powycinać. W sensie, że są zbędne, są tylko narracją, taką, mogłoby się wydawać, niepotrzebną opowieścią, może nie tak, że niepotrzebną, ale nieistotną, jakby nie ma tam istotnych wiadomości. W tym fragmencie chodzi oczywiście o tę przypowieść. Ale zobaczcie, jak się to zaczyna. Tego dnia Jezus wyszedł z domu i usiadł nad jeziorem. Czy nie jest tak, że Jezus wychodzi bezpośrednio do tego tłumu, że wie, że będzie nauczał, nie wiem... ustalone jest, że o godzinie 13 mamy naukę, jak na rekolekcjach, no i wychodzi nauczać. Nie. Jezus w ogóle, a to też mnie w ogóle zadziwia, że miał takie przestrzenie, że ludzie Go nie nagabywali. Oczywiście, jak się okazuje, tutaj dosyć szybko Go znaleźli. Ale jednak miał jakąś taką przestrzeń pewnej prywatności. Kochani, nie wiem, czy byliście kiedyś w Kafarnaum, bo to się dzieje prawdopodobnie w Kafarnaum. Miałem też szczęście być tam wiele razy. Jedno z najpiękniejszych miejsc w Ziemi Świętej nad Jeziorem Galilejskim, gdzie rzeczywiście ostatnie domy, no po prostu stoją praktycznie na brzegu. Siedziałem w tym miejscu wielokrotnie, tam na tym brzegu przy Kafarnaum. To jest bardzo niewielka mieścina, więc tam nie ma wielkiego brzegu. No jest coś niezwykłego w tym, że człowiek sobie myśli siedzę prawdopodobnie na tym samym kamieniu, na którym siedział Jezus, kiedy patrzył na to jezioro. To jest tam niezwykle poruszające. Ale o czym sobie myślę, kochani? Zobaczcie, że Pan Jezus wychodzi rankiem, mając nadzieję, że Go na razie jeszcze ludzie nie szczają itd. siada sobie, patrzy na to jezioro i ośmielam się powiedzieć, może to jest jakieś nadużycie, ale wymyśla swoje przypowieści. Słuchajcie, jestem przekonany, że Pan Jezus, jeżeli był człowiekiem takim jak my, a tak nas uczy teologia, tak nas uczy Pismo Święte, że był do nas we wszystkim podobny, oprócz grzechu. Co to znaczy? To znaczy, że On nie przyszedł taką boską wiedzą, taką w sensie wdrukowanymi kazaniami, które miał powiedzieć i po prostu je potem powiedział, bo je dawno miał w sobie, tak? Nie. On się uczył jak człowiek. Musiał też się uczyć mówić, musiał się uczyć przemawiać. Był taki sam jak my we wszystkim, oprócz grzechu. A to znaczy, że wszystkich umiejętności musiał się uczyć. Kochani, tak sobie pomyślałem, wiem, że to jest jakieś oczywiście takie przez siebie, ale przez kogo mam czytać Ewangelię, jak nie przez siebie? Że jak ja na przykład mam głosić rekolekcje, oczywiście teraz już tam po wielu latach, tak? Mam oczywiście pewne konferencje, które powtarzam na wielu rekolekcjach, to jest jasne, nie? Jeżeli ktoś na przykład za mną jeździ, a są takie warioty, co za mną jeżdżą, no to wiecie, że często mówię te same konferencje, tak? Bo one mnie też karmią bardzo i wiem, że karmią ludzi. Więc ja często powtarzam. Więc mam jakby gotowe pewne teksty. Ale kiedy po raz pierwszy, jak do jakiejś konferencji siadam, to ja zazwyczaj długo z nią chodzę. To czasem robię dokładnie to, co robi Pan Jezus. Czyli idę gdzieś, siadam, biorę tekst Biblii, rozważam go, wcześniej sobie przygotowuję materiały i potem dużo o nim myślę, ale też często robię tak, że myślę sobie o ludziach, do których mam powiedzieć. Na przykład jeżeli wiem, że jadę do jakiejś konkretnej wspólnoty albo konkretnej parafii, czasem na przykład do ludzi, których znam, nie? Część... wiem jakby, kto tam będzie i myślę o tym, co mam powiedzieć też względem tego. I kochani, wyobrażam sobie, że tego poranka Pan Jezus tam usiadł i pomyślę sobie... będą mnie słuchać. I wiem, że są spośród nich różni słuchacze. Że są tam tacy, którzy... bo już ich widziałem też niektórych, wielokrotnie ich widziałem, tych ludzi, którzy mnie słuchają. Są tacy, którzy zachwycają natychmiast, a potem wszystko zapominają. Są tacy, którzy chcieliby w ogóle dobrze, ale mają tyle trosk, to widzę w ich oczach. To widać, ja też czasem, jak głoszę kazania, kochani, widzę to w oczach, że ktoś ma taki błysk, jak mnie usłyszy, ale potem widzę takie zgaszenie. Takie, że jego kłopoty, jego problemy mówią mu nie, to jest niemożliwe, to, co on gada, to nie to. I tak sobie myślę, że Pan Jezus tam siedział i myślał, jak tych ludzi opisać, jak tym ludziom opowiedzieć, kim oni są, jak ich widzę, jak widzę ich problemy. I myślę sobie, że to, że Jezus usiadł na brzegu, patrzył na jezioro, tam jest przepięknie. I myślał o tych ludziach. To jest niezwykły wyraz miłości, bo co on oznacza? Jezus przygotowywał to, co będzie im potrzebne. Jezus nie wyszedł na spontana i po prostu mówi dobra, no zobaczymy, tam coś tu wam powiem, trzymajcie, patrzę na was, ok, to może o tym wam powiem. Nie. Ewangelia zostawiła to zdanie, że Jezus wychodził rano nad jezioro i tam sobie siedział. Na pewno się modlił, na pewno z ojcem rozmawiał, na pewno sobie myślał o ludziach, których spotka. Myślał o tym, jacy są, co im trzeba powiedzieć, żeby im pomóc, jakim słowem dodać im otuchy. Ja, kiedy nagrywam wstawaki, zawsze myślę o was. Myślę o was konkretnie, co wam powiedzieć, żeby wam dać nadzieję, żeby wam i wstrząsnąć czasem, żeby wam pokazać prawdę o was, żeby wlać w wasze serca miłość, żeby was pobudzić do dobra. Myślę o was. I kochani, Jezus to oczywiście miał razy miliard, nie? Bo On kochał razy miliard niż każdy z nas. Kochani, bardzo w tej Ewangelii dzisiaj nie tyle mnie sama przypowieść interesuje, ale geneza jej powstania, czyli to, że Jezus siedzi nad jeziorem. Jak ja jestem wdzięczny ewangelistom Mateuszowi, że on to zapisał, kochani, wzruszam się w ogóle, jak to mówię, że Mateusz to zapisał. Zapisał tego Jezusa siedzącego nad jeziorem i patrzącego na jezioro, myślącego o ludziach i o przypowieści, którą zaraz opowie. Może sobie przypominał też zbiory, które widział, widział, jak to rośnie. Może sobie przypominał świadców, których widział. Ale On kochał ludzi. Dlaczego to mówię, kochani? My bardzo często kochamy, bo kochamy. W takim sensie myślimy, że miłość zadziała sama, bo mamy uczucia, bo kochamy, bo przecież kocham tego mojego męża, tą moją żonę, te moje dzieci, no to wiadomo, że będę kochał. Kochani, tak rzeczywiście na początku często jest, ale potem ta miłość blaknie, ta miłość gaśnie, ta miłość traci wigor, traci życie. Co wtedy potrzeba? Wtedy potrzeba takiej niedzieli, kiedy siadasz na chwilę sam na balkonie, patrzysz na Chorzów. Nie wiem, czy mi Chorzów do głowy przyszedł, ale może mieszkasz w Chorzowie. Siedzisz na balkonie w Chorzowie, widok może nie jest jakiś super ekstra, Śląsk chyba nie jest najpiękniejszym miejscem w Polsce. Przepraszam, nie chcę obrazić żadnych Ślązaków, ja jestem w ogóle z tamtych rejonów, więc to mówię trochę o sobie, chociaż jestem bardziej z Zagłębia. Wybaczcie, Ślązacy. Przepraszam, wracam już do tematu. Patrzysz sobie na Chorzów, o poranku w niedzielę, myślisz tak... Jest najbliższy tydzień. Czego potrzebuje moja żona? Czego w tym tygodniu może moja żona potrzebować, żebym mógł jej usłużyć, żebym mógł ją pokochać? Jak jej powiedzieć? Co jej powiedzieć? Co jej przynieść? Czym jej pomóc? Co dla niej załatwić? Czego w tym tygodniu potrzebują moje dzieci? Jak być z nimi, żeby ich kochać? Kochani, ilu z nas, szczególnie, jeżeli już tam weszliśmy w jakiś taki rytm życia, ma regularne takie siedzenie nad panoramą Chorzowa i myślenie o tym, jak będę kochał? Czego ktoś potrzebuje? Zobaczcie, my zazwyczaj tylko odpowiadamy na jakieś prośby, bo ktoś chce czegoś od nas i wtedy umiemy albo nie umiemy. Reagujemy, jesteśmy reaktywni, bo sytuacja nas zmusza, żeby pomóc, żeby kochać i oczywiście chwała Bogu, że to robimy. A tu Jezus pokazuje, że miłość to jest jeszcze coś więcej. Miłość to jest siedzenie wcześniej i przygotowywanie. Zobaczcie, miłość to nie jest tylko to, że zje posiłek, który mu przygotujemy, tylko całe to przygotowanie, to, że wcześniej pomyślimy a co on lubi, potem są zakupy, że trzeba się za tym nachodzić, potem trzeba to wszystko przygotować i ugotować i to, że potem to podam i ktoś to zje i się w ogóle ucieszy kurczę, ale super, zrobiłeś obiad, to jest tylko kulminacja. Miłość jest dużo wcześniej. Kochani, dzisiaj jest niedziela i chciałem was zaprosić, żebyście dzisiaj siedli na balkonie, żebyście pomyśleli o ludziach, których macie obok siebie i pomyśleli, czego im potrzeba. Żebyście przygotowali przypowieść dla nich, żebyście pomyśleli, jacy są, jakie mają braki w sercu, jaki potrzebują nadziei, miłości, może wstrząsu, może prawdy o sobie, ale dlatego oczywiście, że kochacie. Kochani, czy przygotowujemy miłość? Czy umiesz przygotowywać miłość? To jest, myślę, to pytanie dzisiaj. Bardzo mnie dzisiaj zainspirował ten fragment z Mateusza, że Mateusz to zapisał, mógł napisać po prostu Jezus wyszedł, a ludzie przyszli i zaczął im gadać. Mateusz napisał nie. Tego dnia Jezus wyszedł nad jezioro i myślał sobie tam i wymyślił przypowieść. Tego dnia, dzisiaj w niedzielę usiadłeś na balkonie w Chorzowie i wymyśliłeś przypowieść dla swojej żony, czyli to, jak ją będziesz kochał. To jest przygotowywanie miłości. Bardzo, jestem o tym przekonany, tego potrzebujemy. Moi drodzy, moi kochani, bardzo wam dziękuję za kolejne spotkania, za kolejny CNN, za kolejne bycie razem w tym Słowie. Cieszę się naprawdę, że to Słowo nas tak prowadzi co niedziela. Bardzo to jest piękne. Ściskam was najmocniej, bardzo was błogosławię no i mam nadzieję, że będziecie mieli dzisiaj dzień przygotowywania miłości. Z Bogiem, do zobaczenia za tydzień, pa!