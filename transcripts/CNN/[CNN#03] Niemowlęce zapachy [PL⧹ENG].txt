 Dobry wieczór, szczęść Boże, dzień dobry. Skoro za mną pusta ściana i skoro niedziela, to znaczy, że kolejny odcinek CNN, czyli słowa na niedzielę, kazanko do okienka. Tak jak zawsze, pozwólcie, że na początku przeczytam Ewangelię, którą dzisiaj czytamy tego dnia w Kościele. Z Ewangelii św. Łukasza. Stało się, że Jezus zmierzając do Jerozolimy przechodził przez pogranicze Samarii i Galilei. Gdy wchodzili do pewnej wsi, wyszło naprzeciw Niego dziesięciu trędowatych. Zatrzymali się z daleka i głośno zawołali. Jezusie, Mistrzu, ulituj się nad nami. Na ich widok rzekł do nich, idźcie, pokażcie się kapłanom. A gdy szli, zostali oczyszczeni. Wtedy jeden z nich, widząc, że jest uzdrowiony, wrócił, chwaląc Boga donośnym głosem. Upadł na twarz do jego nóg i dziękował Mu. A był to Samarytanin. Jezus zaś rzekł, czy nie dziesięciu zostało oczyszczonych? Gdzie jest dziewięciu? Żaden się nie znalazł, który by wrócił i oddał chwałę Bogu, tylko ten cudzoziemiec. Do niego zaś rzekł, wstań, idź, twoja wiara cię uzdrowiła. Otóż, moi drodzy, dzisiaj przewija nam się przez wszystkie czytania, nie tylko przez Ewangelię, mam nadzieję, że to jest zajrzycie do pierwszego i drugiego czytania, przewija nam się motyw trądu. Dzisiaj w pierwszym czytaniu spotkaliśmy Syryjczyka Naamana, trądowatego i w Ewangelii tych dziesięciu. I chciałbym, żebyśmy tym tropem poszli oczywiście, tym trądem się chwileczkę zajęli. Otóż, moi drodzy, bardzo ważne, żeby zrozumieć tę Ewangelię i w ogóle rzeczywistość trądu tamtego czasu, to trzeba wiedzieć, w jaki sposób Żydzi patrzyli na choroby, również na trąd. Zresztą wtedy, kiedy jest mowa o trądzie, w Piśmie Świętym to bardzo często się mówi o też innych chorobach skóry, nie chodzi tylko o trąd, ale o wszystkim, co się dzieje na zewnątrz człowieka. Otóż, wszelkie choroby, również trąd, są trądowane przez Żydów jako skutek grzechu. Żydzi głęboko wierzyli w to, że człowiek chory to jest człowiek grzeszny, że ta choroba jest skutkiem grzechów tego człowieka. Dlatego uzdrowienia Pana Jezusa mają trochę inny charakter, niż my po prostu myślimy, że Jezus uwalniał z chorób. Dla Żydów uwolnienie z choroby to było też uwolnienie z grzechów, to było wydobycie kogoś z grzeszności. Chciałbym, żebyśmy właśnie w taki sposób popatrzyli na tę Ewangelię. Nie jako na Ewangelię o trędowatych, czy też trędowatym, który został uzdrowiony, ale o grzesznikach, którzy zostali z grzechów oczyszczeni. Dlatego że przypuszczam, że na trąd to niewielu z słuchających mnie teraz choruje, ale na grzech, to dam sobie uciąć rękę, wszyscy chorujemy. I dlatego właśnie bardzo warto tak na to spojrzeć. Idąc tą metaforą, idąc tym porównaniem trąd-grzech, warto zobaczyć pewien tragizm sytuacji grzesznika właśnie przez przykład trędowatego. Trędowaci musieli żyć na zewnątrz, w sensie poza miastami, nie wolno im było być członkami społeczności, oczywiście z tego prostego powodu, żeby nie zarażali innych swoim trądem. Musieli też głośno krzyczeć, jak gdziekolwiek chodzili, że idzie trędowaty, żeby ludzie wiedzieli, że trzeba się odsunąć. Zauważcie, oni tutaj, kiedy spotykają Pana Jezusa, kiedy On tam przechodzi właśnie koło tej miejscowości, to nie podchodzą do Niego, tylko z daleka wołają, żeby się ulitował. Nie mają odwagi podejść blisko, chociaż krzyczą tak, żeby usłyszał. Panie, dla mnie to jest bardzo piękny obraz grzechu. Grzech nas de facto wyobcowuje. Człowiek, który naprawdę pogrąża się w grzechach, to jest człowiek niezdolny do budowania relacji. To jest człowiek, który gdzieś tam krzyczy, oddzielony sam od siebie, oddzielony od Boga, taki na marginesie, taki człowiek wyłączony ze wszystkiego. To z nami robi grzech. On nas oczywiście oszukuje, że tak nie jest, ale jeżeli ktoś pogrzeszy porządnie i też długo trwa w grzechu, to doskonale wie, że to, o czym mówię, to jest prawda. To jest oddzielenie od wszystkiego, od Boga, od siebie, od ludzi, od miłości, od szczęścia. To jest po prostu... to jest jak piekło za życia. I kochani, ta Ewangelia, ale też będziemy sobie ją czytać łącznie z tym pierwszym czytaniem, pokazuje nam cztery rzeczy, na pewno więcej, ale chciałbym wam pokazać cztery rzeczy, które mówią, co zrobić, żeby dać Jezusowi uzdrowić, co zrobić, żeby On nas mógł z tych grzechów wydobyć. De facto to kazanie dzisiejsze jest dla grzeszników, którzy nie potrafią wyjść z grzechów, którzy nie wiedzą, jak się z nich wydobyć i to będzie pewnego rodzaju instruktaż, jak to zrobić. Otóż, moi drodzy, punkt numer jeden. Punkt numer jeden polega na tym, żeby zacząć dostrzegać, że tak powiem, możliwość wydobycia się z naszych grzechów w zwyczajnych i w normalnych rzeczach. Już mówię, w czym rzecz. Otóż, warto tu zobaczyć dwie rzeczy z pierwszego czytania Ewangelii. W tej historii Neamana Syryjczyka, nie mieliśmy dzisiaj wszystkich szczegółów tam w tej historii podanych, ale ja bardzo lubię takie dwa momenty, kiedy tymi, którzy ratują Neamana, są ludzie nic nieznaczący. Po pierwsze, Neaman dowiaduje się o tym, że może go uzdrowić jakiś Elizeusz od swojej służącej niewolnicy. Widocznie na jakimś podboju jakiegoś tam kraju zdobył tą kobietę jako niewolnicę. No to był nikt dla niego. Ta kobieta była dla niego absolutnie nikim. I to ona mu powiedziała, że słuchaj, bo on był trądowaty, jest tam u mnie w kraju, bo ja jestem z Hebrajczyków, taki człowiek, który potrafi wyleczyć trąd. Zauważcie, ta wiadomość, to uzdrowienie, przyszło przez tą kobietę. Potem, kiedy już Neaman był u Elizeusza i kiedy usłyszał, że ma wejść do rzeki Jordan siedem razy i się obraził, bo mówił, co będę wchodził do jakiejś śmierdzącej rzeki, mało to mam rzek u siebie takich i chciał zawracać, to znowu pomógł mu jego sługa, który mówił, no co ci szkodzi, skoro ty już jesteś, to co ci szkodzi wejść. Czyli znowu przyszło to uzdrowienie przez kogoś nic nieznaczącego. Wielkość Neamana polegała na tym, że on potrafił zobaczyć te niezwykłości właśnie w takich zupełnie zwykłych postaciach, a wręcz w żadnych postaciach. W Ewangelii zresztą mamy coś podobnego. Ja bardzo kocham ten sposób uzdrowienia Pana Jezusa, kiedy On wysyła tych ludzi, tych trędowatych, żeby poszli się pokazać kapłanom. Nie wiem, czy wiecie, w czym rzecz. Prawo Starego Testamentu mówiło, że trędowaty, żeby mógł być ogłoszony, że jest uzdrowiony, jeżeli po prostu choroba od niego odeszła, i żeby mógł wrócić do ludzi, to musiał się pokazać kapłanowi, dlatego że kapłani pełnili wtedy również rolę pewnego rodzaju lekarzy, albo takich, no nie wiem, ludzi zatwierdzających medycznie, że ktoś został uzdrowiony. I trędowaty musiał zawsze pójść do kapłana, musiał mu się pokazać, ten go tam oglądał dokładnie, czemu rzeczywiście trąd odszedł, i jak kapłan, że tak powiem, mu to zatwierdził, kazał mu tam złożyć jakąś ofiarę i wtedy mógł wrócić taki trędowaty, uzdrowiony do społeczności, do ludzi. Zobaczcie, co robi Pan Jezus. Mówi im, idźcie, wypełnijcie najnormalniejsze prawo, które jest. Oczywiście cała zagwozdka w tym, że oni jeszcze nie byli uzdrowieni, ale o tym zaraz. Ale mówi, idźcie, wypełnijcie to, co po prostu przepisuje prawo. Idźcie się pokaść kapłanom. To jest mniej więcej tak, jakby ktoś, nie wiem, do mnie przyszedł i powiedział tak, że Ojcze Adamie, pomódl się nade mną, dlatego że ja potrzebuję cudu, bo jestem tam na coś bardzo poważnie chory. A ja bym temu komuś powiedział, słuchaj, wiesz co, odmów sobie trzy zdrowaśki i będzie dobrze. Czyli wykonaj taką rzecz trochę żadną. Kochani, to jest pierwszy punkt, dlaczego my bardzo często nie jesteśmy wyzwalani z grzechów. Dlatego, że my myślimy, że musi się wydarzyć coś niezwykłego, że musi przyjechać z drugiego końca świata jakiś niezwykły człowiek i on nas z grzechów uwolni. Brudem Boże nie chodzi mi o to, że Pan Bóg się takimi ludźmi nie posługuje. Pewnie, sam zostałem dotknięty czymś takim. Ale mam wrażenie, że najwięcej łaski i najwięcej przegapiamy łaski w zwykłych, normalnych rzeczach. Każda msza ma moc uzdrawiającą i nie potrzeba specjalnej Eucharystii z modlitwą o uzdrowienie, tylko jeżeli pójdziesz dzisiaj na mszę, jest niedziela i tam z wiarą podejdziesz do tego, że Pan Jezus cię może z grzechów uwolnić, to cię uwolni. Ale naprawdę. Kochani, pierwszy punkt jest taki, że zacznijmy dostrzegać moc Bożą, która jest wszędzie, która jest w takich zwykłych rzeczach, w różańcu, w modlitwie, w pokucie, w spowiedzi, w Eucharystii, w najnormalniejszych sprawach świata. Tam Pan Bóg nas chce wydobywać z grzechów. Że czasem się posługuje również nad wyzwaniem wydarzeniami? No pewnie, tylko nie czekajmy na nie. Drugi punkt, to jest chyba najtrudniejszy punkt i ja go najbardziej też lubię. W tym uzdrowieniu tych dziesięciu bardzo mi się podoba to, że Pan Jezus do nich mówi, kiedy oni Go proszą o uzdrowienie, czyli idźcie, pokażcie się kapłanom. Czyli Męsutko mówi tak, zachowujcie się, jakby już się stało to, co się jeszcze nie stało. To jest absolutnie niesamowity moment w tej Ewangelii, no bo to są tacy goście, którzy wiedzą, że są trendowaci, a idą się pokazać kapłanom, którym będą mówić, że nie są trendowaci, a są trendowaci. Pomyślcie, jak oni się musieli zdziwić po drodze, jak szli sobie po drodze, myśląc, kurde, ale wyjdziemy na głupków, pokażemy się kapłanowi jako trendowaci i powiemy, słuchaj, jesteśmy zdrowi, przecież on nas wywali na zbity pysk w ogóle stamtąd, nie? I nagle, jak szli, to jeden spojrzał na drugiego i mówi ty... słuchaj, ty trądu nie masz. Tamten spojrzał na tego i mówi ty... ty też trądu nie masz. Nagle się w dziesięciu zorientowali, ty nie mamy trądu. Czyli o co chodzi? Trzeba zaufać Panu Bogu, prosząc Go, że On to zrobi, zanim to zrobi. To jest tak, jakbym ci powiedział, idź na dyskotekę w piżamie, bo mówię ci, że dojdziesz na tę dyskotekę w najlepszym stroju w ogóle balowym, a ty mówisz, ale jestem w piżamie. A ja mówię, uwierz mi, że po drodze piżama się zmieni w strój balowy. Dokładnie to się dzieje w tym uzdrowieniu. Czy potrafisz uwierzyć Panu Bogu, że kiedy się dzisiaj pomodlisz o coś z wiarą, naprawdę się pomodlisz i uwierzysz, że Panie Boże potrzebuje tu i tu pomocy, wyjścia z grzechów, oczyszczenia z tego i tamtego, to czy uwierzysz, że On to zrobi? A ty mówisz, oczywiście, ale jak to zobaczę, że to zrobi, wtedy uwierzę. A nie. Czy uwierzysz już? Trzecia rzecz, moi drodzy. Jaka jest trzecia? Zauważcie, że w Ewangelii się pojawiają dwa bardzo głośne wyrazy. Po raz pierwszy, kiedy tych dziesięciu spotyka Pana Jezusa, to jest napisane, że głośno krzyczeli do Niego, a potem, kiedy tamten wraca, ten jeden uzdrowiony Samarytanin, to jest napisane, że tam głośno wychwalał, dziękował Bogu za to, co się stało. Otóż, moi drodzy, to głośno, co to oznacza? Czy jesteśmy gotowi do tego, żeby głośno się przyznać, że to właśnie od Boga oczekujemy uzdrowienia? Bo ja mam takie wrażenie, że bardzo wielu z nas niech Boga chce pomocy, ale tak po cichu, tak, żeby ludzie się nie zorientowali. Że tak, mówimy tak trochę z zawinkla, Panie Jezu, chodź na to, chodź na to, byś mnie tutaj uzdrowił, tak? Tylko żeby się w robocie nie dowiedzieli, bo to będzie straszny wstyd. Mówiąc krótko, czy jesteś gotowy na otwarte przyznanie się do tego, że to w Bogu szukasz nadziei? Że ci będą mówić, słuchaj, ten Pan Bóg to jest jakaś ściema, przecież ten Kościół katolicki to tylko wykorzystuje ludzi, tylko przecież zarabia kasy na nich, weź się nie ośmierzaj, no i właśnie tam szukam uzdrowienia, tam szukam mocy, tam szukam pomocy, tam szukam Pana Boga. Dopóki robisz tak to po cichu, tak po cichociemku, to się prawdopodobnie nie uda. Tych dziesięciu, a potem tamten jeden, głośno się przyznali, że oni chcą od Jezusa. Przyznasz się głośno? Czwarty punkt, ostatni, moi drodzy, to, co się dzieje na końcu tej Ewangelii, czyli ta wdzięczność tego Samarytanina. Otóż o co tu chodzi? Ja mam takie też przekonanie, że Pan Bóg bardzo często trochę zwleka z tym, żeby nam pomóc, albo raczej po prostu nie ma jak nam pomóc, dlatego że my to, co od Niego chcemy dostać, to weźmiemy dla siebie. Że jak Go często coś prosimy, to jest tak, że jak to dostaniemy, to tyle nas widzieli, jeśli chodzi o Pana Boga, tak jak tamtych dziewięciu. Ten jeden tylko, że tak powiem, zobaczył, że to uzdrowienie stało się dla Niego drogą do spotkania z Jezusem, do dziękczynienia Bogu, do tego, że Bóg został pochwalony w tym, co Mu się wydarzyło. Moi drodzy, bardzo wielu z nas, jeśli by dostało od Pana Boga to, czego potrzebuję, jakieś uwolnienie np. z grzechów, to by sobie poszło po prostu swoje życie i Pana Boga miało w nosie, bo wreszcie jestem wolny, wreszcie mogę sobie żyć po swojemu. Ta wdzięczność to oznacza, że to, co od Pana Boga chcę dostać, to ma mnie do Niego przybliżyć, a nie sprawić, że już wreszcie Go nie będę potrzebował. To jest czasem bardzo ważny powód, dla którego nie doznajemy pomocy. Nie dlatego, że Pan Bóg nie chce, tylko dlatego, że nasze serca po prostu są zamknięte, bo są egoistyczne, skoncentrowane na sobie. Właśnie to jest taka gotowość, żeby wszystko, co od Pana Boga dostaniesz, to dostaniesz po to, żeby potem Mu tym służyć. Że kiedy jakąś wolność, jakieś uwolnienie dostaniesz, to nie po to, żeby sobie potem żyć swoim życiem, tylko żeby Jemu oddać chwałę w swoim życiu, za to, że to Ci zrobił i żeby ta chwała Twoja ciągle, żebyś Mu potem do końca życia, że tak powiem, był orędownikiem tego, co On zrobił dla Ciebie. To jest strasznie ważny punkt, ten czwarty, ta wdzięczność. Co się dzieje, kiedy człowiek przez te cztery sposoby, przez te cztery punkty przejdzie i zaczyna się od Pana Bogu wydobyć? No dzieje się to coś tak niezwykłego, co opisano w tym pierwszym czytaniu. Ciało Naamana, tego dorosłego, starego mężczyzny, stało się jak ciało niemowlaka. To wszystkie mamy wiedzą, a nie tylko, jak cudownie pachnie i jak cudownie się dotyka ciało noworodka. Ono jest tak świeże, tak nieskazitelne, tak cudowne. Jest coś niezwykle pięknego w tym. Zauważyłem nieraz, jak mamy, jak przyjdzie jakaś mama z noworodkiem i wszystkie inne mamy od razu wąchają tego noworodka, mówiąc, jak on niesamowicie pachnie. No właśnie, pachnie życiem, pachnie dopiero, że tak powiem, urodzoną mocą. Pachnie siłami, które wydobyły się z tego urodzenia. To jest dokładnie to. Pachnie życiem. Kochani, Pan Bóg to chce nam zrobić. Chce, żebyśmy po prostu byli jak niemowlaki, żebyśmy byli tak odnowieni. No to może zróbmy te cztery kroki, poszukajmy Go w te cztery sposoby, po to, żeby nam mógł przywrócić tę niemowlęcą wąj, ten niemowlęcy zapach, bo to byłoby coś niezwykłego chyba, tak mi się wydaje. Nawet nie chyba, tylko na pewno. Amen. Oj, kochani... Moi drodzy, tyle na dzisiaj. Niech wystarczy. Jeżeli ktoś ma ochotę, proszę sobie zajrzeć do poprzednich kazań, dwóch poprzednich odcinków z poprzednich niedziel, a my pewnie widzimy się za tydzień w kolejnym CNN, jeśli Pan Bóg pozwoli. Miejcie na lepszą niedzielę pełną Bożego błogosławieństwa i Bożego niemowlęcego zapachu. Do zobaczenia, dobrego czasu, z Bogiem. Pa! Napisy stworzone przez społeczność Amara.org