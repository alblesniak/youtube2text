 Dzień dobry, szczęść Boże, dobry wieczór. Moi kochani, witam bardzo serdecznie w kolejnym odcinku CNN, czyli kazania na niedzielę. Tak jak zawsze, zaczynamy od fragmentu z dzisiejszych czytań. Dzisiaj wyjątkowo, nie będziemy czytać Ewangelii, ale przeczytam wam pierwsze czytanie, czyli Księgę proroka Izajasza. Posłuchajcie. Wyrośnie różdżka, spniaje z sego, Wypuści się odrośl z jego korzenia, I spocznie na niej duch Pana, Duch mądrości i rozumu, Duch rady i męstwa, Duch wiedzy i bojaźni Pana, Upodoba sobie w bojaźni Pana. Nie będzie sądził z pozorów, Ani wyrokował według pogłosek, Raczej rozsądzi biednych sprawiedliwie, I pokornym w kraju wyda słuszny wyrok. Rózgą swoich ust uderzy gwałtownika, Tchnieniem swoich wark u śmierci bezbożnego, Sprawiedliwość będzie mu pasem na biodrach, A wierność przepasaniem lędźwi. Wtedy wilk zamieszka wraz z barankiem, Pantera z koźlęciem razem leżeć będą, Ciele i lew paść się będą z połem, I mały chłopiec będzie je poganiał. Krowa i niedźwiedzica przestawać będą przyjaźnie, Młode ich razem będą legały. Lew też, jak wół, będzie jadał słomę, Niemowle igrać będzie na noże kobry, Dziecko włoży swoją rękę do kryjówki żmi. Zła czynić nie będą, ani zgubnie działać Po całej świętej Mejgurze, Bo kraj napełni się znajomością Pana Na kształt wód, które przepełniają morze. Owego dnia to się stanie, Korzeń Jezusego stać będzie na znak dla narodów. Do Niego ludy przyjdą z modlitwą i sławne będzie miejsce Jego spoczynku. Moi drodzy, tak jak zawsze serdecznie was zachęcam do przeczytania sobie wszystkich, oczywiście trzech czytań. Ja dzisiaj skupię się na dwóch rzeczach z tego pierwszego czytania i jednej rzeczy z Ewangelii, dlatego że mamy dzisiaj w tą drugą niedzielę Adwentu niesamowite trzy obrazy. Mam wrażenie, że dzisiaj Pan Bóg występuje w roli pewnego rodzaju malarza, który po prostu wymalował trzy niesamowite obrazy, do których nas zaprasza i które chce, żebyśmy zobaczyli. Chciałbym wam nieco je przybliżyć i zaprosić was do tego, żebyście o nich trochę pomyśleli. Tak tylko mówiąc w skrócie, jak sobie myślę o tych trzech rzeczach i jak sobie dzisiaj czytam te czytania, to to jest po prostu taki najprostszy z możliwych instruktaż, co to się ma stać w tym Adwencie, dlaczego Pan Jezus kiedyś przyszedł na ziemię i w jaki sposób to powinno zaowocować w nas. Zobaczcie te trzy obrazy. Pierwszy obraz w Księdze proroka Izajasza, myślę, że bardzo łatwo zauważalny, jeżeli słuchaliście tego, co czytałem, to jest niesamowity obraz pokoju, który może zapanować na świecie. I nie chodzi mi tu o taki pokój tylko w tym sensie, że nie będzie wojen. Chodzi mi o pokoju i miłości, jaka może zapanować między ludźmi. Kochani, potraktujcie oczywiście wszystkie te zwierzęta, o których jest mowa dzisiaj u Izajasza, te lwy, krowy, baranki, węże, jagnięta itd., dużo ich tam było, jako rodzaje ludzi. I oczywiście nie traktujmy tak bardzo jednoznacznie, że lew to od razu coś złego czy tam pantera, która morduje, a baranek i krowa to sympatyczne. Tylko zobaczmy, że tak powiem, na inność ludzi. Mam wrażenie, że wszystkie te zwierzęta, bo nie ma się co oszukiwać, Pan Bóg wszystkie zwierzęta stworzył jako dobre. Nie ma takich zwierząt, które byłyby złe z pomysłu Pana Boga. Więc wszystkie te zwierzęta jakby reprezentują różne rodzaje ludzi, o różnym usposobieniu. Niektórzy są cichsi, niektórzy są łagodniejsi, inni są bardziej agresywni, bardziej tacy dynamiczni, niektórzy się lubią chować w jakichś tam norach, inni przebywają na otwartych przestrzeniach. Można by spokojnie, tylko potrzebowalibyśmy na to pewnie z pół godziny czasu, przyjrzeć się każdemu z tych zwierząt, jakby poszukać rodzaju człowieka, o którym mowa. I zobaczcie, o czym mówi Izajasz, który roztacza pewną wizję takiego królestwa, czasu przyszłego. Mówi, że wszystkie te zwierzęta będą ze sobą. Wszystkie te zwierzęta, które są teraz takimi wrogami, które jedne drugie ich mordują, które nie są w stanie ze sobą przebywać, będą kiedyś przyjaciółmi, mało tego, nawet się nauczą nawzajem swoich własnych zwyczajów, czyli nauczą się, na przykład lew się nauczy jeść słomę, czyli coś, czego nie potrafi. Mówiąc krótko, to jest taka wizja świata, w którym ludzie, nie to, że są już tacy sami, nie. Pan Bóg nas nie zunifikuje, Pan Bóg nie sprawi, że nas wszystkich od takiej niki, nie wiem, odkreśla i będziemy bardzo podobni, nie. Pan Bóg mówi, jesteście bardzo różni. Ja to wszystko kiedyś pogodzę, a to wszystko jeszcze wypełnię takim cudownym duchem, że tak powiem, dziecięctwa. Zobaczcie tam w tym obrazie tych zwierząt taki młody chłopak z jakimś tam pewnie kijem pastelskim, który tam po prostu biega i pogania te zwierzęta. W ogóle mam wrażenie, że to jest Pan Jezus, taki pasterz młody, ale to pokazuje, że w całym tym towarzystwie zwierzęcym jest taki duch dziecięctwa, w sensie ten młody, ten dzieciaczek przypomina wszystkim tym zwierzętom wszyscy jesteście dziećmi Boga, wszyscy jesteście synami i córkami tego samego Boga, choć jesteście tak różni. Kochani, to jest pierwszy obraz, który jest zaproszeniem, bo ja chciałbym dla was dzisiaj skierować trzy zaproszenia w związku z tymi czytaniami. Zaproszeniem, żebyśmy tak zaczęli w Adwencie patrzeć na ludzi, tak się zaczęli uczyć ludzi. Św. Paweł potem w drugim czytaniu, jak sobie poczytacie, napisze o tym, żebyśmy się nawzajem przygarniali, żebyśmy mimo tego, że jesteśmy takimi i tak różni, to żebyśmy nawzajem jedni drugich przygarniali. Kochani, jedną, myślę, z najważniejszych rzeczy, które Pan Bóg chce zrobić w Adwencie, chce zrobić w ogóle zawsze w naszym życiu, to jest nas wreszcie pogodzić, a już nie ma się co oszukiwać w tym naszym cudownym kraju, w sensie w Polsce, no to jest chyba największa potrzeba, żeby nas wreszcie wszystkich pogodzić. I zobaczcie, co jest w tym... mnie się najbardziej w tym tekście podoba, że to pogodzenie nie polega na tym, że przyjmiemy wszyscy jednakowe i takie same poglądy. Niektóre rzeczy porzucimy, rzeczywiście tak, jak lew porzuci swoje jedzenie na rzecz słomy, tak, to prawda, ale lew pozostanie lwem, krowa krową, pantera panterą, baranek barankiem i tak dalej, tylko się nauczą być razem ze sobą. Kochani, jeżeli moglibyśmy wykonać w tym Adwencie chociaż pół kroku do tego, żeby się przestać obrzucać tym całym osądem, o tym było dzisiaj w tym czytaniu Izajasza, że on nie ocenia po takich powierzchownych rzeczach, o plotkach, nie, żebyśmy się chociaż jeden krok zbliżyli, kochani, w tym Adwencie do tego, żeby ludzi innych, ludzi inaczej myślących, będących gdzieś tam nie po drodze z nami, zacząć kochać po prostu. To jest pierwszy obraz. Drugi obraz, który chciałbym, żeby był pewnego rodzaju kontynuacją tego, co wam mówiłem, ale z dołożeniem jeszcze czegoś jednego. Otóż w Ewangelii dzisiaj, do Izajasza jeszcze wrócimy, ale w Ewangelii dzisiaj jest mowa o Janie Chrzcicielu, tam też jest w ogóle strasznie dużo świetnych tematów, ale jeden z obrazów, który tam jest, który Jan nam zostawił, to jest taki obraz odsłoniętego korzenia. Zauważcie, że kiedy Jan mówi o nawróceniu, kiedy przywołuje ludzi do nawrócenia, to mówi, że siekiera do korzenia przyłożona. Kochani, żeby przyłożyć siekierę do korzenia, to trzeba ten korzeń odkryć. Jan mówi tak. Drzewo zostało trochę odkopane, żeby zobaczyć, gdzie ma korzenie, żeby było wiadomo, że tak powiem, w co uderzyć. I teraz, kochani, chciałbym, żebyśmy te dwa obrazy, czyli teraz ten drugi, połączyli. Nie już na takim polu my, inni ludzie, tylko my sami. Otóż, kochani, to, że nie potrafimy innych ludzi kochać, to, że tak bardzo się różnimy, to, że nie potrafimy się przyjmować, to zawsze ma oczywiście jakieś źródło w nas. To, że ktoś nas tak strasznie wkurza, to, że nie jesteśmy w stanie w tej miłości przejść dalej, to prawie zawsze ma jakieś źródło we mnie samym. I co mówi dzisiaj w tym drugim obrazie świętym Jan? Tak. Odsłoń swoje własne korzenie. Czyli spróbuj zobaczyć, z czego to się bierze. I, moi drodzy, tutaj dlatego mówię, że to jest połączenie tych dwóch obrazów. Ja jestem przekonany, że te zwierzęta z Izajasza są też pewnym obrazem nas samych już pojedynczo, że w każdym z nas jest trochę pantery, lwa, krowy, jagnięcia, baranka itd. I drugą rzeczą, którą trzeba zrobić dzisiaj, w związku z tymi czytaniami, drugą rzeczą, którą trzeba, myślę, robić we Wdęcie, to odsłonięcia własnych korzeni, czyli zobaczenia, gdzie mam krowę sympatyczną i nic nie robiącą, ale trochę leniwą, taką, która cały czas coś tam mieli, ale trochę nie bardzo do przodu, gdzie mam lwa, który chce kogoś zamordować, gdzie mam baranka, sympatycznego, a takiego, który może się, nie wiem, składa w ofierze potrzebnie albo niepotrzebnie itd. itd. Nie wiem, czy łapiecie, o co mi chodzi. Kochani, większość naszej nieumiejętności kochania wynika z tego, jacy sami jesteśmy. Wynika z naszej przeszłości, z naszych krzywd, z grzechów, które mamy, z naszych wad, z naszych egoizmów itd. Adwentowa robota m.in. polega na tym, że trzeba odsłaniać własne korzenie, czyli patrzeć, skąd to się we mnie bierze, czemu ja tak mam, czemu ja właśnie tak, a nie inaczej reaguję na innych ludzi. I tam, mówi Jan, tam przyłóż siekierę, tam utnij to, co trzeba uciąć. I znowu, w tobie również ma nastąpić pewnego rodzaju pojednanie tych wszystkich zwierząt. One też tam mają być wszystkie razem. To nie chodzi o to, żeby, mam nadzieję, że to dobrze rozumiecie, żeby w tym odcinaniu zanegować jakąś część siebie. Nie. U nas też te zwierzęta mają pokojowo ze sobą przebywać, tylko trzeba wiedzieć, gdzie one są, jakie są i jakie tam trzeba ze sobą pogodzić, bo różne rzeczy w nas się dzieją. Wiem, że to trudne, ale to jest drugie zadanie na dzisiaj. I kochani, trzecie, trzeci obraz, który jest takim pewnego rodzaju podsumowaniem i takim wytłumaczeniem tego wszystkiego. Zaczęło się wszystko u Izajasza od takiego obrazu, że z korzenia Jezsego wyrośnie różdżka. Kochani, to jest oczywiście jeden z takich najbardziej znanych obrazów, że tak powiem, związanych z Adwentem, odnośnie Pana Jezusa, dlatego bardzo warto sobie go umiejscowić w pewnym kontekście historycznym. Otóż ten korzeń Jezsego... Wiecie, że Jezse to jest ojciec Dawida, czyli kiedy jest mowa o korzeniu Jezsego, to jest mowa, że tak powiem, o najważniejszej dynastii w Izraelu, z której oczywiście też wyszedł Pan Jezus. Tylko trzeba pamiętać, że w czasach Izajasza ten korzeń to jest po prostu suchy pień. Ten korzeń to nie jest korzeń, z którego rośnie mnóstwo gałęzi, mnóstwo władców, mnóstwo króli, mnóstwo jakichś tam fantastycznych ludzi, tylko ten korzeń, bo to jest niewola babilońska, to są te wszystkie straszne rzeczy, które się zaczęły dziać w Izraelu już daleko po tym okresie świetności, ten korzeń to jest suchy korzeń. I kiedy mówi Izajasz do narodu w tamtym czasie, że z korzenia Jezsego wyrośnie różdżka, to sobie wyobraźcie suchy, totalnie martwy pień. Taki pień, który już od lat nie przynosi żadnych owoców. I nagle mówi Izajasz, z tego pnia wyjdzie żywa, zielona, cudowna gałązka. Czyli co jest w tym tekście jakby ukryte? W tym tekście jest ukryta taka bardzo niesamowita, cudowna, jedna z najlepszych myśli, że tak powiem, o Panu Bogu. Że jak Pan Bóg spotyka coś totalnie martwego, coś, czego nie sposób już ożywić, co nie przynosi żadnych owoców, to Pan Bóg sprawia, że z tego po prostu wyrasta życie. Czemu to jest takie ważne? Dlatego, że jak, kochani, spojrzymy na te dzisiaj dwa pierwsze obrazy, ten obraz naszej nieumiejętności kochania innych ludzi i jak spojrzymy na ten drugi obraz, czyli tego, jak my sami jesteśmy poplątani, to jaki mamy zwierzyniec w sobie, jakie tam w nas po prostu grasują krowy, lamparty, pantery, baranki, koźlęta i tak dalej. To jak człowiek zobaczy ten chaos i nieumiejętność pogodzenia tego wszystkiego w sobie, nieumiejętność kochania innych, to czasem może dojść do takiego wniosku, że jest po prostu wyschniętym pniem, w którym w ogóle nie ma miłości i to się nigdy nie wydarzy, a się tego nigdy nie nauczy. I tu przychodzi Pan Jezus i mówi Ja mam taką moc, że z tego suchego pnia wyrośnie zupełnie nowa, świeża gałązka. Kochani, na to czekamy w tym Adwencie, w sensie to wspominamy, nawet nie czekamy, bo to się już wydarzyło. Wydarzyło się to, że przyszedł Ten, który potrafi te martwe pnie ożywiać, który potrafi sprawić, że ludzie, którzy się nie umieją kochać, zaczynają się kochać. Że ludzie tak bardzo różni i inni, że wszystko ich oddziela, nagle potrafią okazywać sobie miłość. Że człowiek tak poplątany wewnętrznie, że nie wiadomo w ogóle, co z tym zrobić, nagle może się wewnętrznie poukładać. Czego potrzeba? Różdżki z Pnia Jezusego, czyli Pana Jezusa. I kochani, o to dzisiaj chodzi w tych czytaniach. To jest jakby takie połączenie naszego zadania z tym, co chce z nas zrobić Pan Jezus. Nasze zadanie, rzeczywiście, to jest strasznie ważne. Zacząć rozpoznawać, dlaczego ja tak innych ludzi nie potrafię kochać i zacząć wykonywać pewne kroki, żeby to zacząć robić. Zobaczyć w sobie, co mną powoduje, że tak jest. Czyli ogromna robota do wykonania w nas samych, ale jednocześnie musi przyjść Pan Jezus i On musi ożywiać te martwe miejsca, dlatego że bez Niego nie jesteśmy w stanie tego zrobić. I kochani, o tym jest Adwent. Niesamowite są te dzisiejsze czytania. Spróbujcie dzisiaj zobaczyć cały ten zwierzeniec, ten na zewnątrz, ten w relacjach i ten wewnątrz, w środku, w was samych. Zobaczcie też te martwe pnie, czyli to, gdzie nie potrafimy, nawet jeżeli próbujemy i chcemy kochać. I tam właśnie jest to wielkie wołanie o Niego, o tą młodą różdżkę, o ten młody pęd, który sprawi, że wreszcie ożyjemy. No dobrze, moi drodzy, jest już strasznie późno w nocy, ale próbuję wam to nagrać, żeby wam to za parę godzin puścić waszego czasu. Jeżeli byłem trochę martwy, to proszę wybaczyć, jestem jak trochę ten pień, ale miejmy nadzieję, że Pan Jezus coś obudził i że jakaś tam różdżka z tego wyrośnie. Tyle na dzisiaj, kochani. Widzimy się w CNN pewnie za tydzień, a dzisiaj wieczorem się widzimy w Arce. Serdecznie zapraszam. To tyle. Pozdrawiam, dobrej niedzieli, miejcie się najlepiej, czyli z Bogiem, pa! Napisy stworzone przez społeczność Amara.org