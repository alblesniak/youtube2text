 Dzień dobry, szczęść Boże, dobry wieczór, moi drodzy, moi kochani, moi mili, witam was bardzo serdecznie w kolejnym naszym niedzielnym spotkaniu z cyklu CNN w bardzo piękną niedzielę. Mamy dzisiaj niedzielę wniebowstąpienia Pana Jezusa. Proszę posłuchajcie fragmentu Ewangelii, który dzisiaj czytamy. Jest to fragment ze św. Łukasza o następującej treści. Jezus powiedział do swoich uczniów, tak jest napisane, Mesjasz będzie cierpiał i trzeciego dnia zmartwychwstanie. W imię Jego ogłoszone będzie nawrócenie i odpuszczenie grzechów wszystkim narodom, począwszy od Jerozelem. Wy jesteście tego świadkami. Oto Ja ześlę na was obietnicę Mojego Ojca. Wy zaś pozostańcie w mieście, aż będziecie przyobleczeni w moc z wysoka. Potem wyprowadził ich ku Betanii, podniósłszy ręce, błogosławił ich. A kiedy ich błogosławił, rozstał się z nimi i został uniesiony do nieba. Oni zaś oddali mu pokłon i z wielką radością wrócili do Jerozalem, gdzie stale przebywali w świątyni, wielbiąc i błogosławiąc Boga. Moi drodzy, dzisiaj jest bardzo piękna uroczystość, bardzo piękne wspomnienie, które dla mnie osobiście w ogóle jest bardzo ważne, bo to jest taka tajemnica, o której mam takie trochę przekonanie. Myśmy w Kościele to troszeczkę zagubili. Ja wam pewnie o tym już mówiłem wiele razy, ale myślę, że warto to jakoś tam przypominać. Kochani, jest takie kazanie św. Grzegorza z Nysy, czyli taki tzw. ojciec Kościoła z IV wieku. Bardzo poruszające kazanie właśnie na wniebowstąpienie pańskie. Grzegorz tam opisuje, to jest oczywiście tylko i wyłącznie taka metafora, jakby alegoria. Opisuje ten moment, kiedy Pan Jezus po swojej śmierci wstępuje do Ojca. To się stało tuż po Jego śmierci, pamiętacie? tuż po Jego zmartwychwstaniu, kiedy Pan Jezus mówi do kobiet takie zdanie, tam do uczniów jeszcze nie wstąpiłem do mojego Ojca, nie? I On opisuje, jak to się stało, jak Pan Jezus potem, tuż po tym, co się wydarzyło, wstępuje do Ojca. Otóż opisuje taką drogę, gdzie Jezus przechodzi przez różne, że tak powiem, stopnie niebiańskie. Grzegorz tam się posługuje taką wizją nieba, które ma jakby kilka takich pięter, bo to jest taka żydowska w ogóle wizja z dawnego czasu, nie tylko żydowska, gdzie są jakby różne poziomy niebiańskie. Na różnych poziomach się dzieją różne rzeczy. Żydzi to mieli dosyć, że tak powiem, skrupulatnie rozpisane tam, co się działo w różnych. Na przykład był taki jeden poziom, gdzie mleli ziarno na mannę. Jak pamiętacie, jak jest ta opowieść o przejściu przez pustynię i tą mannę, którą Pan Bóg im spuszczał, to Żydzi mają taką opowieść, że na jednym z poziomów nieba są specjalne młyny, gdzie aniołowie mlą tę mannę. Ale nie o tym oczywiście chciałem. Chodzi o to, że Grzegorz opisuje taką podróż Pana Jezusa, jak On przechodzi przez te poszczególne rejony nieba, idąc do tego takiego najgłębszego nieba, gdzie jest sam Pan Bóg, w sensie Bóg Ojciec. I aniołowie próbują Go zatrzymać, nie wiedząc, kim On jest, dlatego że Jezus idzie jako człowiek. Oni nie mają pojęcia, co się stało, bo podobno cała akcja wcielenia, tak było podawane u Żydów, była u Żydów, którzy potem uwierzyli w chrześcijaństwo. Była jakby trzymana w tajemnicy przed wszystkimi, bo Pan Bóg się bał, że ktoś wypapla, że Syn Boży idzie na ziemię. No wiadomo, jak tam przy tej robocie, jak mleli te ziarna, to pewnie tam paprali aniołowie, więc się bał, że tak będzie, nie? Przepraszam, bo się ciągle jakoś w dygresję idę. Po prostu bardzo lubię te historie o niebie. I Pan Jezus idzie, oni mają w ogóle takie przekonanie, że to jakieś w ogóle dziwadło idzie, dlatego że On idzie cały zakrwawiony w sensie. Chodzi o to, że ma znaki męki na sobie. I oni w ogóle próbują Go zatrzymać, ale okazuje się, że nie mogą, tak pisze Grzegorz w takiej swojej wizji, dlatego że właśnie odpycha ich to Jego cierpienie, w sensie aniołowie nie znają cierpienia, nie znają tego, co znaczy ból i nie potrafią sobie z tym poradzić. I On jakby mimo ich oporu przechodzi przez te wszystkie kręgi nieba i kiedy wchodzi do komnaty, gdzie widzi Boga Ojca, nie wiedząc w ogóle, co się dzieje, nagle widzą, że Bóg Ojciec się zrywa z tronu no i bierze swojego Syna w ramiona. I dopiero wtedy się okazuje, kto to jest. Że to jest Syn Boży, który został wysłany na ziemię. Aniołowie o tym nie wiedzieli. Kochani, to jest tylko taka historia, mówię, to jest tylko alegoria, gdzie próbuje Grzegorz opisać jakby tą niezwykłość tego, co się stało w śmierci, zmartwychwstaniu Pana Jezusa, też w zaskoczeniu dla całego świata, że to się właśnie tak odbyło. Ale co najciekawsze, właśnie to, że oni Go tam nie poznają, bo On tam wchodzi jako człowiek. Kochani, to jest bardzo ważna prawda, jakby dogmatyczna Kościoła. Ten dogmat o w niebowstąpieniu Pana Jezusa. Kochani, Jezus poszedł do nieba w ludzkiej naturze. Ta natura oczywiście jest przemieniona, ona nie jest dokładnie taka sama jak nasza, ale to jest taka natura, jaką my będziemy mieli również po zmartwychwstaniu, czyli nasza ludzka natura. Kochani, co jest takie ważne w tym? Jezus tego nie porzucił. To nie jest tak, że Pan Jezus był przez trzy, tam... trzydzieści trzy lata na ziemi jakby w formie ludzkiej, tak? Tylko tak się, że tak powiem, przebrał na chwilę i potem po trzydziestu trzech latach porzucił tę formę no i wrócił do tego, kim był. Kochani, bo czasami, jak na przykład mówię, że bardzo wyjątkowe jest wcielenie Jezusa i to, że Bóg się ukazał jako człowiek, to czasami usłyszę takie zarzuty no ale przecież to mamy też w innych religiach. Na przykład mamy takie opowieści, nie wiem... o religiach, o bogach rzymskich czy greckich. Niektórzy się po prostu w postaci ludzkiej również objawiali na ziemi. Tylko, kochani, to jest zupełnie coś innego. W tamtych religiach ta opowieść zawsze jest o czymś takim, że jest taka skóra, taka suknia, a On ją potem zrzuca i jakby nadal zostaje sobą. On się w ogóle człowiekiem nie stał. Uwaga, kochani, dogmat chrześcijański mówi o czymś innym. Mówi, że Jezus na zawsze stał się i jest i będzie na zawsze również w ludzkiej naturze. Zawsze będzie Bogiem, to jasne, zawsze będzie Synem Bożym, ale jednocześnie zawsze będzie człowiekiem. Kochani, co to znaczy? Kochani, kiedy kiedyś umrzemy i pójdziemy do nieba, daj Boże, nie? Kochani, spotkamy się nie z jakąś siłą, nie wiem... mocą, nie tylko duchem, chociaż Bóg jest duchem, tak jak mówi Pismo Święte, ale również z ciałem. Kochani, kiedy spotkamy Pana Jezusa, to wyciągną się do nas ręce i to nie będą metaforyczne ręce, to nie będą ręce przypowieściowe, ręce z alegorii, to będą ręce, to będzie ciało, ciepłe. Te ręce nas otulą, ucałują nas usta, wilgotne, kochające. Dłoń Jego będzie na naszych głowach i chciałbym powiedzieć, że zmierzmi nam włosy, no nie wszystkim, ale nas pogładzi po głowie i dotnie naszego serca i to będzie dotyk prawdziwy. My będziemy mieli ciała po zmartwychwstaniu i On też będzie miał ciało. Spotkanie z Bogiem, to będzie takie spotkanie, gdzie my naprawdę usiądziemy razem przy stole, tak jak dzisiaj mówi Pan Jezus, nie, to przepraszam, to było tydzień temu, gdzie mówił, że przyjdziemy do Niego i zasiądziemy z Nim do wieczerzy, nie? gdzie usiądziemy z Nim przy stole i zjemy z Nim posiłek, kochani. To nie będzie metaforyczny posiłek, bo będziemy mieli ciała. On mówi... one są oczywiście przemienione, ale pamiętajcie, że po zmartwychwstaniu Pan Jezus zjadł rybę, czyli w tym przemienionym ciele zjadł rybę. Ona czy z Niego nie przeleciała, nie wypadła na podłogę, tylko normalnie ją strawił, normalnie ją zjadł. Oczywiście to ciało też było inne, bo przechodził przez dwi zamknięte, więc to było takie nasze ciało, ale właśnie, tak jak mówię, przemienione, ale jednocześnie jadł. To jest dla mnie bardzo pocieszające. Będziemy jeść w niebie. Kochani, prawda o w niebo wstąpieniu jest bardzo ważną prawdą, bo mówi, że Bóg tak pokochał ludzkość i tak pokochał naturę człowieczą, która mimo wszystko jest teraz strasznie skażona przez grzech i przez naszą słabość i przez chorobę i przez śmierć. On ją oczywiście odnowi, tak jak swoją odnowił właśnie po zmartwychwstaniu, chociaż zobaczcie, rany jego też zostały, nie? Czyli te pamiątki po cierpieniu zostały. Już nie bolały. Już w żaden sposób nie niosły sobie żadnego bólu i cierpienia, ale zostały. Co to znaczy, kochani? Nasze ułomności również zostaną niektóre. Czas temu Cię pytałem, w jakiej formie będziemy w niebie. Nie wiem, ale różne nasze... Ja przypuszczam, że będę w niebie łysy, kochani. Ktoś powie, że to jest niedoskonałość, ja w ogóle uważam, no bo kształt kuli jest zawsze najdoskonalszym kształtem, dlatego też cały czas staram się być na kształt kuli, ale, kochani, nasze różne zranienia zostaną, one już nie będą bolały, nie będą w żaden sposób źródłem cierpienia. Kochani, o czym to jest opowieść? To oczywiście nie jest taka próba sprowadzenia Pana Boga do takiej wizji takiego dobrego przyjaciela, równego nam, tylko trochę lepszego, nie? Kochani, nie, nie o to chodzi. To nie jest antropomorfizacja Boga. Nie, to chodzi tylko o to, że Bóg na zawsze zostanie z nami w takiej bardzo namacalnej, bardzo czułej relacji. Kochani, chrześcijaństwo to nie jest tylko duchowa, jakaś enigmatyczna, niemożliwa do pojęcia sfera, chociaż tym oczywiście też jest, ale jest też uściskiem, jest też dotykiem, jest też czymś bardzo namacalnym, bardzo takim konkretnym. I, kochani, tak będzie na zawsze. Mówię, to nie jest taka wizja, jak to często mają u świadków Jehowy, nie? Takiego, nie wiem... świata idyllicznego, tak? Wodospady, zwierzątka, ptaszki latają, my siedzimy na trawie i tak dalej. To nie o to chodzi. To jest opowieść o relacji. Opowieść o intymnej, bliskiej, ale bardzo sensualnej również, bardzo zmysłowej, bardzo dotykalnej, bardzo uchwytywalnej, bardzo namacalnej relacji. Kochani, o tym jest to święto dzisiejsze, że Bóg będzie z nami dosłownie nie w przenośni na wyciągnięcie ręki, na przytulenie. Kochani, warto w ten sposób sobie myśleć o niebie też, bo zobaczcie, my... Ja mam takie wrażenie czasem, jak słuchamy apokalipsy, nie? to ta wizja apokaliptyczna, ja wiem, że ona jest tylko symbolem oczywiście, ale jest taka w ogóle dosyć nudna, nie? Taka, że Pan Bóg gdzieś tam w środku siedzi, tak? na tym tronie, dookoła ci ludzie, starczy i tam w ogóle inni Mu te pokłony oddają i my tylko to Alleluja śpiewamy w kółko, nie? Takie to trochę nudne się w ogóle wydaje, nie? Ale, kochani, no nie wiem, może znacie z innych religii wizję nieba, na przykład mi się bardzo podoba wizja ta, w islamie, nie? W islamie każdy mężczyzna w niebie dostanie 72 dziewice. No, słuchajcie, w takim porównaniu 72 dziewice, a książeczkę do nabożeństwa, którą dostanie katolik, no to trochę nuda, nie? Jak ja miałbym wybierać, no to wiadomo, co bym wybrał. W sensie, tą książeczkę do nabożeństwa oczywiście. Ale, kochani, niebo to nie jest żadne nudne śpiewanie Alleluja, to jest taka bliskość z Bogiem, to jest Bóg, który macie w ramionach, to jest Bóg, który macie w takiej bliskości. Kochani, to o to chodzi. Biją dzwony, więc chyba trzeba przestać już. Kochani, pomyślcie dzisiaj o tej bliskości, o tej czułości. To, jak myślę, w ogóle nie jest tylko właściwość tego, co będzie w niebie kiedyś, to się dzieje już teraz, że Bóg teraz już chce, już nas chce przytulać, już nas chce dotykać. To nie będzie oczywiście zazwyczaj tak, jak to będzie w niebie, ale przedsmak tego już jest możliwy tu na ziemi, kochani. Bóg stał się człowiekiem i jedna z osób Trójcy Świętej, Syn Boży, na zawsze tym człowiekiem zostanie. Będziemy z Nim chodzić na spacery za rękę i będziemy z Nim razem jeść, my miemy nadzieję w maku. Niebo to będzie piękna sprawa. Dzisiaj właśnie o tym opowieść. Moi drodzy, moi mili, bardzo wam dziękuję za to kolejne spotkanie CNNowe. Przypomnę tylko jeszcze, że wam mówiłem tydzień temu, kochani, wyszedł trzeci tom w mojej serii niedzielników. Pamiętacie, był już niedzielnik na rok, B i rok C, czyli aktualny, a to jest niedzielnik na wszystkie trzy lata, czyli na święta i uroczystości. Czyli nie na niedzielę, tylko na wszystkie takie te rzeczy, poza niedzielami, które my świętujemy jako katolicy. Na jesieni wyjdzie jeszcze czwarty tom, czyli rok A. Jeżeli ktoś chciałby mieć całą serię, a są bardzo pięknie wydane, to zapraszam, można mieć na półeczce wszystkie cztery domiki, to bardzo was zapraszam. Niedzielnik na uroczystości i święta. Komentarze do czytań na uroczystości, tak się to nazywa. Właśnie wyszło we Wdrodze. W opisie pod filmem znajdziecie linki, gdzie to można zdobyć. Dziękuję za dzisiaj, widzimy się za tydzień. Ściskam, pozdrawiam, błogosławię i do zobaczenia. Z Bogiem, pa pa...