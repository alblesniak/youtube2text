 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w ostatnią niedzielę Adwentu IV i zapraszam na dzisiejsze CNN. Tak jak zawsze, na początek posłuchajcie proszę Ewangelii, którą dzisiaj czytamy, a jest superowa, jak zawsze. Mamy dzisiaj tekst ze św. Mateusza, brzmi następująco Z narodzeniem Jezusa Chrystusa było tak. Po zaślubinach matki Jego Maryi z Józefem, w pierwnim zamieszkali razem, znalazła się brzemienną za sprawą Ducha Świętego. Mąż jej Józef, który był człowiekiem sprawiedliwym, nie chciał naradzić jej na zniesławienie, zamierzał oddalić ją potajemnie. Gdy powziął tę myśl, oto anioł pański ukazał mu się we śnie i rzekł Józefie, synu Dawida, nie bój się wziąć do siebie Maryi, twojej małżonki, albowiem z Ducha Świętego jest to, co się w niej poczęło. Porodzi syna, któremu nadasz imię Jezus, on bowiem zbawi swój lud od jego grzechów. A stało się to wszystko, aby się wypełniło słowo pańskie powiedziane przez proroka. Oto dziewica pocznie i porodzi syna, któremu nadadzą imię Emanuel, to znaczy Bóg z nami. Zbudziwszy się ze snu, Józef uczynił tak, jak mu polecił anioł pański. Wziął swoją małżonkę do siebie. Moi drodzy, w tę ostatnią niedzielę przed świętami Kościół nam daje opowieść o tym, jak to się zaczęło, że Pan Jezus się urodził. Nie opowiada oczywiście konkretnie o samych narodzinach, bo Kościół nie chce wyprzedzać faktów, to będziemy świętować w najbliższą środę, ale opowiada o tym, jak do tego doszło. I w tej historii jest taki wątek, który zawsze mnie niezwykle fascynował. Mówiłem o tym już w bardzo wielu konferencjach, ale chciałbym, żebyśmy go sobie tak wyciągnęli z tej Ewangelii, zobaczyli, zresztą mam ochotę w ogóle zrobić z nim coś więcej. Może kiedyś mi się uda zrobić coś więcej. Mianowicie, jest tutaj to zdanie, które wszyscy doskonale znamy, które brzmi tak w tej Ewangelii tak niewinnie, brzmi tak, że tak powiem, nieostro, ale jak człowiek się myśli w to zdanie, to tam się strasznie dużo dzieje pod skórą. Mianowicie, Józef, który był człowiekiem sprawiedliwym, czyli takim dobrym, pobożnym, chcącym dobra, zamierzał Maryję oddalić. Nie chciał, żeby ją zniesławiono i chciał ją oddalić. Kochani, to pokazuje, jaki dramat pod tym jednym wierszem, pod tym jednym zdaniem dokonał się w tej rodzinie. Zobaczcie, mamy męża i żonę po pierwszych zaślubinach, czyli jeszcze tak jakby nie do końca, ale rzeczywiście w pełni, ale już wiadomo, że są sobie przeznaczeni. Mamy męża i żonę, gdzie nagle pojawia się dziecko, które nie powinno się pojawić. Nie chcę powiedzieć niechciane oczywiście, ale w takim sensie niechciane, że nie tak, jak sobie to wyobrażali, szczególnie pewnie nie tak, jak sobie to wyobrażał Józef. Pojawia się sytuacja bardzo mocno trudna, taka sytuacja, którą strasznie trudno przejść. Zobaczcie, Ewangelia nie daje nam oczywiście żadnego takiego opisu rozmów i dramatu rodzinnego, choć z czasem żałuję, że tak nie ma, tylko pokazuje taki prosty, suchy fakt, ale za nim stoi cały ten dramat. Że Józef w wyniku rozmów, w wyniku jakiejś próby dogadania się z Najświętszą Marią Panną, oczywiście wtedy dla niego to po prostu z Marysią, dochodzi do wniosku, że muszą się rozstać. Nie chce jej robić trudności, jest naprawdę dobrym człowiekiem, jest naprawdę fajnym facetem. Wierze prawo żydowskie, gdyby stwierdzono, że ona ma dziecko nie z nim, tylko no oczywiście według myślenia każdego człowieka, wtedy z jakimś innym mężczyzną, że można byłoby ją ukamienować. Więc Józef nie, Józef jest człowiekiem dobrym. Nie chce jej robić trudności, ale jednocześnie, zobaczcie, nie wyobraża sobie dalszego bycia z nią. Kochani, nie ten moment strasznie zawsze dotyka jakby w tej historii świętej rodziny. Zawsze, kiedy sobie myślimy ŚWIĘTA RODZINA, zawsze mamy na myśli, nie? coś takiego cudownego. Najświętsza Maria Panna, najlepsza kobieta, która żyła na ziemi. Święty Józef, absolutny wzór mężczyzny. Pan Jezus, najlepsze dziecko na świecie. To po prostu rodzina idealna, tak? Otóż, kochani, w rodzinie idealnej w pewnym momencie mąż postanowił, że pójdzie rano do żony i powie jej słuchaj, nie umiem się z tobą dogadać, nie rozumiem sytuacji, w której się znaleźliśmy, nie widzę żadnego wyjścia z tej sytuacji, wyprowadź się. Nie chcę twojej krzywdy, nie chcę ci zrobić nic złego, nie chcę, żeby tobie stała się krzywda od kogokolwiek innego, ale wyprowadź się. W świętej rodzinie mąż postanowił rozstać się ze swoją żoną. Kochani, dla mnie to jest tak strasznie ważne, że to jest właśnie takie, że nie mamy do czynienia z jakąś taką idyllą, takim czymś, co byłoby oderwane od naszego życia, tylko święta rodzina przeżyła taki dramat. Święta rodzina przeżyła coś tak trudnego, taki trudny moment, jak... no prawie, że ostateczne rozstanie. Zobaczcie, Józef to już postanowił, czyli w nim była taka decyzja, Maryjo, odejdź, Maryjo, wyprowadź się. Zobaczcie, dopiero w takim momencie, kiedy już, że tak powiem, wszystko wisiało na włosku, nie? kiedy już decyzje po ludzku zostały podjęte, wtedy interweniuje Pan Bóg. Tylko też zauważcie, Pan Bóg interweniuje niezwykle delikatnie. To nie tak, że Pan Bóg przymusił Józefa, że Pan Bóg, nie wiem... nakłonił Jego serce, żeby Józef zrobił to, co Pan Bóg chciał. Nie. Józef ma sen. Kochani, sen bardzo łatwo zignorować. Nawet jeżeli ci się śnią aniołowie, to każdy z nas ze snami ma duży problem, nie? Traktowacie na serio, na serio, to rzeczywiście coś ma na rzeczy, czy nie ma na rzeczy itd. W większości wypadków w sny absolutnie nie wolno wierzyć i nigdy nie wolno się przywiązywać wagi do tego, co się dzieje w snach. Więc to nie jest tak, że tylko dlatego, że się Józefowi Pan Bóg, w sensie anioł, przyśnił, to on już miał pewność. Nie. Ale Pan Bóg interweniuje w taki właśnie delikatny sposób, czyli, że tak powiem, podsuwa pewną intuicję. Zobaczcie, jaką? Taką, gdzie mówi nie bój się i mówi weź do siebie. Kochani, dlaczego to mówię w taki sposób? Kochani, każdy z was przeżywa różnego rodzaju dramaty w relacjach międzyludzkich. Dramaty, które czasami rzeczywiście po prostu sprawiają, że człowiekowi ręce opadają, że naprawdę nie wiemy, co robić, że nie mamy prawdę pojęcia, jak z danej sytuacji wyjść. Może dokładnie jest tak, jak w tej Ewangelii, że gdzieś w waszym małżeństwie, w pewnym momencie jedno powiedziało drugiemu słuchaj, wyprowadź się. Już zupełnie nie wnikam z czyjej winy, czy to było słuszne, czy niesłuszne, ale takie rzeczy się po prostu dzieją. Takie rzeczy się wydarzają. Zobaczcie, ta Ewangelia poddaje dwie rzeczy. Pierwsze, co anioł mówi, to jest najważniejsze. Nie bój się. W takim sensie rozumiem, że masz takie poczucie, że świat ci się wali. Rozumiem, że masz takie poczucie, że wszystko się rozsypało. Ja bardzo często rozmawiałem z ludźmi, którym się dzieją takie dramaty, oni mają takie poczucie Ojcze, jestem po prostu tak przerażony, co będzie dalej. Ja naprawdę nie wiem, co będzie dalej. Jak ja sobie poradzę? Jak ja z tej sytuacji wyjdę? Ja w ogóle nie widzę już żadnego światła. To przerażanie jest oczywiście przerażające, ale kochani, pierwsze słowo anioła zawsze jest Józefie, nie bój się. Wiem, że nie rozumiesz, wiem, że nie widzisz, wiem, że... nie bój się. Tylko uwaga, nie bój się dlatego, i to jest bardzo ważne, anioł mówi, że możesz tę sytuację wziąć w ręce. I to jest, kochani, dla mnie najważniejsza intuicja tej Ewangelii. Zobaczcie, anioł nakłania Józefa, żeby wziął tę kobietę, bo mnie najbardziej fascynuje, że w tej Ewangelii nie ma prawie nic o Panu Jezusie. To jest Ewangelia o narodzinach Pana Jezusa, zauważcie, Kościół nam czyta tuż przed narodzinami, wiem, że oczywiście tam jest dalsza część jeszcze, nie? Gdzie będzie o tym, jak się Pan Jezus narodził. Ale Kościół nam czyta Ewangelię, która zaczyna się z narodzeniem Jezusa Chrystusa, było tak i o samym Jezusie jest może dwa zdania, nie? Kiedy anioł oczywiście mówi, że dasz Mu na imię Jezus, On będzie, On wybawi swój lud od jego grzechów, jasne, jest pokazane, kim będzie Pan Jezus, ale zobaczcie, że cała oś tej Ewangelii jest wokół tej kobiety i tego mężczyzny. Jakby Bóg w ogóle schodzi na drugi plan. Jestem przekonany, że świadomie Pan Bóg schodzi na drugi plan. Anioł prosi, weź ją i zobaczcie, nie dlatego, nie tylko dlatego, że ona będzie, nie wiem... matką syna, tak, mówi o tym, że ona będzie matką tego, który wybawi ludzi od grzechu, ale on nie mówi, weź Maryję, a tak naprawdę to weź jej syna, bo potrzebujemy do niego tego opiekuna, no a przy okazji też będziesz z Maryją, no bo ona go urodziła. Nie, anioł go zaprasza, ją masz wziąć. Z tym, co go nie rozumiesz, z tym, co jest nie tak, z tym, co w tobie jakby zrodziło tylko i wyłącznie decyzję wyprowadź się właśnie z tym, weź ją, weź ją. Kochani, takie pytanie mi się zrodziło, kiedy tę Ewangelię sobie przeczytałem. Dlaczego to Kościół czyta tuż przed narodzeniem? Ja wiem, no powiecie, jak to dlaczego, no bo tak się zaczęły narodziny Pana Jezusa, ale dlaczego wybrał ten fragment? Czemu nie inny? Jest wiele Ewangelii, że tak powiem, związanych z narodzinami Pana Jezusa. Dzisiaj mamy w ostatnią niedzielę, tuż przed świętami, w takiej ostatniej prostej, mamy właśnie to. Dlatego, że kochani, na czym polegało de facto wcielenie? Wcielenie polegało na tym, że Bóg wziął do siebie ludzkość. W takim sensie, stając się człowiekiem, przyjął wszystko, co było z tą ludzkością związane, przyjął absolutnie wszystko, co było tą ludzkością. Jakby nie zostawił nic. Wiem, że sam grzechu nie popełnił, ale uwaga, te grzechy również wziął na siebie. Jak napisze święty Paweł, Bóg go uczynił jakby grzechem. Kochani, to jest coś niesamowitego. Całe wcielenie, to, co będziemy świętować, polega na tym, że Bóg ze wszystkimi naszymi okropnościami, tragediami, z całym naszym bajzlem wziął nas. Że Bóg wziął małżonkę swoją, czyli ludzkość, do siebie, do nieba, otworzył jej drogę. Kościół, zobaczcie, dzisiaj tuż przed Bożym Narodzeniem pokazuje nam jednego człowieka, którego Bóg zaprasza do tego, żeby zrobił to samo. Kochani, jeżeli chcecie, żeby wam się wydarzyło Boże Narodzenie, jeżeli chcecie, żeby wam się wydarzyło rzeczywiście jakby święto w tym roku, to musisz pomyśleć, jaką część ludzkości, a tą częścią ludzkości często jest twoja żona, jest twój mąż, są twoje dzieci, są twoi koledzy, przyjaciele, uwaga też, nieprzyjaciele, wrogowie itd. Jaką część ludzkości masz wziąć do siebie? W takim sensie, no właśnie, kochać aż do śmierci, nie zostawić, nie oddalić z domu, tylko zawalczyć. Kochani, ja wiem, że to są tylko słowa, że tak to brzmi tak łatwo, ja wiem, jakie to jest trudne w praktyce, ale mamy dzisiaj właśnie tego człowieka, tego człowieka św. Józefa, który stanął wobec decyzji nie dam rady, niech ona się wyprowadzi, nie dam rady, nie pociągnę tego, nie ma szans. I Pan Bóg mu mówi Nie bój się, weź ją do siebie. Kochani, dla mnie to jest po prostu jakaś niesamowita perspektywa na te święta. Ja wiem, że jest tyle ludzi, których powinienem wziąć do siebie, a ja nie mam siły, ja nie mam ochoty, ja nie chcę się męczyć, ja nie mam kiedy, nie? To jest to... ja muszę żyć jakoś. To jest nieprawda. Bóg mówi Adam, nie bój się, weź ją do siebie. Moi drodzy, no coś niesamowitego jest w tej Ewangelii. W ogóle, naprawdę czuję, tak jak wam mówiłem, czuję, że muszę zrobić coś więcej. Może nagram jeszcze jakąś konferencję o tym, bo to jest bardzo ważny moment tego brania do siebie. Może niedługo się takie coś pojawi, zobaczymy. Może w ogóle bardzo niedługo. Mam pewien pomysł. Zobaczymy. Kochani, na dzisiaj chyba tyle. Bardzo wam dziękuję za to ostatnie adwentowe CNN-owe spotkanie. Przepraszam, coś mnie tutaj krztusi. Będzie pewnie CNN taki świąteczny, nie? CNN w Boże Narodzenie. Więc jeżeli tylko macie ochotę, to mam nadzieję, że uda mi się coś nagrać i się spotkamy w święta. I w ogóle już potem wrócą święta vlogi i tak dalej. Będziemy się znowu spotykać. Wiem, że niektórym z was brakuje trochę tych różnych filmów, to postaram się, żeby coś tam było i żeby można było oglądać. Tyle. Ściskam, pozdrawiam, błogosławię i dobrej końcówki adwentu. Z Bogiem. Pa!