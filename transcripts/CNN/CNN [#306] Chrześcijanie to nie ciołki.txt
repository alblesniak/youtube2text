 Dzień dobry, szczęść Boże, dobry wieczór, moi drodzy, witam was bardzo serdecznie w naszym kolejnym spotkaniu z cyklu CNN i zapraszam na dzisiejszy komentarz do superowej Ewangelii. Proszę posłuchajcie dzisiejszego fragmentu z Ewangelii św. Łukasza, który brzmi następująco Jezus powiedział do uczniów Pewien bogaty człowiek miał rządcę, którego oskarżono przed nim, że trwoni jego majątek. Przywołał więc go do siebie i rzekł mu Cóż to słyszę o tobie? Zdaj sprawę z twojego zarządzania, bo już nie będziesz mógł zarządzać. Na to rządca rzekł sam do siebie Co ja pocznę, skoro mój pan odbiera mi zarządzanie? Kopać nie mogę, żebrać się wstydzę. Wiem, wiem już co uczynię, żeby mnie ludzie przyjęli do swoich domów, gdy będę odsunięty od zarządzania. Przywołał więc do siebie każdego z dłużników swego pana i zapytał pierwszego Ile jesteś winien mojemu panu? Ten odpowiedział Sto beczek oliwy. On mu rzekł Weź swoje zobowiązanie, siadaj prędko i napisz pięćdziesiąt. Następnie pytał drugiego A ty ile jesteś winien? Ten odrzekł Sto korców pszenicy. Mówi mu weź swoje zobowiązanie i napisz osiemdziesiąt. Pan pochwalił nieuczciwego rządcę, że roztropnie postąpił. Bo synowie tego świata roztropniejsi są w stosunkach z podobnymi sobie ludźmi, niż synowie światłości. Ja też wam powiadam Pozyskujcie sobie przyjaciół niegodziwą mamoną, aby, gdy wszystko się skończy, przyjęto was do wiecznych przybytków. Kto w bardzo małej sprawie jest wierny, ten i w wielkiej będzie wierny. A kto w bardzo małej sprawie jest nieuczciwy, ten i w wielkiej nieuczciwy będzie. Jeśli więc w zarządzaniu niegodziwą mamoną nie okazaliście się wierni, to kto wam prawdziwe dobro powierzy? Jeśli w zarządzaniu cudzym dobrem nie okazaliście się wierni, to któż wam da wasze? Żaden sługa nie może dwom panom służyć, gdyż albo jednego będzie nienawidził, a drugiego miłował, albo z tamtym będzie trzymał, a tym wzgardzi. Nie możecie służyć Bogu i mamonie. Moi drodzy, bardzo ciekawy, ale jednocześnie bardzo trudny tekst i taki tekst, do którego czasem trochę się podchodzi, jak do jeża, bo jest tam wiele takich zdań, które brzmią tak podejrzanie, no nie ma się co oszukiwać. Ja, kochani, kiedy ten tekst czytam, to słyszę trzy tam podejrzane rzeczy, nie? Trzy takie rzeczy, które brzmią tak chropawo w uszach chrześcijanina. Po pierwsze, Pan pochwalił nieuczciwego zarządcę. Pochwalił nieuczciwego, który złapany na tym, że jest nieuczciwy, poszedł w jeszcze większą nieuczciwość, tak się przynajmniej wydaje, no bo kazał te długi swojego Pana poskreślać po to, żeby sobie jakieś tam fory zrobić u tych ludzi, że jak go wywalą z roboty, to powie pamiętacie, jak wam tam skreśliłem trochę? To weźcie mnie do roboty do siebie. I Pan go pochwalił, mimo że on mu wziął, temu Panu. Potem Pan Jezus mówi, że ludzie tego świata są roztropniejsi od Jego uczniów. Ludzie tego świata są roztropniejsi niż synowie światłości. No jak to? Ten świat jest mądrzejszy od synów światłości? Czyli od tych, którzy idą za Panem Bogiem? No dziwne trochę, nie? Zdobywajcie sobie przyjaciół niegodziwą mamoną. Czyli co? Tak za kasę kogoś tak kupić? Albo jakoś go tak... no nie wiem... no właśnie... zdobyć sobie jego jakieś tam przychylność kasą? Kochani, w tym tekście ewangelicznym jest bardzo dużo takich zdań idących takich pod włos. I kochani, chciałbym wam jedną rzecz dzisiaj powiedzieć. Ja wiem, że prawdopodobnie to się domaga znacznie większego przemyślenia i tu by trzeba pewnie dużo więcej konferencji zrobić w ogóle na temat tego tekstu. Ale jedna taka rzecz, która mi się rzuca w pierwszym takim odruchu. Ona mi się wywodzi, kochani, zobaczcie właśnie z tego zdania, o którym mówił Pan Jezus, że synowie tego świata są tacy bardziej rzuccy, są roztropniejsi, rozsądniejsi i w ogóle tacy są bardziej ogarnięci, niż synowie światłości. Kochani, co to znaczy? Zobaczcie, istnieje taki rodzaj chrześcijaństwa. Ja nie mówię, że to jest oczywiście całe chrześcijaństwo, ale istnieje takie pojęcie chrześcijaństwa takiego życiowego ciołka, takiego człowieka, takiego bardzo, wiecie, pokorniutkiego, takiego, który się żadnego zła nie dotyka, który daje się, jak potrzeba, to wykorzystać w imię Boże, bo on jest pokorny i takiego trochę nieogarniętego życiowo. Ja nie mówię, kochani, że chrześcijaństwo jest takie z natura, ale ja mam takie wrażenie, że jest taki obraz i to jest w ogóle pozytywny obraz takiego chrześcijanina, wiecie, nieskazitelnego, przeźroczystego, bez żadnego zadrapania, uczciwego do, że tak powiem... no... do ostatniej kreski i tak dalej. Kochani, wiem, co już was słyszy, no ale mówię, że to jest dobre. Przecież też dobrze być uczciwym, być takim nieskazitelnym i tak dalej. Kochani, podam wam to teraz na przykładzie, o co mi tu chodzi, bo ja wiem oczywiście, że część z was pewnie zaraz mnie źle zrozumie i zaraz będzie mnie oskarżać o to, że ja ludzi do złego prowadzę, ale mam nadzieję, że otworzycie głowę i serca i posłuchacie. Mam takiego kolegę znajomego, takiego przyjaciela w sumie, nie będę mówił żadnych danych i tak dalej, znamy się z czasów jeszcze duszpasterstwa, kiedy byłem w Beczce i tak dalej, byliśmy na wielu wyjazdach wspólnie, wiele rzeczy robiliśmy wspólnie. I to jest taki człowiek, ja mu zazdroszczę tego, ja nie mam takich cech jak on, bo on ma takie cechy osobowościowe, który potrafi wszystko, wszędzie zawsze załatwić. Kiedy jesteśmy w obcym kraju na przykład i jesteśmy, nie wiem... gdzieś tam trzeba coś załatwić, żeby nie wiem... załatwić miejsca parkingowe na przykład. Wymyślam teraz już jakiś przykład. I jest taki parking, na którym nie ma miejsc i tak dalej. To on potrafi pójść do kierownika tego parkingu i tak potrafi go nagadać, tak mu postanowił opowiadać różnych historii. Można by czasem trochę powiedzieć tak mu napicuje po prostu różnych ścien, że po dziesięciu minutach ten gość wychodzi i mówi -"Słuchajcie, no, co prawda nie ma miejsca, ale wiecie co? Tutaj jest takie miejsce". Ja go podziwiam. On ma taką zdolność, ja, jako wiecie, introwertyk jestem bardzo, że tak powiem, wycofany w relacjach z oczami. Ja nie umiem ludziom, nie wiem... narzucać swojej woli, nie umiem ludziom mówić... znaczy mówię wam oczywiście, co macie robić tak na kazaniach, nie? ale kochani, w takich normalnych relacjach jestem bardzo daleki od tego, że w jakikolwiek sposób, nie wiem... na przykład czuję się bardzo niekomfortowo próbując wyciągnąć coś od człowieka, nie? Jak człowiek mi nie chce tego dać, albo nie chce tego powiedzieć, to ja nie stosuję żadnych metod, żeby to zrobić. Ten mój przyjaciel ma niewiarygodną zdolność do tego. On potrafi po prostu załatwić wszystko w każdych warunkach, w niemożliwych sytuacjach. To jest tak, że jak trzeba coś załatwić, nie wiadomo jak to zrobić, to trzeba do niego dzwonić i on to zrobi. I kochani, uważam, że to, o czym mówi dzisiaj Pan Jezus, to jest w pewnym sensie coś takiego, tylko tu nie chodzi oczywiście, kochani, o żadną cechę osobowości, bo niektórzy jesteśmy tacy, inni są tacy, tylko Jezus mówi nie bądźcie takie po prostu... takie ciołki. Nie bądźcie tacy, że sobie po prostu nie radzicie w życiu, bo ja jestem taki pobożny i ja jestem taki pokorny i niech mnie wszyscy kopią po tyłku i tak dalej. Kochani, teraz ja, bom Boże, nie próbuję was zachęcić do żadnego zła i tak dalej, i tak dalej. Kochani, jak się przypatrzymy tej pierwszej przypowieści, o ten człowiek de facto najprawdopodobniej nie okradł swojego Pana. W sensie... wcześniej chyba trochę okradał, no bo mówią, że był nieuczciwym zarządcą, więc prawdopodobnie brał sobie coś tam dla siebie, ale kiedy przyszło do rozliczenia, zauważcie, to jego poprawa nie polegała na tym, że on, nie wiem... rzucił się w pokucie przed tego swojego Pana i powiedział Panie, nakradłem, wybacz mi. Tylko on pokombinował, co mogę zrobić, żeby jakoś spać na cztery łapy. I co zrobił, kochani? Tam, kiedy jest mowa, że on kazał poskreślać te długi, w większości komentarzy historycznych mówi, że to chodziło o to, że on kazał skreślić swój własny zysk. Na czym, kochani, polegała wtedy jakby praca zarządcy? Polegała na tym, że on nie dostawał osobnej wypłaty, tylko od transakcji, które załatwiał swojemu Panu, tak jak w tym wypadku, tak? Komuś tam sprzedawał pszenicę swojego Pana czy tam właśnie oliwę swojego Pana, to pewien procent to był i to była jego wypłata. Więc on de facto po prostu kazał to skreślić, czyli jakby pozbawił się swojej wypłaty. Tamten człowiek zapłacił Panu tylko tyle, ile miał zapłacić, bez jego wypłaty. Tamten człowiek nie musiał wiedzieć, że ta wypłata była wliczona w cenę. Więc on sam stracił dla siebie, Pan dostał tyle, co miał dostać, a on po prostu nic nie dostał. Ale dzięki temu miał fory u tego człowieka, bo tamten mnie nie zapłacił. Mógłbym powiedzieć Słuchaj, normalna cena to jest wiesz... 150, a ty napisz właśnie tam 120. Albo normalna to jest 100, a ty napisz 80. Załatwiłem ci taki rabat. I ten człowiek nie musiał wiedzieć, że ten rabat polegał na tym, że on swoje skreślił. W związku z tym, on był na tyle cwany, był na tyle po prostu fajnym krętaczem, że tracąc oczywiście coś dla siebie, umiał się dobrze ustawić w tej sytuacji. Kochani, o tym mówi Pan Jezus. Pan Jezus mówi Nie bądźcie ciołki. Nie bądźcie tacy z klapkami na oczach. I uwaga, to nie jest żadna zachęta do zła. Kochani, na przykład gdybym ja, jak myślę o tym moim przyjacielu, gdybym wiedział, że on załatwia jakieś sprawy, nie wiem... kogoś oszukując, albo na przykład, nie wiem... jakoś go wkręcając w jakąś nieprawdę, ja bym natychmiast zareagował słuchaj, nie możesz tego tak robić, nie możemy tak załatwiać tych spraw. Nawet jeżeli to załatwisz, to żeśmy kogoś, nie wiem... pozbawili jakichś pieniędzy, albo żeśmy kogoś okradli, albo żeśmy kogoś oszukali, on coś na tym stracił. Nie. Zdolność tego mojego przyjaciela polega na tym, że on nikogo nie oszukuje, on tylko po prostu jest bardzo gipki w takich sprawach. Ma taki charakter oczywiście. I teraz, kochani, to nie chodzi mi teraz o to, że mamy być tacy gipcy, no bo niektórzy jesteśmy tacy, nie jesteśmy tacy. Ja nigdy nie będę taki, jak ten mój przyjaciel. Na szczęście go mam, więc jak trzeba coś załatwić, to on jest zawsze do tego gotowy, nie? Ale, kochani, chodzi tylko o to, że jest taki obraz takiego pokornego cielęcia chrześcijańskiego. Takiego cielęcia, które po prostu idzie, które nic nie robi, nie myśli, nie kombinuje, nie reaguje i tak dalej. Kochani, na przykład czasem jest tak, jeżeli, nie wiem... znam różne miejsca, które prowadzą na przykład domy dziecka, nie? I ja na przykład kocham takich dyrektorów, którzy nie oszukując, nie kłamiąc i tak dalej, ale potrafią na przykład od bogatych ludzi jakoś ich tam trochę podłechtując, jakoś, nie wiem... sprawiając im radość w rzeczach, które oni lubią. I to można powiedzieć no ale to jest takie podlizywanie się, ale kiedy to jest do pewnej granicy tylko, dzięki temu na przykład nagle potem dostają milion złotych na swoje dzieci. Kochani, i to jest bardzo piękne. Mówię, tu jest bardzo śliska granica oczywiście. Ja sobie zdaję z tego sprawę, kochani. Jest bardzo śliska granica, gdzie na przykład możemy przejść do czegoś takiego, że ja się sprzedałem, nawet w dobrym celu. I uwaga, nie o to chodzi Panu Jezusowi. Ale takie ten myślenie, że nigdy nie wolno wejść w coś takiego, wiecie. No kochani, no tutaj jest mowa o śliskich sprawach, no. Nieuczciwy zarządca, synowie tego świata mądrzejsi od nas, zdobywajcie przyjaciół niegodziwą mamonom. Pani kocha mój Jana Góra, świętej pamięci, pamiętacie, nie? On miał niesamowitą zdolność wydębiania od różnych bogatych ludzi z Polski, z Polania i tak dalej sponsorów, żeby robić lednice i żeby robić ewangelizacyjne dzieła. On miał niesamowitą zdolność do tego, żeby tych ludzi naciągać na kasę. Uwaga, ale to nie była kasa dla niego, to nie była kasa, którą on, nie wiem, sprze, nie wierzył gdzieś tam, tylko to było bardzo piękne, bardzo piękna umiejętność od ludzi, których na to stać, takiego do nich podejścia, żeby mogli robić dobre dzieła. I kochani, wiem, granica jest bardzo śliska. Granica jest bardzo cienka, może nie śliska, cienka. Łatwo ją przekroczyć, bardzo łatwo wejść już właśnie w oszustwo, w przymilanie się, w sprzedanie się i tak dalej. I wszyscy pomyślącie a no to lepiej, to nie, to lepiej zostać takim nieskazitelnym. Kochani, znacie tę historię, bo ja już chyba opowiadałem wielokrotnie, nie? Jak św. Dominik go powiedział, jak posłał swoich braci nowicjuszy, żeby głosili w karczmach i tam się oczywiście od razu oburzyli różni święci w Kościele. Jak możesz takich nowicjuszy posyłać, żeby w karczmach głosili? Na pewno tam któryś z nich zgrzeszy albo któregoś tam wezmą na złą drogę sprowadzą. A on powiedział może trochę się ubrudzą, ale Ewangelia będzie głoszona. I uwaga, to jest właśnie to. Może się trochę ubrudzą. Czyli tak, może to nie będzie nieskazitelne, może tam nie będzie niewinności kryształowej, ale jak mówi Pan Jezus synowie tego świata są bardziej obrotni od synów światłości, uczcie się od nich. Uczcie się, że potrafią się zakręcić o swoje sprawy. A my takie ciołki pokorne często donikąd i nic nie załatwimy, nic nie zrobimy, bo my pokornie przyjmujemy wszystko w tym świecie. Kochani, i tak jak mówię, ja naprawdę wiem, że tu trzeba nieustannie się pytać, czy jakieś granice nie przekraczam, czy ja nie usprawiedliwiam jakiegoś zła w imię nawet dobra, bo przecież chodzi mi o dobre cele. Nie, kochani, oczywiście są takie kroki, których nie wolno nigdy zrobić. Są takie granice, których nie wolno przekraczać. Jeżeli to miałoby kogoś skrzywdzić, miałoby być jakimś grzechem, miałoby być, nie wiem... wyparciem się Pana Boga, miałoby być czymś właśnie, co jest niedobre, oczywiście, że nie wolno nam tego zrobić. Ale Jezus dzisiaj chwali nieuczciwego zarządcę, mówi, że ludzie tego świata są od nas trochę bardziej gibcy i że mamy sobie przyjaciół zdobywać niegodziwą mamonom. No tak w Ewangelii jest. No to może słuchajmy tego i zadajmy sobie pytanie, co to znaczy u mnie w życiu? Gdzie jest ta granica, do której powinienem może pójść? Gdzie jest ta, której mi nie wolno przekroczyć absolutnie, żeby nie robić zła? A gdzie jest ten po prostu ciołek życiowy? Nie bądźmy, chrześcijanie to nie są życiowe ciołki. Moi drodzy, moi kochani, moi mili, bardzo wam serdecznie dziękuję za to nasze kolejne spotkanie CNN-owe. To by było chyba na tyle w tym dzisiejszym odcinku. Zapraszam was jeszcze, kochani, o ile są, nie mam pojęcia, może jak to oglądacie, to już nie ma. Zostało jeszcze parę biletów na nasze spotkanie 6 października w Krakowie, na Nienasyconych, na Tauron Arena. W linku pod filmem znajdziecie namiary na to. Ściskam was, pozdrawiam, błogosławię i do zobaczenia za tydzień. Z Bogiem, pa, pa!