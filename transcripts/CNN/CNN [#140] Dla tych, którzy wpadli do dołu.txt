 Dzień dobry, szczęść Boże, dobry wieczór. Moi drodzy, z ogromną radością wreszcie mówię do was te słowa w niedzielę, bo po raz pierwszy od prawie czterech miesięcy, no... trzech i pół, spotykamy się w CNN na żywo. W sensie nagrywane już na bieżąco. Bardzo przepraszam, że tydzień temu w niedzielę nie było CNN, ale po prostu byłem przekonany, że jest przygotowane tam sprzed pielgrzymki jeszcze i myślałem po prostu, że pójdzie, a się okazało, że nie ma i się dopiero zorientowałem w poniedziałek, że nie było CNN. Ale było w czwartek na Wniebowidzianie Najświętszej Marii Panny, więc może ktoś nadrobił trochę. Dzisiaj już jesteśmy, wracamy i zapraszam na niedzielny komentarz do czytań. Mamy dzisiaj trzy czytania, przeczytamy sobie pierwsze z Księgi Proroka Jeremiasza. Bardzo was zachęcam, żebyście wszystkie sobie przeczytali, łącznie z psalmem, bo będę w sumie dzisiaj też o wszystkich wam mówił, ale to zaraz się przekonacie. Posłuchajcie fragmentu z Jeremiasza. W czasie oblężenia Jerozolimy przywódcy, którzy trzymali Jeremiasza w więzieniu, powiedzieli do króla Niech umrze ten człowiek, bo naprawdę obezwładnia on ręce żołnierzy, którzy pozostali w tym mieście i ręce całego ludu, gdy mówi do nich podobne słowa. Człowiek ten nie szuka przecież pomyślności dla tego ludu, lecz nieszczęścia. Król Sedecjarz odrzekł Oto jest w waszych rękach. Nie mógł bowiem król nic uczynić przeciw nim. Wzięli więc Jeremiasza i wtrącili go, spuszczając na linach do cysterny Malkiasza, syna królewskiego, która się znajdowała na dziedzińcu wartowni. W cysternie zaś nie było wody, lecz błoto. Zanurzył się więc Jeremiasz w błocie. Ebedmelek wyszedł z domu królewskiego i rzekł do króla Panie mój królu, źle zrobili ci ludzie, tak postępując z prorokiem Jeremiaszem i wrzucając go do cysterny. Przecież umrze z głodu w tym miejscu, zwłaszcza, że nie ma już chleba w mieście. Rozkazał król kuszycie Ebedmelekowi weź sobie stąd trzech ludzi i wyciągnij proroka Jeremiasza z cysterny, zanim umrze. Moi drodzy, mamy dzisiaj trzy takie opowieści, że tak powiem, o pewnym trudzie. Mam wrażenie, że wszystkie te trzy czytania, mam nadzieję, że będziecie je wszystkie sobie czytać, dotyczą sytuacji, no właśnie, bardzo trudnej, konfliktowej, takiej, gdzie człowiek jest opuszczony, gdzie człowiek jest też wystawiony jakby przeciwko innym ludziom, gdzie jest w jakiejś bardzo trudnej sytuacji. W pierwszym czytaniu jest ten Jeremiasz wtrącony do tej studni, w drugim czytaniu mamy mowę o pewnym takim biegu jakby za Panem Jezusem, pełnym wyrzeczeń, pełnym trudności. W trzecim czytaniu, w sensie w Ewangelii mamy w ogóle o konflikcie, który musi przyjść na ten świat. Kochani, chciałem wam opowiedzieć o pewnej sytuacji człowieka i o pewnych rozwiązaniach z tej sytuacji, bo myślę, że to bardzo wielu z nas, jeśli nie wszystkich, dotyczy. Zacznijmy od tego pierwszego obrazu. To jest jeden z najpiękniejszych obrazów cierpiącego człowieka w Biblii. Jest wiele takich obrazów, bo jakby Biblia jest wypełniona cierpieniem ludzkim, bo opowiada po prostu o tym świecie. Obraz Jeremiasza jest jednym z najpiękniejszych. Żebyście dobrze zrozumieli kontekst tego, jak to się stało, że Jeremiasz został wrzucony do tej studni. Jeremiasz miał chyba najtrudniejsze życie prorockie ze wszystkich. Za życia był w ogóle znienawidzony przez swój lud. Dopiero po śmierci Żydzi jakby uznali w nim proroka tak naprawdę. Został powołany, miał 18 lat, nie zdołał założyć rodziny, był w ogóle przekonany, że Pan Bóg go uwiódł, że nie pozwolił na normalne życie. A co najgorsze, Pan Bóg mu kazał głosić strasznie trudne rzeczy. Takie rzeczy, które się w ogóle nie podobały ludziom, do których mówił. Ta sytuacja, o której tu jest mowa, dotyczy jakby konfliktu zbrojnego. Jakby pod Jerozolimą są Babilończycy, którzy atakują miasto. Jeremiasz każe się poddać. Mówi rzecz bardzo niepopularną. Ludzie chcą walczyć, ludzie chcą podjąć walkę, natomiast Jeremiasz każe się poddać. Mówi, że Pan Bóg wszystkich, którzy się poddadzą, że wszystkich, którzy pójdą w niewolę, czyli w coś, co po ludzku wydaje się bardzo trudne, to ci zostaną ocaleni. Że jeżeli podejmą tę walkę, to nie jest wolą Pana Boga, żeby akurat w tym momencie walkę podejmować, i że wszyscy, którzy ją podejmą, zginą. Jak słyszycie, jak mówią ci ludzie, trzeba Jeremiasza schować do studni, bo on odbiera po prostu siły żołnierzom. Mówi, żeby nie walczyli. Kochani, przełóżcie sobie to na takie sytuacje jakieś współczesne, nie? Wyobraźcie sobie, że jest jakaś wojna, na przykład II wojna światowa i mamy jakiegoś proroka, który mówi nie walczcie, mamy proroka, który mówi nie podejmujcie walki z okupantem, tylko się poddajcie. Myślę, że miałby takie same trudności, jak Jeremiasz. Jeremiasz w tej sytuacji zostaje wrzucony do studni. Jak widzicie, studnia już jest wyschła, dlatego że to się dzieje w miesiącach letnich, tam była w tym czasie susza, nie było w ogóle wody w mieście, było bardzo mało do picia, też skończył się chleb, jak słyszeliście w tym czytaniu. Jeremiasz po prostu siedzi pewnie po pas, w jakimś błocie, gdzie było już takie wyschnięte błoto, w tej studni, czekając na śmierć. To było de facto skazanie Jeremiasza na śmierć. Dzięki temu Ebet Melekowi, który go tam potem sam tam wyciągnął, udało mu się przeżyć, ale miał tam zginąć. I kochani, pomyślcie sobie, jakby co się musiało dziać w głowie i w sercu Jeremiasza tam na dnie tej studni, nie? Tam na dnie tego błota. Każdy z was zna takie sytuacje z życia, gdzie wydaje ci się, że jesteś już po prostu wrzucony na dno studni, w błocie, umrzesz, nikt cię nie słucha, wszystko, co mówisz jest nie tak, wszystko jest po prostu pod prąd, mało tego, masz takie przekonanie, że Pan Bóg cię zostawił, że to w ogóle Pan Bóg tam cię wprowadził, bo zauważcie, Jeremiasz trafił tam do tej studni z powodu Pana Boga, z powodu tego, co Pan Bóg kazał mu mówić. Więc mógł mieć bardzo ostre, bardzo jasne pretensje do Pana Boga. To przez ciebie ginę. Moi drodzy, każdy z was sobie taką sytuację powinien gdzieś odnaleźć w sobie. Niektórzy mówią, że lamentacje Jeremiasza, to jest taki fragment w Biblii, może kojarzycie niektórzy, że lamentacje Jeremiasza, bardzo piękna jakby księga biblijna, zostały, że tak powiem, stworzone właśnie w tej studni. Oczywiście on tam pewnie nie pisał, ale tak się tam pewnie modlił. To są lamentacje tak pełne żalu, tak pełne takiej beznadziei ludzkiej, w tym wszystkim oczywiście jest ufność do Pana Boga, zaraz o tym powiem, ale były przepełnione żalem. Kochani, co zrobić w takiej sytuacji? Jakby co wtedy? Jak się zachować? Jak sprawić, żeby to, co się wydarza, jakby mogło nas prowadzić do czegoś dobrego? I w ogóle jak wyjść z tego? Kilka takich rzeczy, chciałbym się posłużyć czytaniami, które mamy dzisiaj jakby w tym zestawie, bo mam wrażenie, że one są właśnie po to. Po pierwsze, jak trzeba się wtedy modlić? Do psalmu zajrzyjcie, psalm pokazuje, jak się Jeremiasz mógł modlić tam w tej studni. Psalm mówi tak Z nadzieją czekałem na Pana, a On się pochylił nade mną i wysłuchał mego wołania. Wydobył mnie z dołu zagłady, z błotnego grzęzawiska. Stopy moje postawił na skalę. Czy wy to czujecie? Ten psalm, oczywiście napisany zupełnie w innym czasie, nie w związku z Jeremiaszem, jest dokładnie opisem jego sytuacji. Jakby dokładnie opisuje bycie w błotnym grzęzawisku, z którego ma się nadzieję, że Pan Bóg mnie wybawi. Co to znaczy? Pierwszą rzeczą, kochani, którą trzeba zrobić w takich sytuacjach, kiedy jesteście w takich sytuacjach, natychmiast bierzecie Słowo Boże i je czytacie. W sensie szukacie nieustannie światła w Słowie Bożym. To Słowo Boże, zobaczcie, dokładnie opisze waszą sytuację i pokaże wam światło, że Pan Bóg was z niej wyprowadzi. Kochani, to jest najważniejsza rzecz w nieszczęściu. Szukanie światła od Bożego Słowa. Szukanie światła w Słowie, które Pan Bóg ci zostawił właśnie po to, żeby cię poprowadzić przez te ciemne doliny, przez te trudności. Druga rzecz, jaką trzeba zrobić. Spójrzcie, kochani, dzisiaj do drugiego czytania, do listy do hebrajczyków. Mamy tam kilka, szczególnie w pierwszym zdaniu, takich bardzo prostych sygnałów, które pokazują, w czym rzecz. Mając dookoła siebie takie mnóstwo świadków, zrzuciwszy wielki ciężar, a przede wszystkim grzech, który nas łatwo zwodzi, biegnijmy wytrwale w wyznaczonych nam zawodach. Patrzmy na Jezusa, który nam wierze przewodzi i ją wydoskonala. Kochani, te dwa zdania, to jest w ogóle majstersztyk z listu do hebrajczyków. Co trzeba w takiej sytuacji zrobić? Po pierwsze, musisz się otoczyć mnóstwem świadków. Tam jest w ogóle bardzo ładne wyrażenie. Tam, gdzie jest mnóstwo, jest greckie słowo CHUMURA, czyli wielką chmurą, po prostu ogromną ilością ludzi wokół ciebie. Czyli potrzebujesz wtedy Kościoła, przyjaciół, ludzi wierzących, wspólnoty i tak dalej. Ja wiem, że w takich sytuacjach mamy taką ochotę bardzo często, żeby się wtedy wyłączyć, żeby się odsunąć, żeby się całkowicie pogrążyć takiej samotności, beznadziei i tylko ja. Nie. Otoczony chmurą, czyli w takich sytuacjach szukaj ludzi, ale ja nie mam nikogo. No i właśnie dlatego ich szukaj. Szukaj wspólnoty, szukaj Kościoła, szukaj Eucharystii. W sensie tam, gdzie są ludzie, gdzie się mogą ze sobą modlić. Poszukaj modlitwy stawienniczej. Koniecznie poszukaj na stałe jakiegoś miejsca w Kościele, gdzie cię ludzie będą wspierać. Nie bądź w tym doświadczeniu samotny. Ale ja jestem samotny i nikogo nie mam. No to zacznij szukać. Kochani, ja wiem, że tak możemy gadać nieskończoność, ale zobaczcie, pierwszą rzeczą, którą mówi tenizdo hebrajczyków, to jest właśnie to. Mówi otocz się chmurą świadków. Świadków, którzy ci pokażą, którzy ci powiedzą ja też byłem w takiej beznadziejnej studni, wylazłem z niej. Jak się otoczysz chmurą takich świadków, to ci się zrodzi nadzieja, że możesz z niej wyjść. Druga rzecz. Zrzuciwszy wszelki ciężar, a przede wszystkim grzech, który nas łatwo zwodzi. Tam jest też ładne wyrażenie, kiedy jest to zwodzi, to jest mowa o czymś takim... łatwo nas oblepia tak dookoła. Czyli proste pytanie, czy w tej sytuacji jakby decydujesz się też na życie według tego, co Pan Bóg mówi. Bo my bardzo zamiast to, kiedy się wszystko wali, no właśnie, to się wszystko wali. I mówimy... a... to też po prostu będę żył, Pan Bóg mi nie pomaga, to będę żył po prostu jak świja. Bo w ogóle nic mnie to nie obchodzi. Nie. Zrzuciwszy ten ciężar. Czyli ta sytuacja nie uspowiedniwia cię do tego, żeby się pogrążać w beznadziei, grzechu, rozpaczy, jakimś bezreceństwie i tak dalej. Nie. Zrzucaj ten ciężar. Jeżeli nie będziesz go zrzucał, to On cię tam będzie na dole trzymał. No i co najważniejsze? Biegnijmy patrząc. Tak można to zdanie przetłumaczyć najlepiej. Tam jest, że biegnijmy wytwale w zawodach i patrzmy na Jezusa. Tam dosłownie jest taki konstrukt dramatyczny, gdzie jest mowa biegnijmy patrząc. Czyli biegniesz i patrzysz nieustannie na Jezusa. Czyli co znowu mówi ten fragment? Nie siedzisz tam, nie decydujesz się na to, że jest beznadziejnie i jesteś nieruchomy i w ogóle nigdzie się nie ruszysz, tylko biegnij patrząc na Jezusa. Czyli nieustannie Jezus ma być twoim przewodnikiem. Jaki Jezus? No ten Jezus, który umarł. Ten Jezus, który był umęczony, który zna dokładnie te wszystkie doły zagłady, które ty znasz. Biegnijmy patrząc na Jezusa. I to mogą być bardzo trudne zawody. Tam są użyte w tym fragmencie takie wszystkie słowa, które dotyczyły zawodów olimpijskich w tamtym czasie. Jest mowa o stadionie, że się biegnie według tej odległości, jest mowa o zwycięzcach i tak dalej. I tu nie chodzi oczywiście o to teraz, żeby być zwycięzcą, tylko chodzi o to, żeby biec patrząc za Jezusem. Żeby biec patrząc na Jezusa i cały czas za Nim biec do mety. Jaki będzie skutek tego, kochani? O tym opowiada Ewangelia. Jeżeli człowiek tak zrobi, jeżeli te wszystkie punkty stara się jakoś realizować, ja wiem, że to idzie słabo, ale stara się je realizować, to może się w tobie obudzić ogień, taki jak w Panu Jezusie. Zobaczcie, co mówi Pan Jezus. Przyszedłem ogień rzucić na ziemię i jakże pragnę, żeby już zapłonął. Chrzest mam przyjąć i jak jej doznaję od ręki, aż to się stanie. Wiecie, o czym jest mowa, kiedy Pan Jezus mówi chrzest mam przyjąć? Pan Jezus mówi o swojej męce. Pan Jezus, kiedy mówi o tym, że ma przyjąć chrzest, to nie chodziło Mu o ten chrzest w Jordanie, tylko mówi to już dużo później, po tym chrzcie i mówi o swojej męce. I zobaczcie, Jezus, kiedy mówi o cierpieniu swoim, o tym, że będzie musiał oddać życia za ludzi, to mówi... to jest dla Niego jak ogień, który Go spala i doznaje od ręki, żeby to się już stało. Co to znaczy? Że to doświadczenie tego trudu, tego cierpienia, tej studni może się w ogóle stać ogniem, który cię rozpala. I kochani, to nie jest żadne umiłowanie cierpienia, to nie jest żadne cierpiętnictwo, nie. Tylko Jezus jest tak przepalone miłością, że mówi nawet to, to będzie coś, czego ja chcę, bo to będzie dla mnie wyraz miłości. Czyli można od nieszczęścia, które jest po prostu strasznie trudnym doświadczeniem przejść do nieszczęścia, które widzimy jako coś niezwykłego, jako coś płonącego w nas. To jest w ogóle perspektywa, ja do niej pewnie nigdy nie dojdę. Ale o tym dzisiejszym mówią te czytania. Moi drodzy, pomyślcie dzisiaj o tym. Ja wiem, że to jest trudne. Dzisiaj mamy naprawdę bardzo trudny zestaw czytań. Wzywający do czegoś bardzo trudnego. Ale pomyślcie o tym. Te doły zagłady z błotem, z grzęzawiskiem błota wszyscy znamy. Tutaj mamy pokazane kroki, jak się z tego wychodzi, jakby jak się w tym odnaleźć. Co wtedy robić? Posłuchajcie proszę tych tekstów. Matko i córko, ale się nagadał dzisiaj. Ojejko, no tak mi się ulało. Pierwszy raz CNN od dłuższego czasu, więc niech będzie. Kochani, tyle na dzisiaj. Jak się już pewnie niektórzy zorientowaliście, mam nadzieję, ruszyły już vlogi po Ziemi Świętej. Były już dwa, zapraszam. Są tam już pewne opowieści pielgrzymkowe. Dzisiaj, mam nadzieję, że jeśli się uda, zobaczymy, czy się uda, czy się nie uda, ale jeżeli się uda, to pewnie będzie wieczorem vlog nocny, o ile dam radę go nagrać. A w tygodniu kolejne różne inne. A za tydzień CNN. Kolejne już regularnie, normalnie, co tydzień spotykamy się w komentarzach do czytań. To tyle. Ja się cieszę, że wróciłem do CNN. Mam nadzieję, że wy też się chociaż trochę cieszycie. Ściskam, pozdrawiam, błogosławię i widzimy się w następnych odcinkach. Z Bogiem, paaa...