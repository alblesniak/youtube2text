 Dzień dobry, szczęść Boże, dobry wieczór. Moi drodzy, witam was bardzo serdecznie w naszym kolejnym niedzielnym spotkaniu z cyklu CNN, czyli komentarze do niedzielnych czytań. Mamy dzisiaj trzecią niedzielę zwykłą i posłuchajcie dzisiaj znowu pierwszego czytania, które chciałbym wam krótko skomentować. Jest to fragment z księgi Nehemiasza. Brzmi następująco Kapłan Ezdrasz przyniósł prawo przed zgromadzenie, w którym uczestniczyli przede wszystkim mężczyźni, lecz także kobiety oraz wszyscy inni, którzy byli zdolni słuchać. I czytał z tej księgi zwrócony do placu znajdującego się przed bramą wodną. Od rana aż do południa przed mężczyznami, kobietami i tymi, którzy mogli zrozumieć. A uszy całego ludu były zwrócone ku księdze prawa. Pisarz Ezdrasz stanął na drewnianym podwyższeniu, które zrobiono w tym celu. Ezdrasz otworzył księgę na oczach całego ludu, znajdował się bowiem wyżej niż cały lud. A gdy ją otworzył, cały lud powstał. I Ezdrasz błogosławił Pana, Wielkiego Boga, a cały lud, podniósłszy ręce, odpowiedział Amen, Amen. Potem oddali pokłon i padli przed Panem na kolana, twarzą ku ziemi. Czytano więc tej księgi, Księgi Prawa Bożego, dobitnie, z dodaniem objaśnienia, tak, że lud rozumiał czytanie. Wtedy Nehemiasz, to jest namiestnik oraz kapłan pisarz Ezdrasz, jak i lewici, którzy pouczali lud, rzekli do całego ludu Ten dzień jest poświęcony Panu Bogu waszemu. Nie bądźcie smutni i nie płaczcie. Cały lud bowiem płakał, gdy usłyszał te słowa prawa. I rzek im Nehemiasz Idźcie, spożywajcie potrawy świąteczne i pijcie słodkie napoje. Poślijcie też porcję temu, który nic gotowego nie ma, albowiem poświęcony jest ten dzień Bogu naszemu. A nie bądźcie przygnębieni, gdyż radość w Panu jest waszą ostoją. Moi drodzy, dlaczego ten fragment? Chciałbym dzisiaj troszeczkę pociągnąć jeszcze temat z zeszłego tygodnia, tylko trochę go jeszcze jakby, że tak powiem, w innym wymiarze pokazać. Pokazać wam pewną rzecz, którą trzeba sobie zbadać, żeby się mierzyć, no właśnie, z tym takim naszym poczuciem wyższości nad Bogiem. Kochani, jeżeli słyszeliście kazania w zeszłym tygodniu, opowiadałem wam o tym, że mamy taki problem od początku świata, że jakby trudno jest nam przyjąć postawę podległą Panu Bogu, że my sami chcemy decydować o tym, co jest dobre, co złe, że sami się stawiamy trochę w miejsce Pana Boga. Taki zresztą mi się dowcip przypomniał, miałem go opowiedzieć w zeszłym tygodniu, ale jakoś mi umknął, który jest dobrym podsumowaniem właśnie takiej postawy. Nie wiem, czy ktoś go pewnie słyszeliście, może go gdzieś kiedyś opowiadałem. Moi drodzy, w szpitalu psychiatrycznym stoi kolejka za śniadaniem i stoi trzech ludzi i każdy z nich mówi następującą rzecz, bo kolejka była dosyć długa. Pierwszy mówi tak No kto to widział, żebym ja, Napoleon Bonaparte, musiał stać w takiej kolejce? Ja, który zdobyłem po prostu pół świata, teraz stoję w kolejce jak jakiś po prostu zwykły chłop i nie puszczają mnie na pierwsze miejsce. Zanim stał drugi, wzrusza to, co mówi Napoleon i mówi tak Słuchaj, ty może jesteś Napoleonem, ale ja, Mojżesz, ja dopiero powinienem mieć takie miejsce, żeby stać przed każdym innym w tej kolejce. Ja rozmawiałem z Bogiem twarzą w twarz. Ja od Boga dostałem przykazania. Ja byłem tym, któremu Bóg powierzył swoje największe tajemnice. Dlaczego ja miałbym tutaj stać? A zanim stał trzeci i powiedział tak Ty słuchaj, bo ja nie pamiętam, kiedy żeśmy rozmawiali twarzą w twarz. Moi drodzy, to jest postawa bardzo wielu z nas. Oczywiście, nikt z nas nie myśli bezpośrednio, że jest Bogiem, to jest jasne. Ale często mamy takie poczucie i pojęcie, bo tak nam mówi nasze życie i serce, no że przecież powinniśmy być więksi od Pana Boga. Albo raczej możemy być więksi od Pana Boga, bo wiemy lepiej, co jest dobre, a co złe. Kochani, dlaczego o tym mówię? To czytanie dzisiejsze, że tak powiem, popycha to trochę jeszcze do przodu. Zobaczcie, jaki tu mamy bardzo piękny fragment. To się dzieje w trakcie niewoli babilońskiej. Gdzie część ludzi wraca do Jerozolimy, dostaje takie pozwolenie, żeby wrócić do Jerozolimy, do Ziemi Świętej i chcą odbudować świątynię i jednocześnie znajdują Księgę Prawa, czyli Torę. Jest taki dzień, tutaj ono pisane jest, to jest fragment, tam jeszcze jest dłużej o tym, gdzie przez pół dnia, czy nawet dłużej, czytane jest im to prawo. Kochani, jeżeli czytaliście Pismo Święte, w sensie pięcioksiąg, no to wiecie, że część tych ksiąg, tam na przykład Księga Kapłańska, duża część Księgi Powtórzonego Prawa i tak dalej, to są po prostu przepisy, tak? Przepisy tego, co robić, czego nie robić. Zobaczcie, ludzie, kiedy to słyszeli, popłakali się ze szczęścia. Musiał ich wręcz upominać ten tam pisarz nie płaczcie, bo to jest dzień naprawdę radosny, chociaż oni płakali dlatego, że wreszcie usłyszeli Prawo Boże. Ja sobie, kochani, wyobrażam taką sytuację u nas w Kościele, nie? Jeżeli, nie wiem, przychodzimy do Kościoła i ksiądz nagle wychodzi i mówi słuchajcie, odnaleźliśmy takie księgi stare, gdzie jest znacznie więcej przepisów i przykazań, i znaliśmy, teraz wam przeczytamy, będzie jeszcze więcej zakazów i nakazów. I czyta to w Kościele, a wszyscy ludzie płaczą ze szczęścia, że będzie jeszcze więcej woli Bożej. Kochani, to jest bardzo piękne czytanie. Ono pokazuje, że ci ludzie, zdruzgotani przez własne porażki, przez własne grzechy, przez własne odstępstwo od Pana Boga, wreszcie, kiedy usłyszeli, jak można żyć, że istnieje jakiś wyznacznik, że istnieje coś, co porządkuje życie, to się popłakali ze szczęścia i mówi im ten kapłan jeszcze urządźmy dzisiaj dzień pełen radości, dzień świętowania, bo wreszcie mamy prawo, które znowu nas poprowadzi. Kochani, to jest postawa dokładnie odwrotna od tej, o której mówiłem na początku, nie? Czyli takiej postawy, gdzie to my jesteśmy Bogiem, my wszystko wyznaczamy, tylko postawa, gdzie prosimy Panie Boże poprowadź nas. Panie Boże, chcę żyć według tego, co Ty mówisz, że to jest w ogóle moją największą radością. Ale... co ciekawe i to jest właśnie takie, kochani, dopowiedzenie do tego jeszcze, co mówiłem tydzień temu. Nie wiem, czy wiecie, może to mówiłem też w jakiejś konferencji już kiedyś, ale nie pamiętam. Tam w tej niewoli wabilońskiej Żydom wcale nie było tak źle. Ja wiem, że kiedy słyszymy niewola, że uprowadzono tam, nie wiem, trzy czwarte ludzi do niewoli, no to słyszymy jakieś straszne obrazy, tak? Kajdany, niewolników, zrobiono z nich, nie wiem, sługi i tak dalej. Kochani, okazuje się, że chociaż oni nie mieli możliwości powrotu przez długi czas do swojego kraju, mieli ograniczone różne prawa, to oni w ogóle bardzo szybko się w Babilonie zadomowili. Kochani, jak się czyta, nie wiem, Księgę Tobiasza i tak dalej, to widać, że oni w ogóle... wielu z nich przyjęło w ogóle zaszczytne i duże... Matko, co to za dźwięki jakieś? Przepraszam. Zaszczytne i duże funkcje tam w Babilonie, że w ogóle wielu z nich tam się naprawdę powodziło, zrobili tam interesy, jakby oni się zagnieździli w tej niewoli. Nie mogli, co prawda, żyć u siebie w kraju, nie mogli mieć świątyni, nie mogli uwielbiać Boga tak, jak chcieli, ale tak źle to im nie było. I okazuje się, że kiedy wyszła opcja, że można wracać, kochani, mówią historycy, że duża część z nich wcale nie wróciła. Tutaj wraca tylko garstka, nazywana w ogóle resztą Izraela, która przychodzi tę świątynię odbudować. Część w ogóle nie wierzy, że to jest możliwe, a część po prostu nie chce, bo jest im tam dobrze. Otóż, kochani, nam jest bardzo często bez Pana Boga, według tego, jak my sobie ustawiamy życie, jest nam dobrze. To jest tak, że życie oczywiście bez Pana Boga nie zawsze się totalnie rozwala. To nie jest tak, że to jest jedna wielka nędza i rozpacz. Uwaga... w konsekwencji tak będzie, kochani. Ale przez długi czas to może wyglądać w ogóle całkiem sympatycznie. Kochani, my bardzo często nie zgadzamy się z Panem Bogiem nie dlatego, że chcemy być Bogiem, że uważamy, że jesteśmy od Niego mądrzejsi, nie, tylko jakieś rzeczy w naszym życiu, jakieś nasze sytuacje, postawy, jakieś dobra, jakieś przyjemności jakby... każą nam właśnie tak patrzeć na rzeczywistość. Kochani, to mi się też przypomina taka anegdota, którą kiedyś opowiadał chyba ksiądz Piotr Pawlukiewicz, tak mi się wydaje. On mówił o takich imieninach u cioci, o takiej zabawnej sytuacji, że... kojarzycie imieniny u cioci, tak? Wielki stół przygotowany, jedzenie przygotowane, jajeczka w majonezie, śledziki, chlebek, sałatka jarzynowa i tak dalej, wszystko gotowe, karawka z wódeczką na środku, jest impreza rodzinna. I w pewnym momencie okazało się, że stół, który był ustawiony bardzo duży, jakby załamał się w środku no i wszystko się tak do środka, że tak powiem, no... spadło. I anegdota mówi o tym, kto co chwycił. Otóż wszyscy mężczyźni chwycili karawkę, wszystkie kobiety chwyciły dobre naczynia, w sensie porcelanę. Kochani, to jest bardzo mądra anegdota, bo ona pokazuje, że my jakby cenimy w życiu i uznajemy za wartościowe to, co naprawdę wydaje nam się potrzebne i tak jak patrzymy na świat, tak potem podejmujemy decyzje. Kochani, oczywiście to jest bardzo sztampowa i stereotypowa anegdota, tak? Że mężczyźni oczywiście do karawki, bo tylko to ich interesuje, a panie oczywiście tylko do porcelany. Kochani, to też jest również właśnie pewien sposób patrzenia na życie, że uznajemy, że mężczyźni właśnie to, a kobiety właśnie to. Dlaczego to mówię? Moi drodzy, my bardzo często podejmujemy pewne wybory jakby przez to, co jest dla nas w życiu ważne. I nie myślimy o tym, co jest prawdziwe, co jest nieprawdziwe, tylko patrzymy przez to, co nam się dzieje. Kochani, bardzo często na przykład, kiedy, nie wiem, jesteśmy samotni, tak? i pojawia się jakaś opcja, nie wiem... związku, który wiemy, że na przykład nie będzie zgodny z wolą Pana Boga, tak? To my przez tą samotność patrzymy na rzeczywistość. I teraz, kochani, cała sztuka jest zobaczyć, w jakiej jesteśmy niewoli. Zobaczcie, ci Żydzi, którzy nie chcieli wrócić z Babilonu do Ziemi Świętej, nie dlatego prawdopodobnie nie chcieli wrócić, że odrzucili Pana Boga jako takiego, nie. Tylko po prostu sytuacja, w której byli, była dla nich dobra. Wydawało im się, że będąc tam, będą szczęśliwi, bo tu mają życie, mają pieniądze, mają jakieś stanowiska itd. To przez to patrzyli na to, co jest dobre, a co złe. Kochani, takich rzeczy w naszym życiu jest bardzo dużo, gdzie my przez różne nasze potrzeby, różne nasze sytuacje oceniamy rzeczywistość. Kochani, ja zdaję sobie sprawę, że może to jest trochę skomplikowane, co dzisiaj mówię, ale chciałbym, żebyście się zdobyli na takie oderwanie się trochę, że tak powiem, na metapoziom. Czyli żebyście nie patrzyli tylko na to no właśnie... co mi jest potrzebne, co mi się wydaje, że jest, nie wiem... dla mnie właściwe, albo niewłaściwe, szczęśliwe, albo nieszczęśliwe, w czym się czuję, że będę bardzo samotny, albo niesamotny, szczęśliwy, albo nieszczęśliwy, zdruzgotany, niezdruzgotany, bez tego se nie poradzę itd. Tylko, kochani, człowiek, to jest niestety strasznie trudne. Musi się wznieść trochę ponad to, co się dzieje w jego życiu, to, co jest mu akurat potrzebne i zadać sobie pytanie o prawdę. Czyli nie to, co się w moim życiu wydarza i czego ja chcę, tylko jaka jest prawda. Kochani, wiem, że większość z nas powie no ale cóż... to jest prawda. Nikt nie wie, jaka jest. No właśnie prawdą jest to, czego uczy nas Pan Bóg. Prawdą jest to, co On nam mówi. Kochani, w tym całym zamieszaniu w tym świecie, w tym całym poplątaniu, który jest w tym świecie, gdzie każdy coś mówi i wszyscy są przekonani, że mają rację, kochani, to się dzieje przecież na każdym poziomie, nie? Weźcie jakąkolwiek dziedzinę rzeczywistości kościelną, gospodarczą, polityczną, sportową, zdrowotną, nie wiem... covidową, są różne grupy i wszystkie są przekonane, że jest jakaś prawda zawsze i to jest ich prawda. Kochani, jedyną rzeczą, która może nas ratować przed takim podejściem, jest nieustanne wznoszenie się wyżej. Czyli nieustanne patrzenie nie co mnie się aktualnie wydaje, nie co mi jest aktualnie potrzebne, nie co mi aktualnie daje szczęście, nie co mi aktualnie powoduje nieszczęście, tylko pytanie wyżej. Pytanie o to, jak jest naprawdę. Kochani, na przykład... ja wiem, że to będzie może banalny przykład i taki sztampowy, ale jeżeli wyjdziesz ze swojej aktualnej sytuacji, czyli z twojej, nie wiem... samotności, poczucia bycia z kimś, potrzeby bycia z kimś i tak dalej, ale wzniesiesz się poziom wyżej, zadajesz sobie pytanie czy bycie z mężem innej żony, Panu Bogu, jest miłe czy niemiłe, to, pomijając twoją aktualną sytuację, odpowiedź będzie, kochani, jednoznaczna. I na pewno będziesz wiedzieć, że bycie z mężem innej żony nie jest dobre. Jest czymś, co Pan Bóg mówi, że jest niewłaściwe, że prowadzi do nieszczęścia. I uwaga... ja wiem, że nie da się oczywiście skasować naszej aktualnej sytuacji, wiem, że zawsze dochodzą jeszcze okoliczności, wiem, że jeszcze powiemy no, ale to jest taka sytuacja, że tu jest to i to. I, kochani, to wszystko oczywiście trzeba wziąć pod uwagę, to jasne. Ale najpierw musi być to spojrzenie z góry. Kochani, to jest strasznie trudne, bo nam jest bardzo trudno wyjść poza naszą aktualną sytuację, bo my siedzimy w tym Babilonie i tam nie jest tak źle. I chociaż wiemy, że to jest niewola, chociaż wiemy, że to może nie jest tak najlepiej, jak mogłoby być, no to przecież nie jest tak źle. A perspektywa powrotu do Jerozolimy, tam nic nie ma, wszystko jest zburzone, od nowa trzeba będzie budować. Ło matko... to jakaś męczarnia. I, kochani, bardzo często w naszych wyborach jest tak samo. No dobra, no to co? Jeżeli zrezygnuję tak z tego związku, który Pan Bóg mówi, że jest po prostu niewłaściwy, no to co? No to zostanę z niczym. Znowu od zara budować i prawdopodobnie w ogóle nic nie zbuduję, bo już nikt na mnie nie czeka. Kochani, to jest dokładnie taka sama perspektywa, więc sobie mówimy a to lepiej zostanę w tym Babilonie. No może nie jest doskonale, a przynajmniej kogoś mam. I jakoś w ogóle jest. Kochani, ja oczywiście, borem Boże, nie chcę odczłowieczyć i powiedzieć, że tylko prawo jest ważne, tylko prawda w ogóle. Nie, kochani, oczywiście, że one są po to, żeby służyć człowiekowi. Ja mam takie wrażenie, że myśmy zrobili straszny taki prymat tego, co nasze, tego, co aktualne, tego, co życiowe. Kochani, ja to widzę u siebie nieustannie. Że o bardzo wiele rzeczy, gdybym się zapytał tak po prostu jaka jest prawda o tym, co ja robię, jakie podejmuję decyzje, no to wiem, że często będzie to wbrew temu, co ja robię. No ale moja sytuacja jest taka, że innej nie widzę w tej chwili możliwości drogi, no i... dlatego to zrobię właśnie w taki sposób, bo inaczej nie umiem i w ogóle... no... Kochani, bardzo warto zobaczyć, że jesteśmy w niewoli babilońskiej. I tak, często wyjście z niej wiąże się z ogromnym ryzykiem, bo idziemy do miejsca, gdzie nic nie ma, gdzie tego szczęścia, które mamy, nam zabraknie, a tamto jest tylko obiecane i nie wiadomo, co z nim będzie. I to może będzie mrzonka. Pytanie, czy ufamy komuś, kto jest wyżej od nas? Czy się zdobędziemy na to, żeby wspiąć się trochę ponad to, co nam tylko się wydaje, co jest szczęśliwe, co jest dobre? Czy spróbujemy spojrzeć trochę szerzej, niż na tą karawkę, na tą porcelanę? Czy spróbujemy zobaczyć, że jest coś więcej jeszcze? Kochani, trudne, ale spróbujcie. Spróbujcie trochę o tym pomyśleć. Moi drodzy, moi kochani, jakoś długo dzisiaj wyszło i mam nadzieję, że nie było za bardzo zamotane, ale próbowałem, jak mogłem, jakoś się z wami dzielić z tym, co sam sobie tutaj wyczytuję w tych czytaniach. Miejcie się proszę najlepiej na świecie. Mam nadzieję, że słyszymy się za tydzień w kolejnym CNNie i niech to będzie dobra niedziela. Ściskam was, pozdrawiam, błogosławię i do zobaczenia już niedługo. Z Bogiem, papaaa...