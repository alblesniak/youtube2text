 Dzień dobry, szczęść Boże, dobry wieczór Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN, czyli słowo na niedzielę, kazanko do okienka. Proszę posłuchajcie dzisiejszej Ewangelii, fragment Ewangelii św. Jana, strasznie długi, ale myślę, że bardzo warto, tak jak zawsze, go wysłuchać. Brzmi on następująco... Jezus przybył do miasta samarytańskiego, zwanego Sychar, w pobliżu pola, które dał Jakub synowi, swemu Józefowi. Było tam źródło Jakuba. Jezus zmęczony drogą, siedział sobie przy źródle. Było to około szóstej godziny. Wówczas nadeszła kobieta z Samari, aby zaczerpnąć wody. Jezus rzekł do niej, daj mi pić. Jego uczniowie bowiem udali się przedtem do miasta, aby zakupić żywności. Na to rzekła do niego Samarytanka. Jakżeż ty, będąc Żydem, prosisz mnie, Samarytankę, bym ci dała się napić? Żydzi bowiem i Samarytanie unikają się nawzajem. Jezus odpowiedział jej na to. O, gdybyś znała dar Boży i wiedziała, kim jest ten, kto ci mówi, daj mi się napić, to prosiłabyś go, a dałby ci wody żywej. Powiedziała do niego kobieta, Panie, nie masz czerpaka, studnia jest głęboka, skądże więc weźmiesz wody żywej? Czy ty jesteś większy od Ojca naszego Jakuba, który dał nam tę studnię i On sam z niej pił i Jego synowie i Jego bydło? W odpowiedzi na to rzekł do niej Jezus. Każdy, kto pije tę wodę, znów będzie pragnął. Kto zaś będzie pił wodę, którą ja mu dam, nie będzie pragnął na wieki, lecz woda, którą ja mu dam, stanie się w nim źródłem tryskającym ku życiu wiecznemu. Rzekła do niego kobieta, Panie, daj mi tej wody, abym już nie pragnęła i nie przychodziła tu czerpać. A on jej odpowiedział, Idź, zawołaj swojego męża i wróć tutaj. A kobieta odrzekła mu na to, Nie mam męża. Rzekł do niej Jezus, Dobrze powiedziałeś, nie mam męża. Miałaś bowiem już pięciu mężów, a ten, którego masz teraz, nie jest twoim mężem. To powiedziałeś zgodnie z prawdą. Rzekła do niego kobieta, Panie, widzę, że jesteś prorokiem. Ojcowie nasi oddawali cześć Bogu na tej górze, a wy mówicie, że to w Jerozolimie jest miejsce, gdzie należy czcić Boga. Odpowiedział jej Jezus, Wierz mi, kobieto, że nadchodzi godzina, kiedy ani na tej górze, ani w Jerozolimie nie będziecie czcili Ojca. Wy czcicie to, czego nie znacie, my czcimy to, co znamy, ponieważ zbawienie bierze początek od Żydów. Nadchodzi jednak godzina, a nawet już jest, kiedy to prawdziwi czciciele będą oddawać cześć Ojcu w duchu i prawdzie, a takich to czcicieli szuka Ojciec. Bóg jest duchem, trzeba więc, by czciciele Jego oddawali Mu cześć w duchu i prawdzie. Rzekła do Niego kobieta, Wiem, że przyjdzie Mesjasz, zwany Chrystusem, a kiedy On przyjdzie, objawi nam wszystko. Powiedział do niej Jezus, Jestem Nim ja, który mówię z tobą. Na to przyszli Jego uczniowie i dziwili się, że rozmawiał z kobietą. Żaden jednak nie powiedział, czego od niej chcesz lub czemu z nią rozmawiasz. Kobieta zaś zostawiła swój dzban i odeszła do miasta i mówiła ludziom, Pójdźcie, zobaczcie człowieka, który mi powiedział wszystko, co uczyniłem. Czyż on nie jest Mesjaszem? Wyszli z miasta i szli do Niego, tymczasem prosili Go uczniowie, mówiąc, Rabbiec, a On im rzekł, Ja mam do jedzenia pokarm, o którym wy nie wiecie. Mówili więc uczniowie między sobą, Czyżby mu ktoś przyniósł coś do jedzenia? Powiedział im Jezus, Moim pokarmem jest wypełnić wolę tego, który mnie posłał i wykonać Jego dzieło. Czyż nie mówicie, Jeszcze cztery miesiące, a nadejdą żniwa? Oto powiadam wam, podnieście oczy i popatrzcie na pola, jak się bielą na żniwo. Żniwiarz otrzymuje już zapłatę i zbiera pląd na życie wieczne. Taki szsiewca cieszy się razem ze żniwiarzem. Tu bowiem okazuje się prawdziwym powiedzenie Jeden sieje, a drugi zbiera. Ja was wysłałem, abyście żęli to, nad czym wy się nie natrudziliście. Inni się natrudzili, a wy w ich trud weszliście. Wielu Samarytan z owego miasta zaczęło w niego wierzyć dzięki słowu kobiety świadczącej Powiedział mi wszystko, co uczyniłam. Kiedy więc Samarytanie przybyli do niego, prosili go, aby u nich został. Pozostał tam zatem dwa dni. I o wiele więcej ich uwierzyło dzięki jego słowu, a do tej kobiety mówili Wierzymy już nie dzięki twemu opowiadaniu. Usłyszeliśmy bowiem na własne uszy i wiemy, że On prawdziwie jest Zbawicielem świata. Moi kochani, strasznie długi ten tekst, ale myślę, że jest niezwykle piękny i bardzo was zachęcam, żebyście sobie z nim też sami posiedzieli. Tak się może trudno słucha, kiedy ktoś tak po prostu czyta, ale warto z nim po prostu usiąść na medytacji. Kochani, chciałbym, żebyście zobaczyli dzisiaj taką jedną rzecz, która mnie zawsze bardzo porusza w tej Ewangelii. Wiecie, kochani, że mamy w świecie takie różne toposy, schematy, takie kalki tego, co to znaczy się w kimś zakochać, co to znaczy kogoś wybrać, co to znaczy być z kimś blisko. Ta Ewangelia, według mnie, to jest oczywiście tylko jedna z możliwych interpretacji, opisuje też przede wszystkim zaloty Pana Jezusa, zaloty do duszy. Nie chodzi mi oczywiście o żadne zaloty Pana Jezusa do tej kobiety. Pan Jezus się do tej kobiety, jako mężczyzna do kobiety, nie zalecał. To jest jasne. Ale jakby to jest sposób, w jaki się Bóg zaleca duszy. Bóg jest jak ktoś, kto się w człowieku kocha, kto się w człowieku zakochał i kto chce tego człowieka zdobyć. Chciałbym, żebyście zobaczyli trzy takie proste punkty, które pokazuje ta Ewangelia, na czym polegają zaloty Boga, w sensie jaki jest Pan Bóg w tych zalotach, co On robi, bo jak ja to widzę, jakby przykładam sobie to potem na siebie, to strasznie mnie to cieszy, że Pan Bóg taki jest względem mnie. Mianowicie, dlaczego w ogóle uważam, że to są zaloty? Kochani, zobaczcie, Pan Jezus spotyka Samarytankę przy studni i to już pewnie słyszeliście w różnych moich rekolekcjach. Studnia to jest zawsze takie miejsce w Biblii, gdzie jak spotykam mężczyznę, kobietę, to wiadomo, że będzie zakochanie. Jak spojrzycie na Stary Testament, to przy studniach poznali się różni ważni ludzie Starego Testamentu, na przykład Rachela i Jakub, albo inni patriarchowie, właśnie przy studniach spotkali swoje żony. Dlaczego? Dlatego, że studnie były wtedy miejscem, do których się zawsze przychodziło powodę, to był taki odpowiednik naszej dzisiejszej galerii handlowej. Dzisiaj trochę trudno, bo galerie handlowe zamknięte, ale w tamtym czasie galeria handlowa to była studnia. Tam się przychodziło kogoś poznać. I zobaczcie, przy studni spotyka się Pan Jezus z kobietą, czyli Bóg z duszą. Trzy zasady Jego spotykania się. Pierwsza, niezwykle piękna. Pana Jezusa, Boga, zupełnie nie interesuje to, co kto myśli o Jego Wybrance. Bardzo lubię ten fragment, kiedy tam pod koniec szczególnie tej Ewangelii Pan Jezus rozmawia z uczniami, nie? I oni są tacy trochę oburzeni. Dlaczego z nią rozmawiasz? Czy ktoś ci coś do jedzenia przyniósł? Czy ktoś nas wyręczył? Dlaczego ty w ogóle bierzesz pod uwagę bycia z tą kobietą? Kochani, powodu jest kilka. Jeden powód jest podany w tej Ewangelii. Żydzi z samarytalami nie utrzymywali kontaktów, uważali ich za gorszych, za odstępców, za kogoś, z kim się nie można kontaktować. To są po prostu ludzie gorszego sortu, nie? Mało tego, nie było wtedy przyjęte w tamtej kulturze, żeby mężczyzna z kobietą rozmawiali na osobności, jeżeli nie są małżeństwem, nie? To zawsze musiało się dziać przy tak zwanej przyzwolitce, tak po naszemu. Czyli to, że Pan Jezus rozmawia z tą kobietą sam na sam i już jest podejrzany. I zobaczcie, jak Pan Jezus na to reaguje. On w ogóle na te zaczepki nie odpowiada. On w ogóle nie próbuje się tłumaczyć. To jest taki dla mnie znak, że kiedy Jezus wybiera duszę, a uwaga, kochani, Jezus wybiera każdą duszę, to Jezusa nic nie interesuje, kto co o tym powie. Że my tak po ludzku, zobaczcie, często mówimy sobie, nie? że ten jest godny, ten jest niegodny, ten się Panu Bogu podoba, ten się nie podoba. To, co on robi, on jest może odstępcą, grzesznikiem, więc na pewno Bóg jest przeciwko temu. Uwaga! Oczywiście, że przeciwko czynom, które jakiś człowiek robi, Pan Bóg jest przeciwko. Oczywiście, że jeżeli ktoś robi zło albo grzechy, to Pan Bóg nienawidzi tego zła i grzechów. Ale to, uwaga, w niczym nie zmienia, że Pan Bóg wybrał tego człowieka, nawet bardzo grzesznego i bardzo złego, do tego, żeby z nim być. Co to znaczy? Bóg cię wybrał. To nie jest tak, że jeżeli myślisz o sobie źle albo inni ci mówią, że jesteś beznadziejny, jesteś do niczego, że jesteś w ogóle... na pewno w ogóle Bóg cię ma w nosie w ogóle, że jesteś takim okropnym człowiekiem albo może po prostu twoje grzechy, twoje dzieła życiowe, twoje różne sytuacje ci tak mówią, że jesteś do niczego. Uwaga! To jest nieprawda. Bóg i tak cię wybierze. I jeżeli ktoś będzie mówił Panu Bogu ale jak możesz z Nim być? On się nie nadaje. Pan Bóg, Pan Jezus to ignoruje. Zobaczcie, pierwsza cecha zalotów Jezusa jest taka, że kiedy On kogoś wybiera, uwaga, każdy Go wybiera, to nic Go nie interesuje, co kto o tym myśli. Jezus się nie poddaje jakimkolwiek, nie wiem... opiniom grzechów, opiniom ludzi, opiniom konkretnych czynów, nie. On patrzy zawsze na tego człowieka, bo Go wybrał, bo Go kocha i bo Go chce. Druga rzecz. Randka z Jezusem to jest randka dosyć nieprzyjemna. Zauważcie, Pan Jezus bardzo szybko przechodzi do sedna rzeczy. Pan Jezus się nie patyczkuje. Pan Jezus oczywiście, kiedy jest na głowie, to On rozmawia. Zaczyna od takiej drobnej rzeczy, tak? Po prostu, że chce mu się pić. Nie zaczyna od razu od największego kalibru, ale bardzo szybko, po trzech, czterech zdaniach natychmiast przychodzi do przyprowadź męża. Czyli przychodzi do najważniejszej prawdopodobnie sprawy w życiu tej kobiety, czyli jej totalnie poharatanego, zgniecionego, zdeptanego serca. Kochani, ja zawsze, kiedy o tej kobiecie czytam, to mi się bardzo serce wzrusza, bo jeżeli ona miała już pięciu mężów, nie? to znaczy, że ona już usłyszała pięć razy od męża, że jest do niczego. Nie wiem, czy wiecie, w jaki sposób można było w tamtym czasie oddalić żonę. Prawo żydowskie mówiło, że żonę może oddalić mąż wtedy, kiedy na przykład znajdzie w niej coś obrzydliwego. Czyli po prostu przestanie mu się podobać. Albo to, co będzie robiła, to już nie będzie mu miłe. Więc ona usłyszała już od kilku mężów, w cudzysłowie mężów, tak? No ale byli z nią w związkach ci mężczyźni. Może mówili, że kochają nawet. Ale w pewnym momencie powiedzieli spadaj, jesteś do niczego. Ona, kochani, musiała mieć strasznie poharatane serce. I zobaczcie, Jezus natychmiast do tego dąży. Natychmiast uderza właśnie w ten temat. Co to znaczy? Jeżeli przyjmiesz, że Jezus chce się do ciebie zalecać, a chce, że chce z tobą być blisko, to szykuj się też na to, że On nie będzie zajmował się z tobą pierdołami. Że nie będzie zajmował się takim tylko pudrowaniem rzeczywistości. On naprawdę chce wkroczyć w twoje życie i zajmie się najtrudniejszymi rzeczami. Ja razem widziałem ludzi, którzy jakby wycofują się, mówią o nie, nie, nie, to jest za trudne, ja nie chcę. Ja chcę być z Jezusem, żeby On mi trochę pomógł, nie wiem... w pracy, żeby było trochę więcej pieniędzy, żeby mi coś tam pomógł w różnych moich nieszczęściach, no ale nie zajmujmy się największymi moimi dramatami, nie rozdrapujmy tego, nie próbujmy się w to wgłębiać, bo to jest za trudne. No niestety bycie z Jezusem, randka z Jezusem. Na randce z Jezusem bardzo szybko przechodzimy do tematu A co jest w tobie najbardziej popaprane? Taką czujecie randkę? Jesteście po raz pierwszy na randce z kimś i ten wasz wybrany mówi Dobra, dobra, to żeśmy pogadali o krewetkach, które zamówiliśmy, a teraz powiedz mi, co jest w tobie najbardziej porypane, bo tym się musimy zająć. Uwaga, tak wygląda randka z Jezusem. I wreszcie rzecz trzecia. Randka z Jezusem, czyli wejście w coś naprawdę radykalnie intymnego z Jezusem, wiąże się z tym, że wywróci ci się wszystko do góry nogami. Zobaczcie, ta kobieta od tego momentu, wszystko jej się zmieniło. Tam jest taki bardzo ładny symbol użyty. Zauważcie, ona przychodzi z dzbanem. Przychodzi z dzbanem, żeby napełnić wodę. To jest taki obraz jej pustki, gdzie ona chce, żeby ktoś tę pustkę napełnił, nie? Przychodzi po wodę, żeby się napoić, żeby pragnienie sobie wreszcie zaspokoić. Kiedy odchodzi stamtąd, to zobaczcie, zostawia ten dzban, nie? Tam przy tej studni zostaje ten dzban, ona wraca do domu i już tego dzbana nie ma. O co chodzi? Wszystko się zmieni. To, co myślałeś do tej pory, że było treścią twojego życia, w czym się próbowałeś nakarmić, w czym próbowałeś się napełnić, to zginie. Jezus ci pokaże coś innego. I to będzie trudne w ogóle momentami. Będziesz musieć pójść też z tym do innych ludzi. Zobaczcie, ona zaczęła głosić o Jezusie innym ludziom. Wszystko się zmieni. Mówiąc tylko, randka z Jezusem, to jest jedna z najbardziej radykalnych rzeczy na świecie. On cię wybrał bez względu na to, co ktokolwiek o tobie powie. On cię wybrał. On się zajmie najtrudniejszymi rzeczami w twoim życiu i On chce, żeby się to wszystko wywróciło do góry nogami. Kochani, mamy teraz czas zamknięcia. Dużo trzeba być w domu, podobno mało trzeba chodzić po ulicach i dobrze, mamy dużo czasu, kochani, na modlitwę. Jestem przekonany, że to jest jedna z najlepszych okazji, jakie teraz mamy, żeby się modlić. No to idź na randkę z Jezusem. Idź na randkę z Jezusem. Możliwe, że to będzie trudna randka. Ale właśnie może po to jest ten czas. Może po to jest ten czas tego, żeby zostać za drzwiami, żeby spotkać się z Jezusem i żeby wreszcie wszystko się wywróciło do góry nogami. A tak właśnie wygląda randka z Jezusem. ♪♪♪♪ Moi drodzy, to by było na tyle w tym naszym dzisiejszym spotkaniu. Bardzo wam za nie dziękuję. Mam nadzieję, że widzimy się za tydzień w kolejnym CNN, a w ogóle to widujemy się już niedługo w różnych filmach, bo będą różne rekolekcje online. Jeszcze wam dam znać, jak tylko się ogarnę, jeżeli mi się uda do Polski wrócić. Kochani, tyle na dzisiaj. Ściskam, pozdrawiam, najlepszej wam niedzieli życzę. Kochani, koniecznie bądźcie dzisiaj na mszy świętej, na przykład online. Dzisiaj o 12 będzie chyba transmisja od nas z Łodzi. Maciej Biskup będzie odprawiał, więc będzie można szukać informacji na dominikanie.pl, na Languście warto. Warto łączyć się duchowo z Eucharystią, z Panem Jezusem. No po prostu, bo trzeba iść na randkę z Nim. Więc bardzo, bardzo, bardzo was zachęcam. Ściskam, pozdrawiam, błogosławię i do zobaczenia już niedługo. Z Bogiem, paaa...