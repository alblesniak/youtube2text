 Dzień dobry, szczęść Boże, dobry wieczór. Moi drodzy, witam was bardzo serdecznie w naszym kolejnym niedzielnym spotkaniu z cyklu CNN, czyli z komentarzami do niedzielnych czytań i zapraszam na komentarz do dzisiejszej Ewangelii. Mamy dzisiaj Ewangelię św. Marka. Proszę posłuchajcie, o czym ona opowiada. Apostoł Jan rzekł do Jezusa Nauczycielu, widzieliśmy kogoś, kto nie chodzi z nami, jak w Twoje imię wyrzucał złe duchy i zaczęliśmy mu zabraniać, bo nie chodzi z nami. Lecz Jezus odrzekł Przestańcie zabraniać mu, bo nikt, kto czyni cud w imię moje, nie będzie mógł zaraz źle mówić o mnie. Kto bowiem nie jest przeciwko nam, ten jest z nami. Kto wam poda kubek wody do picia, dlatego że należycie do Chrystusa, zaprawdę powiadam wam, nie utraci swojej nagrody. A kto by się stał powodem grzechu dla jednego z tych małych, którzy wierzą, temu lepiej byłoby kamień młynski uwiązać u szyi i wrzucić go w morze. Jeśli zatem twoja ręka jest dla ciebie powodem grzechu, odetnij ją. Lepiej jest dla ciebie ułomnym wejść do życia wiecznego, niż z dwiema rękami pójść do piekła w ogień nieugaszony. Jeśli twoja noga jest dla ciebie powodem grzechu, odetnij ją. Lepiej jest dla ciebie chromem wejść do życia, niż z dwiema nogami być wrzuconym do piekła. Jeśli twoje oko jest dla ciebie powodem grzechu, wyłupie. Lepiej jest dla ciebie jednookim wejść do Królestwa Bożego, niż z dwojgiem oczu być wrzuconym do piekła, gdzie robak ich nie ginie i ogień nie gaśnie. Moi drodzy, bardzo ciekawa Ewangelia i taka Ewangelia, którą chciałbym, żebyśmy dzisiaj sobie przeczytali trochę w innym kontekście. Zobaczcie, to jest taka Ewangelia, którą się dosyć trudno czyta, bo to jest Ewangelia stawiająca bardzo wysokie wymagania, nie? Szczególnie ta końcówka. Wszyscy oczywiście wiemy, że Pan Jezus mówi pełną metaforą, że Pan Jezus nikogo nie wzywał do obcinania sobie kończyn czy do wyłupywania sobie oczu, ale jednak ta metafora ma wyrażać coś bardzo, bardzo radykalnego. Zależnie, kiedy tę Ewangelię czytamy, no to widzimy ją w takim kluczu, że jeżeli są takie rzeczy, które cię prowadzą do grzechu, czyli jakieś twoje działania, różnego rodzaju twoje czyny, myśli, decyzje i tak dalej, które mogą cię zaprowadzić do czegoś złego, to trzeba radykalnie je ucinać, czyli jakby stracić coś nawet dobrego, pozytywnego, pożytecznego w imię tego, żeby nie grzeczyć. I kochani, na pewno o tym jest ta Ewangelia. Natomiast doskonale wiecie, że Ewangelia zawsze ma bardzo wiele poziomów i bardzo wiele warstw. Ja, kiedy sobie tę Ewangelię dzisiaj czytałem, a szczególnie też w zestawieniu z Ewangelią z zeszłego tygodnia, czyli z pewnym całym wydarzeniem, w którym się pojawiły te słowa, widzę to w jeszcze innym kluczu. Nie tylko w takim kluczu grzechowym. Nie tylko w takim kluczu, że jak coś cię prowadzi do grzechu, nawet dobre, to to ucinaj. Nie. Kochani, zobaczcie kontekst, w jakim się pojawiły te słowa. Ta mowa, którą Pan Jezus mówi, to te słynne zdania, tak? Odetnij sobie rękę, odetnij sobie nogę, wyłup sobie oko, nie pojawiają się w Jego takim nauczaniu publicznym. To nie jest jakieś wielkie spotkanie, gdzie są jakieś tłumy i Pan Jezus przestrzega ludzi przed grzechem. Nie. To jest nauczanie, które się dzieje w domu. Dzieje się to w Kafarnaum, w domu, gdzie mieszkał Jezus, z dwunastoma Jego uczniami, czyli w najbliższym gronie. Znowu, tak jak wam mówiłem jakiś czas temu, Jezus jest tylko z nimi, jakby chce mówić tylko do nich. Ma pewne wiadomości nie dla wszystkich ludzi, jeżeli tak można powiedzieć, a tylko dla tego wąskiego grona. To jest ważne. I zobaczcie, że w tym domu, wśród nich, ta rozmowa się pojawia w kontekście, który zaczął się tydzień temu. Pamiętacie, że do tego domu przyszli pokłóceni. Do tego domu przyszli, bo się spierali, który z nich jest najlepszy, nie? Mieli całą taką dyskusję, kto będzie pierwszy. Pan Jezus ich próbował nauczyć, że ma być inaczej, że pierwszy spośród nich jest ten, kto będzie ostatni, kto będzie służył wszystkim. I zobaczcie, dalej ten nastrój, jakby trwa w nich, taki nastrój rywalizacji i zazdrości. Dlaczego mówię, że trwa? Zobaczcie, od czego zaczyna się ta dzisiejsza Ewangelia. Zaczyna się od zdania św. Jana. W ogóle ciekawe, że Jan, Jan zawsze był traktowany, myślę, w tradycji, jako taki najbardziej kochający uczennik, a tu się okazuje, że Jan jest strasznym zazdrośnikiem. Bo Jan w tej rozmowie nagle wyciąga taki fakt, mówi, że Jezus, spotkaliśmy kogoś, kto czynił cuda w Twoje imię, ale on z nami nie chodzi. W sensie on nie jest naszym kolegą, on nie jest z naszej grupy. Zabroń mu. Zobaczcie, jaki Jan jest radykalny, nie? Mówi, zabroń mu, żeby ktoś, kto nie jest z naszej paczki, ktoś, kto nie jest z naszego klubu, jeżeli tak możemy powiedzieć, żeby nie mógł czynić cuda, nawet w Twoje imię. Zabroń mu, niech go tego nie robi, kochani. Jakbyście zobaczyli jeszcze szerszy kontekst, to łatwo zobaczyć, z czego to się bardzo możliwe, że wzięło w ogóle takie myślenie Jana. Jak poczytacie wcześniej Ewangelię Markową, zobaczycie, że było takie miejsce, gdzie Pan Jezus uzdrawia epileptyka, a okazuje się, że wcześniej nie mogli go uzdrowić uczniowie. W sensie próbowali, ale nie mogli. I nagle zobaczcie, zobaczyli jeszcze kogoś, kto dokonuje uzdrowień i prawdopodobnie wzbudziła się w nich taka bardzo prosta zazdrość. No ale jak to tak? My jesteśmy uczniami Pana Jezusa, my Go tutaj po prostu naśladujemy, chodzimy z Nim, uczymy się od Niego, jesteśmy najbliższym gronem, a tam jakiś po prostu nie wiadomo skąd wzięty gość robi więcej uzdrowień, niż my robimy. I zobaczcie, Jan na bazie tej rozmowy, kto jest najlepszy, kto jest pierwszy, nie tylko w ich własnym gronie, tylko patrząc jeszcze na innych, porównując się z innymi, mówi do Pana Jezusa Zabroń, zabroń mu. I kochani, jak ja sobie dzisiaj rozszerzałem tę Ewangelię, to te słowa o tej ręce, o tej nodze, do których zaraz dojdziemy, są wynikiem tej rozmowy. One nie są rozmową o grzechach w ogóle. One nie są jakby wynikiem rozmowy, że Pan Jezus przestrzega ludzi przed tym, żeby zła nie czynili. Tylko nie, one się wzięły jako komentarz Jezusa do tej sytuacji, czyli sytuacji, w której uczniowie zazdroszczą innym, mało tego, w której uczniowie traktują siebie jako lepszych od innych. I zobaczcie, co Pan Jezus wtedy mówi. Jakbym to powiedział? Pan Jezus mówi tak... Po pierwsze, że jeżeli robi to w moje imię, to nie może od razu źle o mnie mówić, jakby bronić tego człowieka. A po drugie mówi, że wystarczy, że ktoś komuś poda kubek wody w moje imię, to już jest dostatecznie to warte, żeby to docenić. Czyli zobaczcie, Pan Jezus nawet nie mówi no... uszanujmy ludzi, którzy robią wielkie rzeczy w imię moje, może nie są z nami, ale robią wielkie rzeczy. Nie, Jezus mówi najdrobniejsze dobro, jakie człowiek robi, musi być zauważone, docenione i być w ogóle... sprawić, żeby ono było największe. Mało tego, Pan Jezus mówi jeżeli spróbujesz to dobro pomniejszyć, bo to, co mówi, że gdybyście zgorszyli innego człowieka, czyli sprawilibyście, że to, co on robi, staje się gorsze. Zgorszyć kogoś to znaczy odebrać wartość temu, co on robi. To mówi, gdybyś, Jan, odebrał wartość temu człowiekowi, nawet nie temu, który cuda robi, ale temu, który kubek wody komuś podał, to mówi to po prostu kamień Młyński do szyi. I zobaczcie, dopiero w tym kontekście pojawiają się te słowa, że jeżeli twoja noga, twoja ręka, twoje oko prowadzi cię do takiego myślenia, to utnij je. Kochani, dla mnie jednym ze znaczeń tej Ewangelii nie jest wezwanie do unikania grzechu, tylko Pan Jezus radykalnie bardzo stawia swoim uczniom taką tezę, że nie wolno im wykluczyć jakiegokolwiek dobra w tym świecie. Że nie wolno im wykluczyć ludzi, którzy może nie są koniecznie z nami, ale czynią dobro. I mówi, jeżeli twoje oko by na to pozwalało, bo patrzysz na kogoś i mówisz sobie no ale on nie jest katolikiem, on nie jest chrześcijaninem, to jest po prostu gorsze, to jest takie dobro wybrakowane. Jezus mówi to wyłup sobie to oko. Jeżeli twoja ręka do tego cię prowadzi, czyli twoje czyny tych ludzi po prostu odcinają od ciebie, robisz coś złego przeciwko nim, bo oni nie są z tobą, mimo że czynią dobro, to mówi odrąp sobie tą rękę. Jeżeli twoja noga, czyli takie twoje stanie w postawie stojącej, gdzie czujesz się pewny i silny, daje ci takie poczucie, że jesteś lepszy, bo jesteś, nie wiem... z Kościoła katolickiego, odrąp sobie tę nogę. Kochani, tak jak mówię, na pewno ten tekst można też rozciągać znacznie szerzej, na różne grzechy, ale w tym kontekście on się pojawia jako bardzo ważna nauka do ludzi z Kościoła, czyli do ludzi z najbliższego grona Pana Jezusa, do takich ludzi w Kościele i takimi ludźmi jestem ja i jesteście wy, kochani, gdzie czasem osądzamy innych ludzi albo ich skreślamy, bo nie pasują do naszego obrazka. Kochani, ile razy ja słyszałem na przykład, że nie wolno robić z różnymi wyznawcami innych religii różnych dobrych rzeczy, bo w ten sposób tak naprawdę utwierdzamy ich w takim przekonaniu, że ich religia jest OK. Uwaga, Jezus mówi nie wolno ci skreślić żadnego dobra nigdzie na świecie. Że nawet jeżeli ktoś podaje kubek wody drugiemu człowiekowi, robi coś dobrego, masz to zauważyć, masz to docenić. Kochani, nie chodzi mi tu oczywiście o żadne spory międzyreligijne, nie o to mi chodzi, tylko chodzi mi w ogóle o nasze patrzenie na siebie nawzajem. Kochani, naszym zadaniem jako chrześcijan jest doszukiwać się nieustannie wszędzie, w każdym człowieku, w kółko, po prostu na około, szukać wszędzie śladów nawet najmniejszych dobra, nikogo nie skreślać. Jeżeli twoje oko, twoja ręka, twoja noga prowadzą cię do tego, żeby kogoś pomniejszyć, żeby kogoś skreślić, żeby komuś odebrać szansę, żeby komuś powiedzieć, że w związku z tym, że nie pasuje do twojej wizji świata, to jego dobro jest mniej warte, to sobie wyłup to oko, odrąp sobie tę rękę i utnij sobie tę nogę. Kochani, dla mnie to jest bardzo ważna Ewangelia taka dla nas, dla katolików. Nie jak generalnie wyzywająca do unikania grzechu, bo oczywiście ona o tym też jest, to jest jasne. I ona mówi o radykalizmie w walce z grzechem, to pewnie. Ale w tym kluczu ona mówi o radykalizmie w walczeniu z naszym patrzeniem na innych, z naszym patrzeniem na świat, na inaczej myślących, na inaczej wierzących, na inaczej, nie wiem... postępujących, ale ciągle czyniących dobro. Kochani, myślę, że na tym złapaliście już wielokrotnie, że jeżeli ludzie, nie wiem... o poglądach wam totalnie przeciwnych, wręcz może o jakichś poglądach w ogóle strasznych czynią jakieś dobro, to my negujemy to dobro, bo oni to czynią. I boimy się oczywiście, że jak to dobro zauważymy i je docenimy, to jednocześnie będzie to oznaczało, że doceniamy i chwalimy ich poglądy na przykład. Kochani, nie. To jedno z drugim wcale nie musi mieć jakby jednoznacznie nic wspólnego. Można chwalić i wychwalać czyjeś czyny i w ogóle im pomagać tym czynom, a jednocześnie nie zgadzać się z różnym myśleniem i tak dalej, i tak dalej. Kochani, pomyślcie o tym. Nie wolno nam skreślić żadnego dobra. Nie wolno nam zgorszyć, czyli uczynić mniejszym żadnego dobra. Chrześcijanin to jest człowiek poszukujący dobra wszędzie. Widzący je, doceniający je i współpracujący z dobrem na każdym polu. Na każdym polu. Z każdym człowiekiem. Bardzo to jest ciekawa wizja, uważam, Pana Jezusa. On po prostu uczy tych swoich... Zobaczcie, jakich zazdrośników uczniów, nie? Którzy mówią, zabroń im. A On mówi nie, pozwólcie, pozwólcie. Każde dobro jest drogocenne w Moich oczach. I dla mnie to jest bardzo ważna lekcja. Moi drodzy, moi mili, moi kochani, moi ulubieni, bardzo wam dziękuję za kolejne niedzielne spotkanie, za kolejny CNN, za kolejny komentarz do słowa. Widzimy się oczywiście za tydzień w kolejnym spotkaniu. Bardzo was ściskam, bardzo was pozdrawiam, bardzo was błogosławię i do zobaczenia już niedługo. Z Bogiem, paaa...