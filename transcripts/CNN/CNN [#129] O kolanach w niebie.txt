 Jezus powiedział do swoich uczniów. Tak jest napisane. Mesjasz będzie cierpiał i trzeciego dnia zmartwychwstanie. W imię Jego głoszone będzie nawrócenie i odpuszczenie grzechów wszystkim narodom, począwszy od Jerozolimy. Wy jesteście świadkami tego. Oto ja ześlę na was obietnicę mojego Ojca. Wy jesteście świadkami tego, Oto ja ześlę na was obietnicę mojego Ojca. Wy zaś pozostańcie w mieście, aż będziecie uzbrojeni mocą z wysoka. Potem wyprowadził ich ku Betani i podniósłszy ręce, pobłogosławił ich. A kiedy ich błogosławił, rozstał się z nimi i został uniesiony do nieba. Oni zaś oddali mu pokłon i z wielką radością wrócili do Jerozolimy, gdzie stale przebywali w świątyni, wielbiąc i błogosławiąc Boga. Podobno jak Pan Jezus do nieba wszedł, to było straszne zdziwienie. Św. Grzegorz Zneset tak o tym pisze, że kiedy przechodził przez kolejne poziomy nieba, a jest ich tam różnie, od 7 do 11, zależy jaka tradycja podaje, to podobno aniołowie trochę spłoszeni, bo nie wiedzieli co się dzieje, że jakiś człowiek włazi, zbierali się i próbowali go powstrzymać, no bo nie wolno nikomu do nieba wejść. Tylko okazywało się, że nie można go dotknąć, że nie można się do niego zbliżyć, że coś oddziela. Szybko zorientowali się, co to było. To była krew na jego rękach, to były dziury w jego rękach, stopach i w boku, bo oni nie znają cierpienia, oni nie znają bólu, aniołowie go nie zaznali. Nie mogli się do niego zbliżyć, bo on to wszystko miał, bo nie wszedł naprawiony, czyściutki, cudowny, tylko wszedł taki, jakim go złożono w grobie. Tak jak mówił Marek, bo wtedy było pierwsze w niebo wstąpienie, jeszcze zanim zmartwychwstał. Więc był cały pokrwawiony, zmaltretowany i nie wyglądał jak człowiek. Aniołowie podobno najbardziej się zdziwili, kiedy wreszcie Pan Jezus doszedł do ostatniego poziomu nieba, tam gdzie siedział Bóg Ojciec. I Bóg Ojciec rzucił się swojemu synowi w ramiona. Tyle oni nie wiedzieli, co się dzieje, że Bóg się rzuca w ramiona jakiemuś człowiekowi, bo oni nie wiedzieli, że to jest Syn Boży. Ponoć ta tajemnica była ukryta przed aniołami, żeby się szatan nie dowiedział, żeby się któryś nie wygadał, bo tam pewnie paplają w niebie cały czas. Jak siedzą tam przy tych żarnach i mielą tę mąkę na mannę, a tak podobno jest w niebie, to pewnie gadają cały czas tam. Dlatego, żeby się nie wydało, Pan Bóg nie powiedział aniołom, że Syn zstępuje i oni nie wiedzieli, że wraca Syn. Myśleli, że jakiś zmaltretowany człowiek wchodzi. Czemu to jest taka ważna wiadomość? Ano, to jest taka ważna wiadomość dlatego, że jak kiedyś umrzemy, to was uścisną ramiona. Nie uściśnie was moc, nie uściśnie was bliżej nieokreślona siła, nie uściśnie was jakaś idealna miłość, cokolwiek by to miało być, tylko na nasze spotkanie wyjdą ramiona. Bo pamiętajcie, że On w niebo wstąpił i już nie wrócił. On tam jest ciągle w ciele ludzkim. Myślę, że bardzo niewielu z nas o tym pamięta, że Bóg jest w niebie w ciele ludzkim. Nie tak, że tam wszedł i potem zostawił i już nie do taty wrócił. To już tyle. Nie. On tam ciągle ma ręce, ciągle ma nogi, ciągle ma oczy, ma włosy. On ma nasze ciało. Bóg w niebie w tej chwili siedzi w ciele. Jak Go kiedyś spotkamy, to ręka się wyciągnie do nas. My będziemy chcieli się kulturalnie po katolicku przywitać tylko rączką, tak jak to robimy na znaku pokoju, a On nas natychmiast pociągnie w ramiona. Słuchajcie sobie to wyobrazić, dlatego że ja myślę, że często kiedy myślimy o Bogu, który jest duchem, a oczywiście, że Bóg jest duchem, jednak jedna z osób boskich jest nie tylko duchem, jest również ciałem. I tak już będzie na zawsze. On tego ciała nie porzuci. Pomyślcie, że jak wejdziecie do nieba, będziecie mogli położyć swoją głowę na kolanach Pana Jezusa. I to nie będą metaforyczne kolana, to nie będzie metaforyczne poczucie leżenia na kolanach, tylko naprawdę waszą głowę, bo też będziecie mieli głowę, będziecie mieli ciała, która jest martwych staną, to położycie na kolanach Pana Jezusa. To poczujecie ciepło, on musi być strasznie ciepły, ciepło Jego dłoni na waszej głowie. Ja myślę, że my tę prawdę o wniebowstąpieniu traktujemy jako taką prawdę, która nic w Bogu nie zmienia, a ona wszystko w Bogu zmieniła. Bo Bóg wcześniej nie był w ciele, a teraz jest w ciele. I tak już będzie na zawsze. I nie będziemy z Nim przebywać w jakiejś takiej mglistej obecności, cokolwiek to znaczy, śpiewając bliżej nieokreślone Alleluja w bliżej nieokreślonych nudnych strojach itd. Nie. Tylko będą ręce, będą oczy, które będą się do nas śmiać, będą usta, które będą nas całować, będą ramiona, które będą ganiać za nami. Na jednym z obrazów wniebowstąpienia w którejś z kated francuskich, nie pamiętam w której, Pan Jezus wstępuje do nieba tańcząc. Taniec z Bogiem, ale nie metaforycznie, tylko dosłownie. Wiecie o jakim On musi być tancerzem? To się w głowie nie mieści. Jak On to musi? On to wymyślił, On wymyślił taniec, więc On coś o tym wie. Spróbujcie dzisiaj usiąść na chwileczkę w takiej świadomości, w takiej prawdzie, że On jest w ludzkim ciele. Że będzie można z Nim usiąść do stołu i z Nim rybę zjeść w niebie. Bo robił to za postołami. I ona nie przeleciała przez Niego, nie? Co prawda potem przechodził przez to zamknięte, więc to ciało miało jakieś takie ciekawe. Ale rybę zjadł normalnie. Nie wyleciało. Będzie można z Nim usiąść przy stole. Jeśli będzie jakiś tam dostawca żywca, no to będzie żywiec. To dominikanie będą mieć w niebie. Bo nie wiem czy wiecie, ale ojciec Joachim Badenik, który w niebie już jest, jest właścicielem żywca, nie? Powaga. No dobra, sprzedaliśmy już. Ale Pan Bóg to pewnie wszystko odkręci. Znaczy pomyślcie o tym, dlatego że ja myślę, że my cały czas trwamy w takiej dosyć enigmatycznej formie naszego bycia w niebie. Takiej bardzo takiej mglistą, nie wiadomo jakiej. A tam są ręce, tam są oczy, tam jest serce bijące, tam jest oddech, tam jest ciepło oddechu. Tam jest śmiech. I nie śmiech metaforyczny, tylko Bóg tam będzie się po prostu zanosił śmiechem, jak nas zobaczy. No tak. Myślę, że to jest strasznie ważne, żebyśmy... Oczywiście nie to, że uczłowieczyli Boga, nie chodzi o to, broń Boże, żeby Go sprowadzić do naszego poziomu, nie? Że On jest po prostu takim fajniejszym człowiekiem, nie? Ale w swojej niewysłowionej pokorze i miłości zgodził się na to, że przyjął to, kim jesteśmy i tak już zostanie na zawsze. Będzie można z Bogiem za rękę chodzić. To jest jakieś w ogóle niepojęte dla mnie. Bardzo wam życzę, żebyśmy wszyscy jak najszybciej umarli. Nie będzie to żadnego zbiorowego tam samobójstwa spokojnie, nie? Jak to w sektach, nie, nie. Ale bardzo wam życzę, żebyście jak najszybciej umarli. Poważnie. Życzę wam, żebyście do jutra nie dożyli. To nie są żarty, naprawdę. Bardzo wam życzę, żebyście jak najszybciej umarli. A jeśli ktoś jest na tyle święty, to żebyście po prostu w niebo wstąpili. W sensie, żebyście zostali w niebowzięcie, jeśli ktoś ma taką świętość w sobie. No pewnie nie mamy, więc raczej szybciej się dostaniemy przez śmierć, niż przez niebowzięcie. Ale idźta tam. Znaczy nie, idźmy tam. Bo to będzie coś niezwykłego. Chciałbym ci dzisiaj usiąść z Jezusem z rękami, z nogami, z twarzą, z głosem, z oczami, z ciepłem. Bo taki jest Bóg. Wiesz, co to znaczy? Że też w naszym byciu z Nim można dojść do takiej bliskości, że Jego da się spotkać tutaj na ziemi już. W taki namacalny sposób. I nie mówię tu o objawieniach mistycznych, nie. Skoro On taki jest, to ten, kto szuka Jego bliskości, może doznać takiego spotkania z Nim. Znasz Jego dotyk? Ja znam. Znasz Jego ciepło? Znam. Jeśli nie znasz, to zacznij tęsknić, bo da się z Nim tak być. I to już tu. Nie tam kiedyś tam. Wtedy to już w ogóle to będzie jazda. Zapomnijcie proszę o wszystkich takich tych nudnych obrazach nieba, o wszystkich takich odczłowieczonych, anielsko-allelujowatych, o tych takich wiecznych pieniach, które wszystkich doprowadzą do śmierci z nudów. Czasem myślę, że islamska wizja nieba jest znacznie atrakcyjniejsza, szczególnie dla mężczyzn. Nie wiem, czy panowie wiecie, w islamie każdy mężczyzna, który wchodzi do nieba dostaje 72 dziewice. A tu katolik wejdzie, dostanie książeczkę na obożeństwa. Jaleluja. Ja tam zasadniczo wiem, co bym wybrał. Oczywiście aleluja bym śpiewał. Ale mówię, zapomnijcie o tym, bo to nie jest ten obraz nieba. Nie. Tam czekają ciepłe, wyciągnięte ręce, które nas wezmą w ramiona. Co to będzie za spotkanie w ogóle? To się w głowie nie mieści. Bardzo was proszę, żebyście dzisiaj z Jezusem w niebo wstąpionym, czyli Jezusem człowiekiem, który nie porzucił swojego człowieczeństwa, nie wyrzucił go jak takiej, jakiejś, nie wiem, płaszcza, jakiegoś czegoś, co tego na chwilę przyjął. Tylko wziął to na zawsze. Na zawsze Jezus zostanie człowiekiem. I zawsze będziemy z Nim tak, jak się jest z kimś drugim. Na wyciągnięcie ręki, dosłownie.