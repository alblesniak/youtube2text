 Chciałbym, żebyśmy się skupili na trzech postaciach. Na Marcie, Marii i Łazarzu. Tylko nie na opowieści o trzech postaciach z historii, tylko chciałbym wam powiedzieć, że możecie przyjąć w swoim życiu postawę Marty albo Marii i to sprawi, że coś się stanie z waszym Łazarzem. Zaraz spróbuję to wytłumaczyć. Kochani, taka najstarsza, tradycyjna, zawsze interpretacja historii Marty i Marii, szczególnie w związku z tą Ewangelią, którą czytaliśmy dzisiaj na mszy, jest taka i to myślę, że każdy się dosyć tak łatwo spodziewa, że Marta jest takim obrazem człowieka aktywnego, działającego, Maria jest takim obrazem człowieka modlącego, siedzącego blisko Pana Jezusa, będącego w takiej cichości. I to w ogóle prawda. Tylko chciałbym, żebyśmy na to dzisiaj popatrzyli w takim kluczu, że jedna z nich to jest taki chrześcijanin, który zna Jezusa, wierzy w Jezusa, jest człowiekiem kościelnym, jest chrześcijaninem, ale nie ma pewnej bardzo wyjątkowej relacji z Panem Jezusem, natomiast Maria jest kimś, kto przeszedł krok dalej. Zaraz wam to wytłumaczę, o co mi chodzi. Otóż, moi drodzy, większość nas, katolików, to jest Marta. I to nie jest negatywne określenie. Większość z nas, jak przypuszczam, byśmy się przyjrzeli życiu, tego, jak żyjemy jako chrześcijanie, to jesteśmy Martą. To nie jest negatywna postać, to jest bardzo pozytywna postać. Zobaczcie, Marta jest przyjaciółką Pana Jezusa. Marta go gości u siebie w domu. Marta może się nazywać kimś, kto jest z Panem Jezusem w jakiejś relacji. I przypuszczam, że większość z was, nie wiem czy wszyscy, bo oczywiście was nie znam, ale przypuszczam, że ogromna większość z was jest tego typu osobą, czyli wierzycie, lepiej bądź gorzej, ale pewnie jakoś wierzycie w Pana Jezusa. Niektórzy pewnie jesteście całkiem blisko tego Pana Jezusa, macie go u siebie w domu, czyli w takim sensie zapraszacie go do swojego życia, korzystacie z sakramentów, modlicie się, gadacie z Jezusem. No tak jak Marta. Marta z nim gadała, miała go u siebie w domu, wierzyła w niego, była jego przyjaciółką itd. Ale jak się okazuje, to było coś, co jej zupełnie nie dawało w życiu tego, czego potrzebowała. Zobaczcie taką jedną prostą rzecz, bo to mnie w tej Ewangelii, którą dzisiaj słuchaliśmy, w tej długiej Ewangelii, zawsze bardzo uderza. Mamy Pana Jezusa, który przychodzi na pogrzeb swojego przyjaciela Łazarza. Łazarz już umarł, Pan Jezus po paru dniach, jak go już słyszymy, o czterech dni leży w grobie, przychodzi i zauważcie, Pan Jezus nie wchodzi do tej miejscowości, gdzie Łazarz leży, czyli do Betani, tylko czeka przed miejscowością. Nie wiem, czy zauważyliście taką bardzo ciekawą rzecz, że przychodzi do Niego Marta, a potem przychodzi do Niego Maria, mówią dokładnie to samo zdanie, bo Marta zaczęła Gdybyś tu był, to mój brat by nie umarł. Maria powiedziała dokładnie to samo. Gdybyś tu był, to brat mój by nie umarł. Tylko, że w wyniku rozmowy z Martą, Pan Jezus się nie ruszył i dalej stał w tym miejscu, gdzie był, jak Ewangelista bardzo wyraźnie zaznaczył, że dalej został tam, gdzie był. A jak przyszła Maria, powiedziała dokładnie to samo zdanie, ten postanowił natychmiast poleciał do grobu. Zauważcie, niby to samo, niby tak samo, a w jednym wypadku jakby nic się nie dzieje ze strony Pana Boga, w drugim wypadku Pan Bóg jest nagle absolutnie uruchomiony do działania, które wyciąga z grobu. A to znaczy, że coś się takiego dzieje w Marcie, co jest niewystarczające do tego, żeby się Bóg objawił jako Bóg, jako działający, jako cudak, ale w tym sensie czyniący cuda, jako ktoś, kto się objawia w życiu. Natomiast w życiu Marty wystarczy jedno jej spotkanie, jedno jej bycie z Jezusem i natychmiast Jezus się jako taki objawia. Kochani, zobaczcie, jaki jeszcze jest problem Marty. Ja bardzo lubię w tej Ewangelii, którą dzisiaj czytaliśmy, o tej kolacji u nich w domu, i Marta tam przyrządza te wszystkie obiady itd., cała taka jest zaangażowana, bo tam przecież trzeba nakarmić chłopa, przyszedł z drogi na pewno głodny itd. No super w ogóle gospodyni. No i widzi, że tamta siedzi. Siedzi przy Panu Jezusie, ten coś mówi, ta go słucha i oczywiście ma w nosie gary. I zobaczcie, Marta przychodzi i mówi, weź jej coś powiedz. Ja tutaj latam po tej kuchni, po wszystkim, a ta tu siedzi. Tylko nie wiem, czy zauważyliście, jakim zdaniem ona to mówi. Czy nic to Cię nie obchodzi, tak mówi do Pana Jezusa, że ja tu sama się krzątam, a ona tak tam siedzi. Nie wiem, czy kojarzycie, bo to trzeba Ewangelię dobrze kojarzyć, że to samo zdanie pojawia się w Ewangelii w zupełnie innych okolicznościach. Nie wiem, czy pamiętacie taką scenę na jeziorze, gdzie jest wielka burza, uczniowie siedzą w łódce, pioruny tam, w sensie burze, deszcze, jakieś wichury, sztormy itd., a Pan Jezus śpi tam u wezgłowia, nie? On jest niewzruszony. Łódka się zatapia, a Pan Jezus tam słodko sobie chrapie, nie? I oni Go budzą i Ewangelista używa dokładnie tego samego wyrażenia. Czy nic to Cię nie obchodzi, że giniemy? Kochani, jak sobie to skojarzyłem, to zobaczyłem taką rzecz, że człowiek, który jest martą, że tak powiem, nie ma właściwego oglądu sytuacji. Dlaczego? Bo zobaczcie, Marta przykłada dokładnie to samo wyrażenie do sytuacji Garów, jak była sytuacja życia i śmierci. Czyli dla Marty sytuacja Garów to jest sytuacja życia i śmierci. Bo mówi dokładnie to samo. Czy nic to Cię nie obchodzi, że ja tu ginę w tej kuchni, nie? Zaraz mnie gary przysypią. I teraz uwaga, drogie Panie, bo to, znaczy Panie, nie wiem, czemu mówię Panie, bo to Panowie też, ale słuchajcie, ja rozumiem, że czasem sytuacja w kuchni rzeczywiście może być tragiczna, nie? Mnie na przykład, słuchajcie, w Łodzi, bo my sami gotujemy w Łodzi, nie? Bracia gotują. Nie ma żadnej tam takiej, jakiejś kobiety w kuchni itd., czy jakiegoś zespołu, czy kogokolwiek, tylko bracia gotują tam, każdy ma dyżur. Nie ma tak, ktoś umie, nie umie, nie jest nieistotne. Każdy musi gotować, nie? Jest tylko jedna zasada, jak nie smakuje, nie wolno tego mówić. Bo najgorsze jest to, że zawsze jest tak, że ten, kto gotuje, to ten myje. I to jest zawsze w sytuacji najgorsze. W sensie, jak się zrobi obiad, mamy takie miejsce, gdzie jest jakby kuchnia i to, gdzie jemy, to jest jedno pomieszczenie. Zawsze jemy obiad, a po drugiej stronie jest taka góra Garów itd. No bo wiecie, że jak facet gotuje, to zupę gotuje w 16 garkach, nie? Znaczy, ja tak mam, bo ja to nigdy nie ogarniam, co to w czym. Więc używam wszystkich naczyń, które są w kuchni, nie? Ja trochę rozumiem to takie martowe, ja to ginę, nie? W tej sytuacji. Tylko zobaczcie, o co mi chodzi. Człowiek, który jest martą, zaraz wam wytłumaczę oczywiście, na czym polega różnica między martą a Marią. To jest człowiek, który nie ma właściwego oglądu rzeczywistości. Kochani, to jest większość z was. Ja np., jak mam tu rekolekcje teraz z wami, to prawie cały dzień też mam różne spotkania indywidualne, nie? Właśnie pisaliście do mnie i tam się pomawialiście na różne tam rozmowy, spowiedzi i tak dalej, nie? Po prostu jak głupi siedzę do dnia do wieczora i wy przychodzicie, nie? Cały czas. Słuchajcie, każda rozmowa wygląda dokładnie tak samo. Ktoś przychodzi, siada przede mną tam przy stoliku i mówi proszę Ojca, moje życie to jest piekło. Ja już mam dość. I uwaga, broń Boże nie mówię, że rzeczy, które się dzieją tam ludziom, to są jakieś w ogóle nieprawdziwe, czy nieistotne, czy w ogóle nietrudne. Często rzeczy, które są bardzo trudne, ale odnoszę bardzo często wrażenie, że mamy niewłaściwy osąd rzeczywistości, że nam się dzieją różne rzeczy, a my z nich robimy takie rzeczy, że są różne trudności, a my z nich robimy takie trudności. Zobaczcie, Marta ma coś takiego. Mimo, że zna Pana Jezusa, mimo, że jest Jego przyjaciółką, to żyje w ciągłym niepokoju. Zobaczcie, jak Pan Jezus będzie do niej mówił, to powie jej tak. Marto, marto, troszczysz się i niepokoisz o wiele. Czyli jest w Twoim sercu takie nieustanne jakieś zmaganie, takie nieustanne zaniepokojenie, nieustanny lęk, ciągle coś Ci nie pasuje. Znacie to? Przecież to prawie każdy z Was tak ma. Przepraszam, że mówię z Was, z nas. Że nam ciągle, zauważcie, coś jest nie tak w życiu, że ciągle mamy też taką, myślę, nie wiem czy wszyscy, bardzo wielu z nas ma pewną pretensję do Pana Boga. Czemu tak jest? Czemu to jest nieogarnięte? Czemu nie mam spokoju? Czemu ciągle coś się dzieje? Czemu ciągle coś jest nie tak? Mało tego. Zauważcie, że bardzo wielu z nas ma też ogromne problemy w różnych relacjach z ludźmi, nie? Tak jak ta Marta z Marią, zauważcie. Ta bidna Maria, no ja rozumiem, że nie pomogła tam przy tym obiedzie. No rozumiem, nie? No mogła wstać i mogła pomóc. Ale zauważcie, w Marcie to rośnie do czegoś takiego, że ona ją prawie by tam zabiła w ogóle w tej kuchni, nie? Czy nic to Cię nie obchodzi, że ona mnie zostawiła samą? W ogóle Jezu, no spójrz na tę zbrodniarkę, nie? Kochani, zauważcie, że ogromna większość z nas ma po prostu kupę kłopotów w relacjach, w przyjaźniach, w miłościach. Nie mówię nawet o małżeństwach, nie? Bo to już w ogóle jest definicja, nie? Małżeństwa. Zauważcie, mimo że jesteśmy katolikami, to co, myślicie, że katolicy mają mniej rozwodów niż niekatolicy? No nie, nie oszukujmy się. Jak to jest możliwe? Przyznamy Pana Boga, podobno budujemy tę miłość z Panem Bogiem, a po prostu rozwodzimy się na potęgę, nie? Uwaga, wiecie, że są przecież księża, nie? którzy odchodzą, którzy mają kobiety itd., itd., nie? No to jak to? Przecież oni znają Pana Jezusa, są z Nim blisko. Jak to jest możliwe? Kochani, czyli można być tego rodzaju katolikiem, można być tego rodzaju uczniem Pana Jezusa, uwaga, można być tego rodzaju katolikiem, a mimo to ciągły niepokój, ciągły strach, ciągłe wyolbrzymianie, ciągłe trudności w relacjach, ciągle coś nie tak, mało tego, jak się dzieją naprawdę poważne rzeczy, tak jak śmierć Łazarza, to prosisz Pana Boga i nic. Tak jak Marta. Brat umarł, ona do niego idzie, a ten się nie rusza. Zauważcie, to jest jego przyjaciółka. Czyli kochani, może w naszym życiu, jeżeli tego doświadczacie, chciałbym, żebyście sobie zrobili taką szybką diagnozę. Odchacz punkty. Odczuwasz ciągle niepokój, ciągle jesteś czegoś boisz, ciągle coś jest nieogarnięte. Czy twoje relacje z ludźmi ciągle są niepoukładane, masz pretensje do różnych ludzi, do rodziny, do mamy, do taty, do siostry, do kolegów ze studiów itd.? Czy dzieją się różne straszne rzeczy w twoim życiu, czy to jest tylko ta? Szybki taki skan, czy ja tak mam. Jak nie masz, super, ale jak tak masz, to jesteś martą. Czyli może jesteś z Bogiem, może Go znasz, może jesteś Jego przyjacielem, ale jak widać, to się trochę nie przekłada na szczęście w życiu, na spokój w życiu, na działanie Boga w życiu, na miłość z ludźmi w życiu. No to spójrzmy teraz na Marię. Kim jest Maria? Maria, zauważcie, ma jedną cechę tylko. Jest cała, wpatrzona w Pana Jezusa i świata poza Nim nie widzi. To się najpiękniej wyrazi w trzeciej Ewangelii o tych siostrach. Mamy trzy Ewangelie o nich. Tą ucztę, w sensie tą kolację w domu, to wskrzeszenie Łazarza i mamy to, co było wspomniane dzisiaj na początku, że tam była Maria, ta, która Go wcześniej namaściła. Pamiętacie? Tak było na początku tej Ewangelii. Bo jest ta scena, kiedy Pan Jezus siedzi właśnie w betani Łazarza i tam przychodzi na ucztę, jest wielka uczta urządzona, i Maria do Niego podchodzi na tej uczcie i Mu namaszcza nogi olejkiem i całuje Go tam. Kochani, to jest niesamowita scena. To w tamtym czasie był straszny skandal. U nas na ucztach nie było tak jak dzisiaj, bo u nas to dzisiaj, jak jest jakaś impreza, to wiadomo, panie, panowie, wszyscy razem itd. Jak jest wesele, to na zakładkę, pan, pani, pan, pani, pan, pani. Tam było tak, że jest sala dla panów, jest kącik z parawanem i tam są panie. Ewentualnie mogą sobie tam wyjrzeć, żeby zobaczyć, co się dzieje. Zobaczcie, co się wydarzyło na tej uczcie w betani. Maria odsunęła parawan, już pewnie poszło w ogóle. Co tu patrzycie, kobiety? Przeszła przez całą salę. Już prawdopodobnie po wszystkich mrożynach poszło co to za jakaś wariatka, dewiantka, co ona tu robi. A ona do pana Jezusa uklęknęła przed Nim, bo myślała, że to jest może ostatni raz, kiedy Go widzi. Bo jak sam pan Jezus o niej powiedział, że namaściła Go na pogrzeb. Ona Go tak czuła, tak Go znała, że zobaczyła w Jego oczach Mario, my się już chyba nigdy więcej nie zobaczymy, wiesz? Bo to mnie w tym tygodniu prawdopodobnie zabiją. I ona jak to zobaczyła w Nim, że to jest możliwe, że to jest ostatnie ich spotkanie, to odłożyła wszystkie konwenanse, wszystkie prawa, wszystkie zwyczaje, cokolwiek do Niego i wykonała najbardziej intymny gest, jaki się dało wykonać. Dotykać stóp mężczyzny. Zresztą ja myślę, że dzisiaj to też nie jest jakoś nadzwyczajne. Wyobraźcie sobie, że siedzi jakiś facet, przychodzi kobieta, zdejmuje mu buty, zaczyna mu namaszczać stopy. W tamtym czasie to był gest zarezerwowany tylko i wyłącznie dla żony albo córki. Tylko i wyłącznie. Czyli prawdopodobnie po całym tym tłumie, jak tylko ona podeszła i zaczęła dotykać stóp pana Jezusa, to poszło uuuu, tu jest jakiś związeczek. Tutaj się coś wydarza między nimi. Zobaczcie, Marii w ogóle to nie interesuje. W ogóle. Mało tego, pamiętacie, że taki jeden się tam oburzył, szczególnie Judasz. Mówi, czemu tu wydano tyle pieniędzy z tego olejku, by było można było ubogim rozdać, a ona tutaj zmarnowała. Tam Jezus zrobi coś pięknego. Mówi do niego strasznie mocno, zostaw ją. W sensie mówi, nikt jej nie rusza. Nikt o niej nic nie mówi. Nikt nie ma prawa w ogóle jej oceniać, na nią patrzeć. Słuchajcie, mało jest takich miejsc w Ewangeliach, gdzie Jezus by tak bezpośrednio, tak bezpośrednim słowem wziął kogoś w obronę. Zobaczcie, że ta kobieta ma zupełnie coś innego z Panem Jezusem niż jej siostra Marta. Niby są w tym samym domu, Jezus bywał u tych dwóch sióstr. Jedna ma z nim inną relację, druga ma z nim zupełnie inną relację. Zobaczcie, co się dzieje w tej drugiej relacji. W tej drugiej relacji ona nieustannie słucha słów Pana Jezusa i to sprawia, że kiedy jej brat umarł i ona potrzebowała zobaczyć objawienie działającego cuda Boga, to idzie do Niego, mówi do Niego jedno słowo. Panie, gdybyś tu był, to Łazarz by nie umarł? Jezus natychmiast rusza z miejsca i mówi, gdzieście go położyli? Natychmiast. Zobaczcie, Marta potem, jak Jezus dojdzie do grobu i Jezus powie odsuńcie kamień, to co ona powie? Ona nie będzie wierzyć w to, że Pan Jezus to potrafi. Powie, ale Panie, już cuchnie w ogóle, co Ty w ogóle robisz? Nie odsuwajmy tego. Zobaczcie, Marta mimo, że Go zna, mimo, że jest Jego przyjaciółką, ona wcale nie wierzy w to, że On potrafi to zrobić. Maria się nic nie odzywa, Maria tylko siedzi i czeka, bo ona wie, co będzie. Kochani, co to jest Maria? Maria to jest taki przyjaciel Pana Jezusa, taki uczeń Pana Jezusa, który przeszedł od znajomości Boga, od tego, że wiem, że Bóg jest, nawet od przyjaźni jakiejś z Bogiem, do czegoś bardzo, ale to bardzo intymnego. Do czegoś, co się wydarzało, zauważcie, tylko między nią i Panem Jezusem, i zasadniczo nikt do tego nie miał dostępu. I to było tak wyjątkowe, że Jezus tego w ogóle bronił i mówił, nikt nie będzie na to patrzył, nikt nie będzie tego oceniał, nikt nie będzie tutaj próbował nazywać tego, co tu się dzieje między nami, tylko to jest między mną a nią i to jest nasza relacja. I ta relacja sprawia, że ja się w tej relacji objawiam nieustannie, jako Bóg, który działa cuda, jako Bóg, który potrafi robić rzeczy niesamowite, jako Bóg, który ratuje wszystko. Mało tego, mówi, że to, co ona zrobiła, to jest najlepsza cząstka. Tak Jezu nie powie, że to, co ona wybrała, czyli tą pewną relację ze mną, to jest najlepsza cząstka. Otóż, moi drodzy, doświadczacie ciągłego niepokoju w życiu, doświadczacie niemożności widzenia Boga działającego, doświadczacie tego, że macie złe relacje z ludźmi, doświadczacie tego, że nie wierzycie, że Bóg potrafi robić rzeczy niezwykłe, bo nie zbudowaliście z Panem Jezusem takiej relacji jak Maria. Uwaga! I to nie jest Ewangelia dla sióstr w zakonach kontemplacyjnych, bo tak się też bardzo często to czyta, że ta Maria to jest taka właśnie siostra w kontemplacyjnym zakonie, zamknięta, za klauzurą, która nigdy nie wychodzi i ciągle się wpatruje w Pana Jezusa. I uwaga! To oczywiście o tych siostrach jest, ale to jest absolutnie o każdym z nas, jak tu siedzimy. Kochani, chciałem Wam dzisiaj pokazać tylko pewien kierunek, tylko pewien, pierwszą rzecz, od której uważam, koniecznie trzeba zacząć pewną drogę do Pana Jezusa. Dlatego, że jeśli tej drogi nie zaczniecie wykonywać, w sensie nie pójdziecie tą drogą, to na zawsze zostaniecie martami, czyli ludźmi, którzy Boga znają, którzy w Niego w miarę wierzą i którzy nic z tego nie mają. W sensie nic to nie daje Twojemu sercu, nic to nie daje Twojemu życiu, nie doświadczasz Boga działającego i w ogóle jest lipa. Kochani, ilu jest takich katolików, którzy chodzą latami do kościoła, którzy chodzą co niedziela na mszę, którzy przyjmują sakramenty, którzy zawsze przyjmują księdza po kolędzi i koperta zawsze jest w miarę gruba i jakoś nic w ich życiu się nie wydarza. Jak się na nich patrzy, to trudno powiedzieć o obecność Boża idzie. Kochani, co takiego się ma wydarzyć? Chciałem Wam dzisiaj powiedzieć o czymś takim najnudniejszym na świecie, jak modlitwa, jak modlitwa adoracji, jak bycie z Bogiem w pewnym adoracyjny sposób. Kochani, mogłoby się wydawać, że to będzie fascynacja. Uwaga, będzie, bo to jest najbardziej fascynująca rzecz na świecie. Najbardziej fascynująca rzecz na świecie. Chciałem Wam dzisiaj pokazać tylko pierwszy krok, mianowicie jaki. Kochani, większość z Was jest z Panem Bogiem w następującej relacji. Ja to zawsze robię, jak ktoś do mnie przychodzi na rozmowę i nie dotyczy ta rozmowa jakichś tam jego problemów życiowych, tylko chcę o Panu Bogu pogadać, czyli ktoś tam ma jakiś problem z wiarą. Zawsze pierwsze pytanie, które zadaję, zawsze, jako takie rozpoznanie wroga, zawsze pytam, jak się modlisz? Najpierw zawsze oczywiście w oczach jest popłoch, nie? Matko, jest kartkówka, jest sprawdzian. Z razu mnie zapytał, prawdy wiary, nie? Ja mówię, spoko, sam nie znam prawd wiary, więc to nie będę pytał. Zawsze pytam, jak wygląda Twoja modlitwa? Oczywiście prawie zawsze słyszę, no chodzę w niedzielę na mszę. Nie, nie, ja mówię, ja pytam, w jaki sposób przebywasz z Bogiem indywidualnie? Kochani, w 99% zawsze słyszę tak, no mówię ewentualnie pacisz rano i wieczorem albo inną formę modlitwy rano i wieczorem. Niektórzy tam prawie ożenawiają, ktoś ma jakąś tam jeszcze swoją modlitwę, więc modlę się rano i wieczorem. Różaniec, mówię czasem w autobusie, gdzieś tam w tramwaju, jak gdzieś tam jeżdżę, no to modlę się też na różańcu. Niektórzy mówią, no czasem czytam, to już taka wyższa szkoła jazdy, Pismo Święte, nie? No i jeszcze mówię własnymi słowami, czyli w sensie tam Boga proszę o różne rzeczy, przepraszam Go, dziękuję Mu, opowiadam Mu o sobie, to już w ogóle taka wyższa szkoła jazdy, nie? Czyli mam taką indywidualną relację z Bogiem. Uwaga, nie, nie masz. Uwaga, kochani, tak wygląda, macie teraz super oczy, bo większość z Was ma takie coś, o, o, to o mnie. U większości z Was modlitwa wygląda w taki sposób, jeżeli w ogóle jest, nie? Bo już pomijam tych, którzy się w ogóle nie modlą, nie? Też mają tylko takie skoki, jak przyjdą na rekolekcje, to ewentualnie tam coś tam się pomodlą, nie? Ale jeżeli ktoś się modli tak regularnie, to przypuszczam, że modlitwa wygląda mniej więcej w tym schemacie. Rano i wieczorem coś tam, jakieś macie modlitwy takie, które Was nauczono od zawsze, jak ktoś tam trochę, ktoś liznał czegoś więcej, no to ma jeszcze jakieś tam inne, ewentualnie ci, którzy myślą, ja to jestem w bardzo wyjątkowej relacji z Panem Bogiem, no to gadam do Niego, nie? Otóż, chciałbym Ci powiedzieć, zupełnie mówię to poważnie, chociaż to wszystko, co robisz jest Panu Bogu bardzo miłe, naprawdę. I Pan Bóg z każdej z rzeczy się absolutnie cieszy, to się z Panem Bogiem w ogóle nie znacie. Ale jak to ja do Boga mówię? Nie, mówisz do swoich własnych myśli, do swoich wyobrażeń, marzeń i planów. Ale ja Boga przepraszam. Nie, po prostu żałujesz sam siebie. Naprawdę. Kochani, w większości te rzeczy, które robimy, chociaż tak jak mówię, one są Bogu naprawdę bardzo miłe, ale one nie są wcale rzeczywistym spotkaniem z Bogiem. Bo Wy teraz sobie to przełóżcie. Ja zawsze to robię w ten sposób, próbuję to ludziom wytłumaczyć. Że mamy relacje, mówię, jak przychodzi ta osoba do mnie, wtedy są zawsze takie szoki, mówię, słuchaj, gdybyśmy tak postanowili, że ja z Tobą chcę zbudować bardzo intymną relację, wtedy Ci zawsze pojawia takie coś... Co, ksiądz, tak od razu, nie? Ja mówię, więc zbudujesz sobie naszą relację, która polegałaby na tym, że spotykamy się codziennie i robisz rzeczy następujące w relacji ze mną. Mówię, ja tu siedzę w tym pokoiku i Ty codziennie do mnie przychodzisz budować ze mną relacje. I to polega na tym, że przychodzisz, siadasz, wyciągasz taki tekst o mnie napisany, że jestem super, że jestem przystojny, że jestem fajny, że jestem dobry itd. I masz taki tekst i na początek naszego budowania relacji czytasz mi ten tekst, nie? Ja mówię, słuchaj, za pierwszym razem jestem tym tekstem dosyć zafascynowany, no bo on jest o mnie, jest super. I ty codziennie mi ten sam tekst czytasz, nie? Więc ja mówię, po paru dniach się zastanawiam, kurde, to na pewno jest o mnie? Może jakaś gotowca znalazła gdzieś, nie? Ale mało tego, potem co robi? No potem siada przede mną i mówi do mnie, słuchaj, wiesz, to chciałem Ci jeszcze poprosić o parę rzeczy, wiesz? Bo potrzebuję tam tu, tam, jakbyś mógł to, to i to. Potem mówi, też żeby nie było, dziękuję Ci też za to, co ostatnio tam mi w tym pomogłeś i w ogóle to przepraszam za parę rzeczy. Wiesz co, poczekaj, bo mam jeszcze kilka małych kartek. Wyciągasz i mi te kilka kartek czytasz. I potem mówisz, cześć, do następnego. Ja wtedy mówię tak, słuchaj, czy wyobrażasz sobie, że w taki sposób budujesz z kimś relację? Uwaga, czy to jest w ogóle nie fajne? To jest fajne, ja bym się w ogóle cieszył, jakby ktoś tak do mnie przychodził. Samo bym się cieszył, że go widzę. No bo gdybym tego kogoś kochał i chciałbym z nim być, to mi w ogóle strasznie fajnie, że przyszłaś czy przyszedłeś. Trochę nudne te teksty, które masz. I też tak widzę, że chodzi trochę o to, że tam chcesz, żebym Ci w czymś pomógł i żebym tam ewentualnie też przyjmuje te dziękczynienia. No i tyle. Uwaga, czy to jest relacja? Kochani, większość z Was jest dokładnie w takiej relacji z Bogiem. Uwaga, czy Pan Bogu to jest jakieś niemiłe i obrzydłe? Ależ broń Boże, nie. Pan Bóg się cieszy z każdego Twojego przyjścia do Niego. Jak Cię tylko zobaczy, to już ma po prostu banana. I już się mówi, no jest, no jest. No wiem, będzie nudno, będzie kartka, ale jest. Uwaga, żebyście mnie dobrze rozumieli, żeby ktoś się do tego nie pomyślał, że to, co robicie, to jest coś złego. Tylko uwaga, jesteście tylko znajomymi z Bogiem. Jesteście jak Marta, która się zajmuje Panem Bogiem, która z Nim gada, ale tak naprawdę Go nie zna. Bo jak przychodzi to do czego? Jak Jezus mówi, a ja Go wskrzeszę, to ona mówi, nie, to jest niemożliwe. Ona Go nie zna tak naprawdę. Ona nie wie, kim On jest. Ona nie wie, co On potrafi. Bo moi drodzy, na czym powinna polegać relacja? Relacja polega na tym, że obydwie strony wykonują ogromną robotę, uwaga, żeby się poznać. Jeżeli jesteście w jakimkolwiek związku, to myślę, że doskonale wiecie, że związek jest możliwy do zrobienia, do udania tylko wtedy, kiedy ludzie się poznają, ale naprawdę poznają. Czyli związek powinien polegać na tym, że ja u tej drugiej strony, to się chce wszystkiego dowiedzieć, w sensie kto to jest, jaki on jest, jaką on ma wrażliwość, jak on myśli, jakie są jego poglądy, co lubi robić, czego nie lubi, jakie są jego wady, jaka jest jego historia, jakie ma trudności, co jest w nim pieprzone, co jest fajne itd. Muszę go zobaczyć w tysiąc różnych sytuacjach, muszę zobaczyć, jak on na różne rzeczy reaguje itd. Jak to się wszystko wydarzy, to oczywiście jest strasznie długi proces, to w wyniku tego rodzi się znajomość, w wyniku znajomości rodzi się bliskość, a jeśli się okazuje, że te dwie osoby do siebie pasują, to wtedy w wyniku tej bliskości może się zrodzić miłość. Uwaga, Bóg jest osobą. Nie taką samą jak my oczywiście, ale jest osobą. Nie jest systemem prawd wiary, nie jest urzędem do spraw naglących, nie jest mocosiłą, energią, tylko jest, uwaga, ktośem. Jeśli chodzi o tę relację, to z Jego strony relacja jest zrobiona, bo On wszystko o tobie wie. On nie musi się o tobie niczego dowiadywać, On nie musi cię zobaczyć w różnych sytuacjach, bo już je wszystkie widział, mało tego, jest we wszystkich czasach, więc zna też wszystkie te, których ty jeszcze nie znasz. On zna wszystkie twoje grzechy, wszystkie twoje trudności, wszystkie twoje piękna, wszystkie twoje przekleństwa, wszystko. Z Jego strony ta relacja jest zrobiona, Bóg tu nie musi nic robić. Problem w tym, że z naszej strony jest zupełnie niezrobiona. Wiecie, kim On jest? Znacie Go? Wiecie, z kim macie do czynienia? Kto to jest ten ktoś, o kim mówimy, że jest Bogiem? Trudno, nie? Uwaga, albo zaczniemy tego szukać, albo jesteśmy tylko martwym. Jak to zrobić? Bo ktoś mi teraz powie, no dobra, fajnie, fajnie, ale to tak, że ma Go, nie widać Go, nie słychać, nie mówi, a jak do Niego mówię, to mówię, że mówię sam do siebie. No bo tak zazwyczaj jest. No to jak to zrobić? Mamy w Kościele jedną najstarszą rzecz, od zawsze, od dwóch tysięcy lat, obecną, która jest zawsze źródłem każdej modlitwy. To jest to, co On nam sam dał o sobie. To się nazywa Słowo, w sensie Biblia, a szczególnie w tej Biblii Ewangelia. I kochani, tak jak Wam mówiłem, bardzo bym chciał, żeby w tych reakcjach był konkret. Ja Wam teraz podam konkret. Od czego zacząć? Od bardzo prostej rzeczy. Znajdź codziennie, nie chcę Ci powiedzieć dokładnie ile, ale mówi tradycja Kościoła, że poniżej 30 minut łaska nie siada. Ale nie mówię Ci ile. Znajdź codziennie nie 3 minuty, bo inaczej nie masz 3-minutową relację, nie? Znajdź codziennie odpowiedni kawałek czasu i zrób rzecz następującą. Weź kawałek Ewangelii. Ewangelii, nie czegoś innego. Nie żadnych podbojów starożytnych machabejczyków. Nie żadnych apokaliptycznych wizji tego, co to się świat zawali. Tylko weź Ewangelię, czyli opowieść o tym, kim jest Jezus. Codziennie usiądź z jednym fragmentem, z jednym wydarzeniem, z jednym spotkaniem, jedną mową, jednym człowiekiem, którego Jezus spotkał. Z małym fragmentem. Nie ja czytam przez pół godziny Pismo Święte. Nie. Jeden fragment, jeden akapit, jedno wydarzenie. Usiądź i zrób rzecz następującą. Na początek tam w chwile się pomódl, tak jak zawsze. Czyli tak, że Panie Boże, teraz tu przyszedłem, będę się modlił, w ogóle nie umiem, pomóż mi i w ogóle bądź. Takie tam, żeby tylko zajarzyć. Bo to nie jarzymy o co chodzi w tym. Pomóż mi Panie Boże. Potem przeczytaj tę Ewangelię parę razy, tak żebyś dokładnie zobaczył, zobaczyła, co tam się dzieje. I następnie przez 15, 20 do 30 minut rób tylko jedną rzecz. Nie waż mi się Go o coś prosić. Nie waż mi się Mu dziękować. Nie waż mi się Go przepraszać. Tylko siedź przez kilkanaście, kilkadziesiąt minut z jednym pytaniem w głowie. Kto to jest? Oczywiście chodzi mi o Pana Jezusa. Czemu powiedział to, co powiedział? Czemu Go dotknął? Jak Go dotknął? Czemu Go tak dotknął, a czemu Go nie dotknął? Czemu tym powiedział tak, a tym tak? Czemu na tych patrzył, a tych nie patrzył? Co to za gość jest? Panie, teraz zupełnie poważnie. Tak, jakbyście mieli do czynienia z kimś, o kim chcecie się wszystkiego dowiedzieć. Panie, to jest oczywiście tylko pierwszy krok. Ale błagam Was, zacznijcie od Niego. Czyli skoncentrujcie się tylko i wyłącznie na poznawaniu Pana Jezusa. Nie na tym, żeby... Jak to zazwyczaj mówią w różnych metodach oazowych, bądź innych im. To jest wszystko oczywiście bardzo dobre, ale co ten tekst do mnie mówi? Albo do czego mnie Pan Bóg wzywa tym tekstem? Nie, wtedy Ci chodzi tylko i wyłącznie o siebie. Zróbcie takie coś. Zajmijcie się tylko Nim. Tylko i wyłącznie poznawaniem. Uwaga. Nuda. No bo siedzę przez 15-20 minut, Jezus akurat spotkał się z Samarytanką no i próbuje wykminić. Jak On na nią patrzył, co On jej tam... Czemu jej tak powiedział? Czemu o tym z nią gadał? A ona mu powiedziała tak. A co On na to zareagował? Co to o nim mówi? Ja na przykład kocham taką Ewangelię, jak przychodzi do Niego syrofenicjanka. Nie wiem, czy pamiętacie. Jest taka kobieta, która miała chore dziecko. I On nie chciał z nią w ogóle gadać. I uwielbiam na to patrzeć i zadawać sobie pytanie, dlaczego Jezus do niej mówi tak brzydko? No bo tam naprawdę jest tak, że ona tam ma tą chorą córkę. On mówi, nie będę dawał psom tego, co święte. Czyli przyszła jakaś matka biedna, a On mówi, ty psie, no poczujcie takiego Pana Jezusa. Ten pokorny baranek, niełamiący, trzynie nadłamany, i przychodzi mama z chorym dzieckiem, ty psie. I weźcie teraz z tą Ewangelią usiądźcie. Co to On do niej tak powiedział? Co to On nim mówi? No cham! Nie, uwaga, siedź z tym. Co On to powiedział? Dlaczego to powiedział? O co to chodzi? I uwaga, zrób tak z każdą Ewangelią. Wiesz, co się wtedy dzieje? Zaczyna się budowanie relacji. Dlatego, że twoim zainteresowaniem nie jesteś ty, nie są twoje sprawy, nie są twoje życiowe kłopoty, nie są twoje relacje itd., tylko jest On. I teraz co się w związku z tym wydarzy? Otóż, moi drodzy, to nie jest żadna oficjalna nauka Kościoła, to jest moja teoria. Pan Bóg jest jak taka uciekająca panna młoda. A nawet nie panna młoda, tylko narzeczona. Bo jeszcze nie panna młoda, tylko narzeczona. Już mówię w czym rzecz. Mądra narzeczona, bo, dziewczyny, słuchajcie. Mądra narzeczona to jest taka narzeczona, że jak się zjawi jakiś aptyfikant, nie? Który tam coś próbuje, tutaj bym z panią coś tamtego, nie? To co ona robi? Mądra narzeczona nigdy go nie dopuszcza do siebie, nie daje mu dostępu do swojego ciała, nie daje mu dostępu do swojego łóżka, nie daje mu dostępu do swojego serca na początku, nie daje mu dostępu do swojej intymności. Nie chodzi mi tylko o ciało, tylko w ogóle. Trzyma go na pewien dystans i co robi mądra narzeczona? Sprawdza mu. W sensie, o co tobie chodzi? Czego ty szukasz? Czemu ty chcesz ze mną być? Chodzi ci o coś ode mnie? Chodzi ci o przyjemność? Chodzi ci o seks? Chodzi ci o twoje szczęście? Chodzi ci o to, że chcesz być w małżeństwie? I tak dalej. Czego ty chcesz? I mądra narzeczona, jak zobaczy przez długi czas, że jemu naprawdę chodzi o nią, ale o nią. Nie o to, że nie znalazł żadnej małej 40 lat, no to jakaś musi być, nie? Tylko naprawdę chodzi mu o nią. Że on jest w stanie świat zostawić, że on wszystko dla niej zrobi, że on chce jej zawsze pomagać, że on chce jej służyć, że może nic nie dostać, czego chce, i tak z nią będzie. On mówi, o dobra, to będzie ślub. W sensie, teraz możemy zrobić coś dalej. Uwaga, Pan Bóg według mnie jest dokładnie kimś takim. W sensie, Pan Bóg, jak do Niego się przychodzi, to mówi, o co ci chodzi? W sensie, czemu ty do mnie przyszedłeś? Co ty chcesz ze mną zrobić? Bo Panie Boże, ja mam taką chorą babcię i bardzo potrzebuję pomocy. Uwaga, żeby to było jasne, to jest w ogóle strasznie fajne i Pan Bóg oczywiście chce tam pomóc. Ale jeżeli o to ci właśnie chodzi z Bogiem, to nie chodzi ci o Niego. Co się stanie? Pan Bóg mówi, no to zostaniemy na razie znajomymi. I zostaniemy, ja będę urzędnikiem, który pomaga w sprawach babciny i jak coś to podanko złóż i tam coś pomożemy. Ja chętnie pomogę w ogóle, mówi Pan Bóg. Ale nie udawajmy, że jesteśmy w relacji. Natomiast jeśli Pan Bóg znajdzie kogoś, kto wytrwale z Nim siedzi i mówi, Panie Boże, chodzi mi o Ciebie, chcę Cię poznać, chcę Cię poznać, chcę Cię poznać, chcę się dowiedzieć, kim Ty jesteś, chcę Cię kochać, chcę się Tobą zająć, chcę być z Tobą w relacji, to jeśli Pan Bóg zobaczy, że ma kogoś takiego, co robi, mówi, no to będzie ślub. Czyli się otwiera. I nagle to wszystko, czego wcześniej nie czułeś, nie rozumiałeś, co było w ogóle nie wiadomo skąd, nagle nabiera życia. Kochani, każdy człowiek, którego znam, którego gdzieś tam prowadziłem w życiu, ma takie coś ze Słowem Bożym, że czyta to Słowo, czyta, tak jak Wam mówiłem, nie? Próbuje tego Pana zapoznać. I przez długi czas po prostu jest, jak po prostu klochy, nie? Nic tam nie ma, nuda w ogóle, Boże, czytam to, nic nie rozumiem w ogóle, o co tu chodzi. Kazał mi Go poznawać, no co zrobił? No poszedł i powiedział, no co to wielka filozofia, no. Nie mam pamięci, co z tym robić, nie? Jak to zawsze mówicie, ja to nie czuję tego Pana Boga w ogóle, nic nie czuję w ogóle, po prostu nic. Joachim Badani powiedział, Pan Bóg to nie jest kiełbasa, nie mogę co czuć, nie? Będą mnie Pan Bóg, to nie dezodorant. Ale jeżeli ktoś jest wytrwały w tym, czyli ktoś nie odpuści, są ludzie, którzy odpuszczają, wtedy się nic nie dzieje, ale ktoś będzie dzień w dzień siedział i poznawał Go, to w pewnym momencie Słowo i obecność Boża się otwiera. I, kochani, mówię Wam o tym z własnego doświadczenia. Że nagle, i to nie chodzi o żadne emocje, to nie chodzi o żadne objawienia, to nie chodzi o żadne nie wiadomo co, nie? Tylko nagle urasta w Tobie, rodzi się w Tobie i się jak drzewo rozrasta, doświadczenie, niepodważalne doświadczenie tego, że On jest, że ma Cię w rękach, że nic Ci nie grozi, że wszystko prowadzi i tak dalej. Ja to kocham w takiej przykładzie Pana Jezusa, kiedy On mówi o domu na skale i o domu na piasku. Większość z nas to są ludzie, którzy mają dom z Bogiem na piasku. Czyli cały czas jest, cały czas się wszystko rusza. Jak mówi Pan Jezus jeszcze, jak przyjdzie burza, jak przyjdą nawałnice, deszcze, jak rypnie w ten dom. Poszło. Co to znaczy? Jesteś generalnie z Bogiem, ale jak tylko się wydarzy coś trudnego w Twoim życiu, wszystko poszło. Wiara poszła, zaufanie poszło, Panie Boże nie macie i tak dalej, nie? A Jezus mówi tak. Jeśli ktoś się wybuduje na skalę, czyli na konsekwentnym byciu ze mną, poznawaniu mnie, to wtedy mu się buduje dom na skalę. I co mówi Jezus? Na taki dom rypnie burza, rypnie powódź. Uwaga, to jest w ogóle bardzo ciekawe. Rypnie. Nie tak, że Jezus mówi, jak ze mną będziesz, to już Ci nic nie grozi, już nie będzie burzy, nie będzie tego wszystkiego. Nie, Jezus mówi rypnie. Czyli będą te trudne rzeczy w życiu. Uwaga. I ten dom czeszczy, woda się wlewa do piwnicy, a ten dom stoi. I ja mam takie doświadczenie, ja sobie to nazywam betonową płytą. Wiem, że to jest głupie wyobrażenie, ale ja mam takie wyobrażenia. Jak ktoś mnie pyta, co to znaczy, że Ojciec jest wierzący, to ja mówię, betonowa płyta. I patrzą na mnie jak na wariata, nie? Ja mam takie doświadczenie betonowej płyty pod moimi nogami. I kojarzycie takie filmy mafijne, jak czasem ludzi chcieli zabijać, to im robili takie betonowe buty, nie? I tam wlewali cement i do rzeki, nie? To ja mam coś takiego z Panem Bogiem, nie? Tylko nie w tym sensie, że Pan Bóg chce mnie do rzeki, tylko mam takie wrażenie, że mam nogi zabetonowane w czymś. Jakby cokolwiek się dzieje w moim życiu, a dzieją się różne też trudne rzeczy, to oczywiście czuję, że to się wszystko chwieje i tak dalej, no bo jest trudno, ale wiem, że mnie nie wyrwie z tego. Na przykład teraz. Moja mama w tej chwili, moja mama jest chora na raka i to jest taki moment, że zasadniczo nie wiadomo, co będzie dalej, czy będzie żyć, czy nie będzie żyć. I tak po ludzku, kiedy na to patrzę, to oczywiście się boję, to jest jasne, nie? Kiedy po ludzku patrzę też na nią, szczególnie na jej strach i tak dalej, to jestem bezradny. Wiecie, że najgorsza w życiu jest bezradność, nie? To jest najgorsze, co może być, jak już nie wiadomo, co robić, jak człowiek nie ma jak pomóc. I tak po ludzku, jakby to jest dosyć trudny czas w tej chwili u mnie z moją mamą, w moim domu i tak dalej. Ale nie opuszcza mnie betonowa płyta. W sensie takie poczucie, no i... To nie chodzi o obojętność, tylko takie poczucie, przecież Pan Bóg wie, przecież ma to w rękach, przecież wiadomo, że to będzie to, co ma być z tego, to On wie, że najlepiej, że ma być. Wiecie, co to jest? Jezus nazywa to bardzo pięknym słowem. Nazywa to słowem pokój. Mówi, mam takie coś, Jezus, to jest bardzo jasno napisane w Ewangelii, mam takie coś, czego nie ma nigdzie w tym świecie. Mówi, ten świat zna spokój. A Jezus mówi, nie chodzi mi o spokój. Mówi, spokoju to nigdy nie będzie. Nie spokój wam przyrządem dać. Tylko mówi, ja wam przyrządem dać pokój. Czyli takie poczucie, nie chodzi mi o emocje. Ja wiem, że brakuje nam słów, bo my zawsze mówimy czujemy, nie? A to nie chodzi o to, to chodzi o doświadczenie, chodzi o pewną świadomość. Totalnego pokoju. I to jest to, co jest, człowiek się przestaje czegokolwiek bać. Mimo, że się dzieją trudne rzeczy, nawet emocjonalnie się można czegoś bać, to pod tym i tak... Ja wiem, widzę teraz wasze twarze. Większość z was w ogóle patrzy na mnie i w ogóle człowieku, w ogóle, co ty mi tu gadasz? Otóż, kochani, jedna prośba tylko dzisiaj w związku z tym. Zacznijcie tak poznawać Pana Jezusa. Najlepszym do tego miejscem jest oczywiście adoracja. Najlepszym. Najlepszym jest On sam. Nie ściana, nie twoje myśli, nie twoje wyobrażenia, nie obrazki pobożne, gdzie Pan Jezus wygląda jak dziewczyna i tak dalej, nie? Tak zazwyczaj. Nie wiem, czemu te obrazy tak malują. Prawie na każdym obrazku z Panem Jezusem widzę dziewuchę, nie? Dziewczyny, nie obraźcie się w ogóle, bo nie to, że mam coś do dziewczyn, nie? Tylko Pan Jezus nie był dziewczyną, no. A On zawsze na tych obrazkach taki młodzieniec, taki... Pamiętacie, że mówili na Niego żarłok i pijak, nie? No skąd się to wzięło, no? To jest taki żart, oczywiście. Kochani, adoracja jest najlepszym miejscem do tego, dlatego że na adoracji jesteś dokładnie jak Maria na tej uczcie. Jezus siedzi, to jest On na świętym sakramencie, masz najlepiej Jego Słowo, czyli On do ciebie mówi i mówi ci o sobie. Mówi ci, jestem taki i taki. I zacznij siedzieć na tej adoracji codziennie i Go tak poznawać. Gwarantuję ci i naprawdę, gwarantuję ci, że jeśli będziesz w tym wytrwały, to zacznie w tobie rozrastać się drzewo pokoju, drzewo bezpieczeństwa, drzewo nielenku, drzewo szczęścia. To nie działa dwa tygodnie. To nie działa w miesiąc. Dlatego, że On mówi, o co ci chodzi, naprawdę chcesz ze mną być? Tak na miesiąc, Panie Jezu, bo sesja jest. I trochę bym potrzebował takiego spokoju, bo strasznie znerwicowany jestem przed tymi egzaminami. Tak? Zapomnij. I kochani, mam nadzieję, że mnie dobrze rozumiecie. Ja broń Boże nie mówię, że nie ma w naszym życiu miejsca na proszenie Pana Boga, że nie ma w naszym życiu miejsca na dziękczynienie, na przebaczanie, w sensie przepraszanie, że nie ma w naszym miejscu na modlitwy napisane i tak dalej. Oczywiście, że na to wszystko jest miejsce. Ja bym bez różańca umarł. Jak zobaczycie kiedyś, że wypisz inny krolog, że Szustak umarł, to są dwie rzeczy. Albo miał zawał, co jest wielce prawdopodobne, albo to jest ten dzień, kiedy przestał dąbać różaniec. To znaczy, że umarł. Naprawdę. Więc nie chodzi mi, kochani, o to, że na to wszystko nie ma miejsca w naszym życiu, w naszej modlitwie. Oczywiście, że tak. Ale jeśli Twoja modlitwa nie będzie miała tego jądra, gdzie chodzi tylko i wyłącznie o Ciebie i o Jezusa, to będziesz do końca życia jak Marta. Czyli będziesz znać Jezusa i guzik z tego będziesz mieć. Będziesz człowiekiem wierzącym i to nie będzie miało żadnego skutku w Twoim życiu. Będziesz się nawet mienić, nie wiem, zaangażowanym katolikiem i to się będzie w niczym objawiało w Twoim życiu. Każdy z nas potrzebuje czegoś takiego jak Maria. Takiej intymności. Takiego poszukania Boga. Kochani, i to nie jest jakaś wyższa szkoła jazdy dla mistyków. To jest dla Was. A jak mówicie, no dobrze ojcze, ale ja tutaj nic nie czuję, ja jestem taki słuchar i ja to w ogóle mam takie, że mi się nie chce i tak dalej. Jest taki piękny tekst u proroków, że Pan Bóg mówi, jak przyjdziesz do mnie z sercem kamiennym, to ja Cię je wyjmę i włożę Ci serce z ciała. Dokładnie. Więc dlatego zacznij z Nim siedzieć i mówisz, zobacz jakiego to mam głaza, no. No po prostu nic. Jezus mówi, dobrze, no to siedź, ja Ci to będę wyjmował i Ci włożę. Kochani, ja mam takie w ogóle doświadczenie. Nie wiem czy Wam... Mówiłem to kiedyś chyba w środowstwie jakimś, nie? Ja miałem takie doświadczenie w życiu i to naprawdę, nie wiem czy to będzie brzmiało absurdalnie, ale ja jak się nawróciłem tam 9 lat temu, niektórzy z Was pewnie to wiecie, bo pewnie słuchaliście, takich dwóch się nade mną modliło misjonarzy z Brazylii i w trakcie modlitwy jeden z nich, taki mały, położył mi rękę tutaj i ja na początku miałem takie coś w ogóle, wiesz, że człowiek, co Ty robisz, nie? Jakiś chłop mi tę rękę kładzie, nie? I tak zaczął mnie ściskać po prostu tutaj, nie? Mówiłem, o co tu chodzi? I słuchajcie, miałem naprawdę po prostu doświadczenie, jakby mi ktoś wyjął serce, wyobrazał i wsadził z powrotem. I kochani, jeżeli będziecie wytrwali w modlitwie, jeżeli będziecie wytrwali w adoracji, wytrwali w takim intymnym byciu z Bogiem, to Wam Pan Bóg wyjmie serce tego kamora, którego tam macie, w którym nic nie czujecie, który jest po prostu suchy, pusty, nudny i w ogóle nie wiem, co się z tym zrobić i Wam tam mięcho wsadzi. Czyli w sensie bijącą pompę, która będzie po prostu tak pracować, że się nie pozbieracie. A wiecie, co jest najlepsze? Tym kończymy. Wtedy Łazarz wstaje. Kochani, ten obraz, to jest przepiękny obraz. To, co się stało w wyniku tego, że Maria spotkała Jezusa. Marta to zrobiła i nic się nie zmieniło. Ale kiedy Maria to zrobiła, czyli osoba poszukująca Boga w takiej relacji, to co robi Bóg? Wtedy Bóg to wszystko, co w Tobie umarło. Pamiętacie, jak Wam mówiłem wczoraj, że to jest taki obraz wdowy, w której w środku wszystko umarło. To Bóg przychodzi, staje. To może być już tak umarłe, że już cuchnie. Czyli to w Tobie może być coś takiego, co już tak bardzo jest po psute. Możesz mieć takie grzechy, albo takie historie w swoim życiu, albo takie jakieś bezreceństwa w Tobie, że już po prostu to cuchnie wręcz. I się boisz w ogóle do ludzi iść, bo wiesz, że jak tylko Cię zobaczą, to po prostu smród się rozejdzie. To Jezus staje przed czymś takim. Jeżeli spotka Marię, czyli w Tobie spotka Marię, czyli kogoś wytrwale z Nim siedzącego, to staje przed tym, mówi odsuńcie to i mówi wyłaź! Napisane jest, że On to po prostu krzyknął. Czyli Jezus po prostu bardzo mocno, z ogromną swoją siłą wydobędzie Cię z tego. I tam jest cudowny obraz. Jak On wyszedł, zobaczcie, wyszedł taki cały zawiązany w te taśmy i z chustą na głowie. Co to jest za obraz? To jest taki człowiek, który już po prostu nie może ruszyć i który nie ma tożsamości. Który w ogóle nie wie, kim jest. Macie tam niektórzy takie poczucie? Że już ledwo się w życiu możecie ruszyć i w ogóle kim ja jestem, o co we mnie chodzi? I co mówi Jezus? Rozwiążcie tego Pana i Mu zdejmijcie tą chustę. Czyli mówi, to ja Cię teraz uruchomię do tego, żebyś żył, uruchomię Cię do wszystkiego, żebyś był swobodny, żebyś mógł normalnie zacząć funkcjonować i jeszcze Ci opowiem, kim Ty jesteś. Nigdy tego nie znajdziecie, jak Maria w Tobie nie zaprosi Pana Jezusa, żeby Ci wskrzesił Łazarza. I do końca życia będziesz miał takie poczucie skrępowania takiego życiowego i poczucie... a kim ja, o co w ogóle chodzi we mnie? Co to ja jestem? To się dzieje wtedy, kiedy Jezus spotyka Marię. Kochani, zdaję sobie sprawę, że to, co wam mówię, jest dosyć trudne. Ale kochani, to jest jedyna droga. I nie chodzi mi o jakąś tam metodę, tylko chodzi mi o to poznanie Jezusa. To jest oczywiście tylko pierwszy krok, potem trzeba pójść znacznie dalej, ale od czegoś trzeba zacząć. Kochani, proszę was, pomyślcie, czy jesteście Martą, czy Marią. Jeśli jesteście Marią, w porządku. To po prostu budujcie swoją relację z Jezusem. Ale jeśli nie najboże jesteście Martą, a jestem przekonany, że większość z nas to jest Marta, no to najwyższa pora zająć się nie obiadem, tylko tym takim przysiądnięciem u Pana Jezusa. Drodzy studenci, tutaj jest duszpasterstwo akademickie, które za ścieczkę rusza. Codziennie będę ma do rację, czy nie? Cztery razy w tygodniu. Ale jak tylko chcecie, znajdziecie Pana Jezusa, wystawionego w każdym miejscu. Jest mnóstwo kościołów w Warszawie, gdzie jest Pan Jezus. Zacznijcie chodzić do Niego. Dobra, pójdę raz w miesiącu. No to będziecie znajomymi raz w miesiącu, nie? Dla mnie duchowość chrześcijańska sprowadza się do trzech słów. Proszę wybaczyć, bo święte miejsce jest, ale siedź na topie. Koniec duchowości chrześcijańskiej. Czyli codziennie siedź z Jezusem. Ale nie siedź gadając sam ze sobą i ze swoimi marzeniami. Nie siedź gadając o swoich narzekaniach i tego, że twoje życie jest beznadziejne. Nie siedź czytając Mu fajne teksty o Nim. Tylko zacznij Go poznawać. I zobaczysz, co zacznie się dziać. Kochani, nie potrafię wam tego opowiedzieć, bo tego się nie da opowiedzieć. Ale to jest niesamowite. Jak nieustannie jesteś w takiej świadomości, że On z tobą jest, że cię broni, że cokolwiek się wydarza, to On sobie z tym poradzi. Że nawet jeżeli wszystko się wali, no to się wali. To potem się odwali, w sensie naprawi. I tak dalej, i tak dalej. Kochani, wszyscy tego pragniecie. Wszyscy tego pragniecie. Bo tylko to daje pokój. Inaczej będziemy ciągle jak ta Marta. Troszczysz się i niepokoisz o wiele. A Jezus mówi, a potrzebujesz tylko jednego. Usiądź jak Ona. Zacznij ze mną być.