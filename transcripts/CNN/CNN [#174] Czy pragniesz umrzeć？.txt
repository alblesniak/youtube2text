 Muzyka Był pewien chory Łazarz z Betanii, ze wsi Marii i jej siostry Marty. Maria zaś była tą, która namaściła Pana olejkiem i włosami swoimi otarła Jego nogi. Jej to brat, Łazarz, chorował. Siostry zatem posłały do Niego wiadomość. Panie, oto choruje ten, którego Ty kochasz. Jezus usłyszawszy to, rzekł. Choroba ta nie zmierza ku śmierci, ale ku chwale Bożej, aby dzięki niej Syn Boży został otoczony chwałą. A Jezus miłował Martę i jej siostrę i Łazarza. Gdy posłyszał o jego chorobie, pozostał przez dwa dni tam, gdzie przebywał. Dopiero potem powiedział do swoich uczniów, chodźmy znów do Judei. Rzekli do Niego uczniowie, rabbi, dopiero co Żydzi usiłowali cię ukamienować i znów tam idziesz? Jezus im odpowiedział, czyż dzień nie liczy dwunastu godzin? Jeśli ktoś chodzi za dnia, nie potyka się, ponieważ widzi światło tego świata. Jeżeli jednak ktoś chodzi w nocy, potknie się, ponieważ brak mu światła. To powiedział, a następnie rzekł do nich. Łazarz, przyjaciel nasz, zasnął, lecz idę go zbudzić. Uczniowie rzekli do Niego, panie, jeżeli zasnął, to wyzdrowieję. Jezus jednak mówił o jego śmierci, a im się wydawało, że mówi o zwyczajnym śnie. Wtedy Jezus powiedział im otwarcie, Łazarz umarł, ale raduje się, że mnie tam nie było ze względu na was, abyście uwierzyli. Lecz chodźmy do Niego. A Tomasz zwany Didymos rzekł do współuczniów, chodźmy także i my, aby razem z Nim umrzeć. Kiedy Jezus tam przybył, zastał Łazarza już od czterech dni spoczywającego w grobie. Abetania była oddalona od Jerozolimy około piętnastu stadiów. I wielu Żydów przybyło przedtem do Marty i Marii, aby je pocieszyć po utracie brata. Kiedy więc Marta dowiedziała się, że Jezus nadchodzi, wyszła mu na spotkanie. Maria zaś siedziała w domu. Marta więc rzekła do Jezusa, panie gdybyś tu był, mój brat by nie umarł, lecz i teraz wiem, że Bóg da ci wszystko, cokolwiek byś prosił Boga. Rzekł do niej Jezus, brat twój zmartwychwstanie. Marta mu odrzekła, wiem że powstanie zmartwychwstania w dniu ostatecznym. Powiedział do niej Jezus, ja jestem zmartwychwstaniem i życiem. Kto we mnie wierzy, to choćby umarł, żyć będzie. Każdy, kto żyje i wierzy we mnie, nie umrze na wieki. Wierzysz w to? Odpowiedziała mu, tak panie. Ja mocno wierzę, że ty jesteś Mesjasz, Syn Boży, który miał przyjść na świat. Gdy to powiedziała, odeszła i przywołała ukradkiem swoją siostrę mówiąc, nauczyciel tu jest i woła cię. Skoro zaś tamta to usłyszała, wstała szybko i udała się do Niego. Jezus zaś nie przybył jeszcze do wsi, lecz był wciąż w tym miejscu, gdzie Marta wyszła Mu na spotkanie. Żydzi, którzy byli z nią w domu i pocieszali ją widząc, że Maria szybko wstała i wyszła, udali się za nią przekonani, że idzie do grobu, aby tam płakać. A gdy Maria przyszła na miejsce, gdzie był Jezus, ujrzawszy Go padła Mu do nóg i rzekła do Niego Panie, gdybyś tu był, mój brat by nie umarł. Gdy więc Jezus zobaczył ją płaczącą i płaczących Żydów, którzy razem z nią przyszli, zruszył się w duchu, rozrzewnił i zapytał, gdzie go położyliście? Odpowiedzieli Mu, Panie chodź i zobacz. Jezus zapłakał. Żydzi więc mówili o to, jak Go miłował. Niektórzy zaś z nich powiedzieli, czy ten, który otworzył oczy niewidomemu, nie mógł sprawić, by on nie umarł. A Jezus ponownie, okazując głębokie wzruszenie, przyszedł do grobu. Była to pieczara, a na niej spoczywał kamień. Jezus powiedział, usuńcie kamień. Siostra zmarłego, Marta, rzekła do Niego, Panie już cuchnie, leży bowiem od czterech dni w grobie. Jezus rzekł do niej, czyż nie powiedziałem ci, że jeśli uwierzysz, ujrzysz chwałę Bożą. Usunięto więc kamień. Jezus wzniósł oczy do góry i rzekł, Ojcze dziękuję Ci, że mnie wysłuchałeś. Ja wiedziałem, że mnie zawsze wysłuchujesz, ale ze względu na otaczający mnie tłum to powiedziałem, aby uwierzyli, że Ty mnie posłałeś. To powiedziawszy zawołał donośnym głosem, Łazarzu wyjdź na zewnątrz. I wyszedł zmarły, mając nogi i ręce przewiązane opaskami, a twarz Jego była owinięta chustą. Rzekł do nich Jezus, rozwiążcie Go i pozwólcie Mu chodzić. Wielu zatem spośród Żydów przybyłych do Marii, ujrzawszy to, czego Jezus dokonał, uwierzyło w Niego. Moi drodzy, gdyby streścić tę Ewangelię jakimś jednym zdaniem, jednym motywem, to na dzisiaj, bo to za każdym razem pewnie jest inaczej, kiedy się Ewangelię czyta, a na dzisiaj dla mnie ta Ewangelia jest o tym, że rzeczą konieczną jest pragnienie śmierci. Że kto nie ma pragnienia śmierci, nie będzie zbawiony. Zobaczcie w tej Ewangelii najpierw niezwykłe pragnienie śmierci ma Pan Jezus. Mogłoby się wydawać, że trochę tego nie widać, bo Ewangelia nie jest o Jego śmierci. Ewangelia jest o śmierci Jego przyjaciela Łazarza. Ale zobaczcie kilka takich bardzo prostych faktów. Dlaczego Pan Jezus tak zwleka? Dlaczego Pan Jezus, chociaż jak mówi ta Ewangelia, kochał Łazarza, kochał całe to rodzeństwo, kochał tę rodzinę, to kiedy się dowiaduje, że ten, którego miłujesz, jest chory, no to zostaje dwa dni tam, gdzie był i dociera dopiero cztery dni po śmierci Łazarza. Nie wiemy dokładnie, jaka to była przestrzeń między tą wiadomością a tym momentem, kiedy tam doszedł. Bo nie wiemy dokładnie, kiedy Łazarz umarł. Może minął tydzień, może mniej, może więcej. Zobaczcie, dla każdego normalnego człowieka wydaje się oczywiste, że jak dostajesz wiadomość, że ktoś, kogo kochasz, jest chory, ktoś, kogo bardzo cenisz, jest tak chory, że wydaje się, że może umrze od tej choroby, no to próbujesz jak najszybciej tam być. To robisz wszystko, żeby tam się znaleźć. Jezus zwleka. I wiemy, że pierwsza odpowiedź, która nam się rodzi w łowie, to jest taka no Jezus zwleka, bo wie, że potem będzie wskrzeszenie i wie, że w ten sposób się okaże chwała Boża. Ale czy tylko z tego powodu? Święty Grzegorz z Nysy w komentarzu do Ewangelii pisze o czymś innym. Pisze, że Jezus zwleka dlatego, że Jezus chce umrzeć. Bo zobaczcie, co się potem stanie. W związku z tym, że Łazarz umrze i że na tym pogrzebie potem, na tym dniu, w tym dniu, kiedy Pan Jezus tam przyjdzie, przyjdą ludzie z Jerozolimy, którzy zobaczą to wskrzeszenie. Jak dalej poczytacie Ewangelię, to łatwo zauważyć bardzo prosty ciąg wydarzeń. Ci, którzy byli tam, kiedy Jezus wskrzeszał Łazarza, poszli do arcykaponów i donieśli o tym, że Łazarz został wskrzeszony. Wtedy odbyła się wielka narada i w trakcie tej narady postanowiono, że Jezus umrze. Właśnie wtedy. Właśnie wtedy padło to słynne zdanie, kiedy jeden z arcykaponów powiedział lepiej, żeby jeden umarł niż cały naród. I jak mówi ewangelista Jan, podjęto wtedy decyzję, żeby go zgładzić. Czyli bezpośrednim skutkiem wskrzeszenia Łazarza jest decyzja o śmierci Jezusa. I św. Grzegorz napisał, że Jezus zwleka, dlatego że chce, żeby to się już dokonało. Jezus chce, żeby Łazarz umarł, żeby mógł go potem wskrzesić, żeby potem poszli do arcykapłanów i żeby ta decyzja wreszcie zapadła. Kochani, Jezus chce umrzeć nie dlatego, że był masochistą, nie dlatego, że w śmierci jest coś fajnego, tylko Jezus wie, że w ten sposób zbawi świat. Jak mówi Ewangelia, Jego serce już płonie, żeby to zrobić. To jest Ewangelia o pragnieniu śmierci przez Pana Jezusa. Oczywiście nie śmierci dla śmierci, tylko śmierci, która ma odkupić ten świat. Ale to jest też, myślę, Ewangelia o konieczności i pragnieniu naszej śmierci. Zobaczcie, dzisiaj zasłoniliśmy krzyże. Nam się to udało zrobić rzutem na taśmę, tuż przed mszą. Ale tak jak to w całym Kościele, od Piątej Niedzieli Wielkiego Opostu zasłonięte są krzyże. Wiem, że to ma swoje znaczenie liturgiczne, teologiczne, patrystyczne itd. itd. Ale tak sobie dzisiaj pomyślałem, że może to jest też taki symbol, gdzie Pan Jezus mówi dobra, to nie patrzcie na mnie, tylko teraz spójrzcie na siebie. Że mnie już znacie, mnie już widzieliście, wiecie, że ja mam pragnienie śmierci, to teraz popatrzmy na was. Na mnie nie patrzcie, tylko na siebie. Otóż, kochani, każdy wie, bo to słyszeliśmy w Ewangelii przecież tysiące razy, że żeby żyć, trzeba umrzeć. Jezus mówi, kto straci swoje życie, ten je zyska. Kto je zachowa, ten je straci. Wszyscy wiemy, że do życia, tego życia, które naprawdę przed nami stoi, trzeba pójść przez śmierć. I kochani, dla mnie ta Ewangelia jest dzisiaj wezwaniem do tego, żeby tak jak Łazarz umrzeć. I nie chodzi mi o tę śmierć na końcu życia. Tylko żeby umrzeć, jak mówi św. Paweł, dla starego człowieka. Co to znaczy? W tej Ewangelii jest bardzo piękny obraz tego. Zobaczcie, Łazarz leży w jakiejś pieczarze przykrytej kamieniem, zawiązany w prześcieradła z chustą na twarzy. Jeżeli byliście kiedyś w Betanii, może ktoś z was był kiedyś na piegrzymce w Ziemi Świętej i byliście przy grobie Łazarza, to ja tam byłem mocno zaskoczony, kiedy zobaczyłem, że grób Łazarza jest dwa piętra pod ziemią. To nie jest taki grób, jak my dzisiaj znamy, tak? Gdzieś tam taki w ziemi albo w skale, taki na wprost. Tylko żeby tam wejść, to trzeba zejść dwa piętra schodami pod ziemię i w skale dwa piętra pod ziemią jest grób Łazarza tradycyjnie przekazany. Wtedy dopiero zrozumiałem, jak to w ogóle zobaczyłem, dlaczego jest napisane w tej Ewangelii, że Jezus zawołał donośnym głosem. Wcześniej tego nie rozumiałem. Dlaczego Jezus krzyczał tam? Przy innych wskrzeszeniach nie krzyczał. No, krzyczał, bo chłop był dwa piętra pod ziemią. To by go tam nie usłyszał, gdyby Jezus powiedział po prostu wyjdź na zewnątrz. Jezus musiał krzyknąć, żeby on usłyszał. Czyli zobaczcie, Łazarz jest po prostu bardzo głęboko pochłonięty w ziemię, jest zawiązany w te prześcieradła i z chustą na twarzy. Zawsze w ogóle sobie też wyobrażam, bo zobaczcie, napisane jest w Ewangelii, że go rozwiązano dopiero na górze. Kiedy wyszedł, to Jezus powiedział rozwiążcie go i zdejmijcie mu chustę z twarzy. Zawsze sobie myślę, jak on się wytarabanił na górę. W sensie, no jeżeli był zawiązany w te prześcieradła z chustą na twarzy, no i dwa piętra do góry po tych schodach. Co to jest? To jest bardzo piękny obraz. Łazarz jest tak spętany, to jest duchowy obraz. Zobaczcie, człowiek zawiązany, który nie ma ruchu żadnego, to jest człowiek tak powiązany grzechami, jakimiś słabościami, cierpieniami, tragediami, no tym, co mu życie zniszczyło, że on już nie ma ruchu, on po prostu nie wie już, co robić. Ma chustę na twarzy, czyli tak jakby stracił tożsamość. On już nawet nie wie, kim on jest, nikt nie zna jego twarzy. Nikt nie wie, jaki ten człowiek jest naprawdę. Otóż, kochani, my dlatego mamy umrzeć. W sensie, to w nas musi umrzeć. Czyli to, co jest tym naszym związaniem, to, co sprawia, że nie jesteśmy tym, kim mamy być. Kochani, dzisiaj dla mnie ta Ewangelia jest takim pytaniem, kiedy, Adam, wreszcie zechcesz umrzeć? Dlatego. Bo to, wbrew pozorom, jest moja decyzja. To my musimy umrzeć dla starego człowieka. Zadaj sobie dzisiaj pytanie, co jest tą twoją pieczarą dwa piętra pod ziemią, gdzie leżysz i nie chcesz stamtąd wyjść. Może nawet mówisz oczywiście do Pana Boga nieustannie błagam cię, wydawądź mnie stąd, ale wcale nie chcesz stamtąd wychodzić. To są grzechy, to są różne ciemności, to są różne rzeczy, które się źle dzieją w twoim życiu i z których nie chcesz wcale wychodzić, bo to jest za trudne, za bolesne, nie wiem... niemożliwe do wykonania itd. Co jest twoim związaniem, czyli co jest twoim prześcieradłem, które ci już unieruchamia? Jakie to są grzechy, jakie to są nałogi, jakie to są złe relacje, jakie są rzeczy, które cię pętają? I wreszcie, co to jest to, co sprawia, że ty to nie ty? Czyli twarz jest zasłonięta i nie wiadomo w ogóle, kim jesteś. Czyli gdzie się sprzedałeś, zaprzedałeś czemuś, dałeś się wziąć w niewolę, straciłeś swoją godność. I kochani, oczywiście, że to nie jest tylko nasza robota, zauważcie, że z tego dołu wyprowadził Pan Jezus Łazarza. Ale zauważcie, On musiał wyjść, musiał te dwa piętra do góry przejść sam. Tak, potężny głos Jezusa Go stamtąd wyprowadził. Bez tego głosu On by nigdy nie wstał z tego grobu. Ten głos Jezusa jest kluczowy. To Jezus człowieka może przeprowadzić, ale jednak musiał wyjść sam. Zauważcie, Jezus nie poszedł na dół, nie wziął Go na ręce i nie wyniósł Go dwa piętra do góry. Tylko dał Mu potężne Słowo, czyli dał Mu moc, którą mógł to zrobić, ale On to potem zrobił sam. Mówiąc krótko, musisz umrzeć dla tego, co jest twoim spętaniem, chustą na twarzy, grobem. Bo tylko kiedy umrzesz i dlatego Pan Jezus się zgodził na śmierć Łazarza, mało tego, myślę, że w ogóle chciał, żeby Łazarz umarł, bo zwłaszcza powiedział, ja się raduję, że przyjaciel mój umarł. Bo wie, że przez tą śmierć On ożyje naprawdę. I kochani, jestem przekonany, może zabrzmieć to głupio, że Jezus bardzo pragnie naszej śmierci. Że Jezus, kiedy patrzy na nas, to bardzo pragnie, żebyśmy umarli dla starego człowieka. Mało tego, raduje się z tej śmierci, mimo że to jest czasem strasznie trudny i bolesny proces. Jak śpiewała kiedyś Luks Torpeda, lubię to zdanie Jeśli umrzesz, zanim umrzesz, to nie umrzesz, kiedy umrzesz. To jest dokładnie to. Jeśli umrzemy, zanim umrzemy, czyli umrzemy dla starego człowieka, dla grzechu, dla szatana, dla jego dzieł, to nie umrzemy wtedy, kiedy umrzemy. Amen. Napisy stworzone przez społeczność Amara.org