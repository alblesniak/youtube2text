 Dzień dobry, szczęść Boże, dobry wieczór. Moi drodzy, witam was, jak zawsze, bardzo serdecznie w kolejną niedzielę, w naszym kolejnym spotkaniu z cyklu CNN, czyli kazanko do okienka. Posłuchajcie proszę Ewangelii, którą dzisiaj czytamy. Mamy dzisiaj wersję dłuższą i krótszą. Oczywiście będzie dłuższa, bo Ewangelii nigdy dość. Z Ewangelii św. Łukasza Podeszło do Jezusa kilku saduceuszów, którzy twierdzą, że nie ma zmartwychwstania i zagadnęli Go w ten sposób. Nauczycielu, Mojżesz tak nam przepisał. Jeśli umrze czyjś brat, który miał żonę, a był bezdzietny, niech jego brat pojmie ją za żonę i niech wzbudzi potomstwo swemu bratu. Otóż było siedmiu braci. Pierwszy pojął żonę i zmarł bezdzietnie. Pojął ją drugi, potem trzeci i tak wszyscy pomarli, nie zostawiwszy dzieci. W końcu umarła ta kobieta. Przy zmartwychwstaniu więc, którego z nich będzie żoną? Wszyscy siedmiu bowiem mieli ją za żonę. Jezus im odpowiedział. Dzieci tego świata żenią się i za mąż wychodzą. Lecz ci, którzy uznani zostaną za godnych udziału w świecie przyszłym i w powstaniu zmartwychwstaniu, ani się żenić nie będą, ani za mąż wychodzić. Już bowiem umrzeć nie mogą, gdyż są równi aniołom i są dziećmi bożymi, będąc uczestnikami zmartwychwstania. A że umarli zmartwychwstają, to i Mojżesz zaznaczył tam, gdzie jest mowa o krzewie, gdy Pana nazywa Bogiem Abrahama, Bogiem Izaaka i Bogiem Jakuba. Bóg nie jest Bogiem umarłych, lecz żywych. Wszyscy bowiem dla Niego żyją. Moi drodzy, ta dzisiejsza Ewangelia to jest taka Ewangelia, która budzi bardzo często, szczególnie oczywiście wśród ludzi, którzy są w małżeństwach, szczególnie w dobrych małżeństwach, pewnego rodzaju opór, pewnego rodzaju niepokój. Oczywiście, że dla małżeństw, które niekoniecznie są dobre, ta Ewangelia może być takim uf, tylko do śmierci, potem już nie będzie miał małżeństw. Oczywiście, kochani, to nie w tym rzecz. Wielokrotnie już próbowałem wam w różnych filmach, w różnych vlogach, też w różnych CNN-ach, bo ta Ewangelia się już kiedyś pojawiła, trochę tłumaczyć to, co to znaczy, że nie będzie małżeństw po śmierci. Dlatego, że to nie oznacza to, co zazwyczaj sobie myślimy. My myślimy sobie tak, że Pan Jezus mówi OK, tutaj są małżeństwa, ale po śmierci już nie będziemy w takich związkach z tymi ludźmi. Już te miłości, te więzy, te relacje nie będą istotne. Kochani, to nie o to chodzi. Chciałem wam dzisiaj pokazać jeszcze jeden szczegół, który, mam nadzieję, jeszcze lepiej to rozjaśni, bo nie chcę oczywiście powtarzać tego, co już wielokrotnie mówiłem, chociaż pewnie część z was tego nie słyszała, ale pójdę przez inny wątek, który, mam nadzieję, też nam to naświetli. Otóż, kochani, zobaczcie najpierw odpowiedź Pana Jezusa. Pomijam już ten kazus taki absurdalny, który wymyślili ci Saduceusze o tych siedmiu braciach. Mam nadzieję, że w ogóle kojarzycie, o co chodzi. To jest tak zwane prawo lewiratu, między innymi. Jedna z jego odmian. Chodzi o to, że kiedy nie wzbudziło się potomstwo, to z kolejnego męża, czyli z brata, który wziąłby tą żonę, której zmarł mąż, urodziłoby się dziecko, to to dziecko uznawano za prawowite dziecko tego pierwszego męża. No takie było myślenie, że jakby ten brat był odpowiedzialny za to, żeby wzbudzać potomstwo swojemu zmarłemu bratu, żeby on miał potomka. I to był jakby jego prawowierny potomek tamtego pierwszego brata. Ale nas to zupełnie nie interesuje, bo to raz, że prawo zupełnie nie z naszej kultury, też nie z naszej religii i też w ogóle trochę do niczego już niepotrzebne. Chociaż ono ma swoje piękne, symboliczne znaczenie. Przepraszam, rozgaduję się nie o tym, o czym chciałem. Kochani, zwróćcie uwagę, że na ten dosyć absurdalny przykład, na tę taką po prostu spotęgowaną razy siedem sytuację małżeńską Pan Jezus odpowiada posługując się dosyć ciekawym wyrażeniem, na które muszę wam się przyznać. Po raz pierwszy zwróciłem uwagę teraz, kiedy sobie czytałem tę Ewangelię, mimo że już ją czytałem wielokrotnie. No tak to jest ze Słowem Bożym, że ono ciągle coś odkrywa przed człowiekiem. Mianowicie, kiedy Jezus mówi, że dzieci tego świata żenią się i za mąż wychodzą, że są małżeństwa, a dzieci, które będą już... w sensie ludzie, którzy będą już po śmierci, nie będą tego robić, to zobaczcie, że pierwszym argumentem, jaki się pojawia, to jest... bo nie mogą już umrzeć. Czyli zobaczcie, że w myśleniu Pana Jezusa, jakby w Jego argumentacji, pojawia się takie coś, że to śmiertelność powoduje konieczność małżeństwa. Czyli w momencie, kiedy nie będzie już śmierci, Jezus mówi, skoro nie mogą już umrzeć, to małżeństwo straci jakby tą swoją rolę, którą ma teraz. Uwaga, to jest bardzo ważne. Nie małżeństwo przestanie istnieć, tylko straci tą rolę, którą ma teraz. A na czym polega w tej chwili jedna z głównych ról małżeńskich? Nie chodzi oczywiście o to, że małżeństwo jest od tego, żeby podtrzymywać w drugim człowieku życie, tak? W sensie, że jak ktoś będzie chory, albo ktoś będzie, nie wiem... stanie agonalne, to mamy go nieustannie podtrzymywać w życiu. Oczywiście, mamy się nim opiekować, to jasne, ale nie w takim dosłownym sensie. Nie o tym Pan Jezus mówi, tylko... Tylko zobaczcie, chodzi o to, że śmiertelny człowiek doznaje różnego rodzaju skutków tej swojej śmiertelności. Ona się dzieje w bardzo wielu rzeczach, kochani, dlatego że śmiertelność to nie jest tylko fakt śmierci ciała. Śmiertelność to jest coś, co się wydarzyło po grzechu. Przed grzechem, w sensie przed grzechem pierworodnym, nie? na początku świata, nie było śmierci, czyli nie było wszystkiego, co jest związane ze śmiercią. Czyli nie było obumierania, nie było zmęczenia, nie było chorób, nie było cierpienia, nie było tego wszystkiego, co sprawia, że nasze życie zanika. Również to emocjonalne, również to duchowe, również psychiczne i tak dalej. Czyli mówiąc krótko, ze śmiercią weszły te wszystkie trudności życiowe. Ze śmiertelnością związane jest to, że życie jest bardzo trudne, ciężkie i doświadczamy mnóstwo cierpienia i zła. I uwaga... małżeństwo, jako jeden ze swoich głównych celi w takim razie, według tej wypowiedzi Pana Jezusa, ma to, żeby człowiekowi, który tego doświadcza, pomóc nie umrzeć. Mówię, nie chodzi mi o tę śmierć na końcu, tylko pomóc nie umrzeć mu życiowo. Czyli mąż zostaje dany żonie po to, żeby pobudzać ją do życia, żeby wzbudzać w niej życie, żeby ją pobudzać do tego, żeby się nie dała cierpieniu, przeciwnościom, trudnościom, tragediom, złemu samopoczuciu, złej kondycji duchowej, złej kondycji emocjonalnej, no... różnym rzeczom złym, które po prostu sprawiają, że człowiek wewnętrznie obumiera. Mąż jest dany po to, żeby ona musiała wzrastać, żeby mogła wzrastać. Uwaga, żona jest dana dokładnie do tego samego mężowi. To jest po to, żeby on nie podlegał śmierci. Ja uważam w ogóle, że to jest jedna z najpiękniejszych w ogóle ról życiowych. W tym sensie, kochani, ja na przykład jestem też mężem. Może to głupio brzmi, ale jestem dla części z was w jakimś sensie mężem, bo na przykład, jeżeli mnie słuchacie i dzięki temu nabieracie sił do życia, nabieracie nadziei, nabieracie czegoś takiego i mówicie sobie ok, pokonam trudności, pokonam coś, to ja spełniam względem was rolę męża. Po prostu jesteśmy w pewnego rodzaju małżeństwie internetowym, gdzie was próbuję pobudzić do życia. Zobaczcie, co mówi Pan Jezus. Jakby po śmierci, kiedy już nie będą mogli umrzeć, czyli to się skończy, już nie będzie tej śmiertelności, to ta główna rola małżeńska zniknie. Czyli nie będziemy tak jakby drastycznie potrzebować tego kogoś, kto by nas po prostu utrzymał przy życiu. Dlatego, że to wszystko już będziemy mieli. Uwaga, wtedy będziemy mogli kochać jakby bez potrzeby pomocy. Więc Jezus nie mówi, że skończy się małżeństwo, tylko mówi, że skończy się ta jego rola, taka wyjątkowa w tej chwili, taka rola jednego człowieka, który może drugiego człowieka nieść do góry. A po śmierci już nie będzie takich potrzeby, więc jakby będziemy z ludźmi tylko po to, żeby ich kochać, w sensie, żeby się nimi zachwycać, żeby ich obdarowywać dobrem, żeby brać od nich samo piękno i dobro. Już nie będziemy potrzebowali tej po prostu pomocy, bo będziemy jak aniołowie. Oni też nie znają tego, co cierpienie. Nie znają tego, co... no właśnie, co jest naszym udziałem w śmiertelności tego życia. Zobaczcie, jaki absurdalny w związku z tym pokazali przykład ci Saduceusze, nie? Oni pokazali kobietę, która jest po prostu wykorzystywana jako inkubator, która nie jest jakby traktowana jako ktoś, kogo trzeba wspierać, kochać i pomagać, tylko masz mi dostarczyć potomstwo, nie? Jakby... to się, kochani, bardzo często dzieje w małżeństwach. Nie chodzimy konkretnie o to dostarczanie potomstwa, ale gdzie jakby mąż nie staje w roli tego, kto ma dawać życie swojej żonie. Żona nie staje w roli tego, kto ma dawać życie swojemu mężowi. Kochani, w związku z tą Ewangelią chciałbym, żebyście dzisiaj pomyśleli jakby... wy wszyscy, którzy jesteście w związkach, ale jak się okazuje, nie tylko, bo to właśnie mnie też dotyczy. Czy mamy taką rolę w życiu? Czy mamy taką przyjętą postawę, gdzie po prostu chcemy ożywiać drugiego człowieka? Drogi mężu, zadaj sobie pytanie, czy ty jesteś ożywiaczem własnej żony? Droga żona, zadaj sobie pytanie, czy ty ożywiasz własnego męża? Wiem, będą to oczywiście różne odpowiedzi. Ojcze, ja nawet bym chciał, ale on tego nie chce przyjąć. Albo inaczej. Jak ja mam go ożywiać, jak on mnie uśmierca w ogóle? Ja się czuję przez niego jakby mi odbierał życie. Kochani, właśnie to jest zaprzeczenie jakby miłości małżeńskiej, kiedy zamiast dawać sobie życie, odbieramy sobie to życie. Proszę, zróbmy dzisiaj, kochani, taki rachunek sumienia. Zróbmy takie myślenie No właśnie, czy ja jestem od tego... w sensie, czy ja to robię, żeby dawać innym życie? Bo to jest jedna z najpiękniejszych ról na świecie. Uwaga, to jest udział w ogóle w roli Pana Boga. Pan Bóg w tym sensie, właśnie dlatego nazywamy Go oblubięty, nazywamy Go jakby mężem ludzkości, dlatego że On nas obdarza życiem. To jest po prostu upodobnienie się do Pana Jezusa. Kochani, bardzo mnie dzisiaj naprawdę to jedno zdanie Pana Jezusa tak mnie szczeliło, bo nigdy wcześniej nie zauważyłem, że już nie będą umierać, czyli to jest potrzebne dlatego, że umierają. I dlatego te małżeństwa są tak bardzo potrzebne, bo ludzie są sobie nawzajem potrzebni, żeby nie umrzeć. No jest w tym coś pięknego, coś cudownego. Pomyślcie proszę o tym. Moi drodzy, moi mili, no to tyle. Tyle na dzisiaj w tym odcinku. Bardzo wam dziękuję za kolejne spotkanie i mam nadzieję, że zobaczymy się za tydzień. Ja tam ciągle jestem teraz w dalekich krajach, więc dlatego nagrałem te CNN trochę wcześniej, ale pewnie wam to nie przeszkadza, mam nadzieję. No bo słowo jest zawsze aktualne, nie ma znaczenia, kiedy jest nagrane. Ważne, że to słowo czytamy i ono w nas działa. A to słowo bardzo we mnie, bardzo we mnie podziałało dzisiaj. Naprawdę, bardzo. To tyle. Ściskam, pozdrawiam, błogosławię i do zobaczenia już niedługo. Z Bogiem, paaa...