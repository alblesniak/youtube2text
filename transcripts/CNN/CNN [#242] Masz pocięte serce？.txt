 Dzień dobry, szczęść Boże, dobry wieczór. Moi drodzy, moi kochani, bardzo serdecznie was witam w kolejną niedzielę, w naszym kolejnym spotkaniu z cyklu CNN, czyli komentarze do niedzielnych czytań. Zajmiemy się dzisiaj, kochani, pierwszym czytaniem, które jest niezwykle piękne, w sensie ma pewien bardzo piękny szczegół, który nas dzisiaj poprowadzi. Proszę posłuchajcie fragmentu z księgi proroka Amosa. Amazjasz, kapłan w Betel, rzekł do Amosa, Widzący, idź sobie, uciekaj do ziemi Judy i tam jedz chleb i tam prorokuj. A w Betel więcej nie prorokuj, bo jest ono królewską świątynią i królewską budowlą. I odpowiedział Amos Amazjaszowi, Nie jestem ja prorokiem ani nie jestem synem proroków, gdyż jestem pasterzem i tym, który nacina sykomory. Odtrzody bowiem wziął mnie Pan i rzekł do mnie Pan. Idź, prorokuj do narodu mego Izraelskiego. Moi drodzy, bardzo krótki fragment, taki mogłoby się wydawać, że tak powiem, opisujący pewną jednostkową sytuację historyczną proroka, który się spotkał z niezrozumieniem w swoich czasach, ale właśnie przez jeden szczegół, pokazujący niesamowitą duchową perspektywę. Zobaczcie, Amos jest przez tego kapłana Amazjasza traktowany niechętnie, tak? Nagle się zjawił jakiś człowiek znikąd, który, jak twierdzi, na polecenie Pana zaczyna mówić jakieś słowa do Izraela, zachowuje się jak prorok. Więc Amazjasz, jako kapłan, jak to często bywa, kiedy ktoś wchodzi, że tak powiem, nie w swój ogródek, mówi mu idź sobie gdzieś indziej. Tutaj w Betel mamy swoje zwyczaje, mamy swoje tradycje, mamy swoje, wiemy, co mamy robić, wiemy, jak Pana Boga słuchać, nie będziesz nam mówił, o co chodzi. No i Amos tłumaczy się ogromnie pokornie, mówi... ja nie jestem prorokiem, mówię... ja nawet nie jestem synem proroków, no Pan mi tam kazał mówić, to mówię, ale w ogóle to mówi, ja jestem pasterzem, którego Pan po prostu wziął od tych owiec i w ogóle to nacinam sykomory i jestem tylko od tego. Kochani, może to już kiedyś słyszeliście, ale ten jeden szczegół, ten nacinacz sykomor, to jest jeden z najpiękniejszych biblijnych symbolów. Kochani, co to znaczy, że Amos jest nacinaczem sykomory? Kochani, sykomora... teraz będzie mała lekcja, taka nie wiem, jak to się nazywa, nie zoologiczna, tylko... no ta o roślinach, nie? Nie pamiętam, jak się nazywała ta dziewczyna... botaniczna, przepraszam, botaniczna. Mianowicie, sykomora. Kochani, sykomora w Izraelu, w sensie w tej części świata, nie rośnie naturalnie, w sensie teraz już rośnie, ale nie stamtąd pochodzi. Mało tego, w niektórych regionach Izraela ona nie może rosnąć. Jeżeli się posadzi za wysoko i tam ma trochę za zimno, to nie da rady. To jest w ogóle roślina, w sensie drzewo, bo to w ogóle może wyrosnąć na naprawdę dosyć potężne drzewo, które zostało przyniesione przez różnego rodzaju pielgrzymów. Mówi się w ogóle, że tak tradycyjnie to pierwsi, którzy ją tam zasadzili, to byli prawdopodobnie Filistyni, którzy ją przynieśli właśnie ze swoich rejonów. Więc jakby to nie jest jej oryginalne miejsce życia, jej oryginalne miejsce przynoszenia owoców i funkcjonowania. W związku z tym sykomora ma dosyć duże problemy z zaadoptowaniem się w Ziemi Świętej, żeby tam normalnie funkcjonować. Dlaczego? Dlatego, że nie ma tam specjalnego rodzaju owadów, chodzi o jakieś tam pszczoły czy inne osy, które są potrzebne do tego, żeby je zapylać. Jakby sykomory, nasiona i te drzewa przyniesiono, ale nie przywędrowały razem z nimi te owady. I w związku z tym ona ma duży problem z owocowaniem. W związku z tym wymyślono sposób, ktoś to widocznie jakoś zbadał wcześniej, teraz już wiemy to naukowo, ale zbadał to wcześniej, że tak powiem, praktycznie, że jest pewna metoda, jak sprawić, żeby owoce sykomory, czyli figi, bo to jest w ogóle figowiec, nie taki zwykły, tylko właśnie tego rodzaju, żeby były lepiej owocujące. Otóż, kiedy są niedojrzałe jeszcze owoce, należy je trochę naciąć, wtedy z tego się wydobywa taki związek, ja w tej chwili, przepraszam, ale nie pamiętam jego nazwy, chemiczny, który sprawia, że te owoce potrafią trzy razy szybciej dojrzewać. Mało tego, potrafią się wielokrotnie zwiększyć swoją objętość. Więc to nacięcie nie tyle sykomory, ile jej owoców było stałą praktyką w ogóle wtedy rolników, którzy się nimi zajmowali. W ogóle byli specjalnie wyznaczeni często przez władców danego rejonu, prawdopodobnie Amos był kimś takim, tak zwani pasterze sykomor, którzy po prostu kilkukrotnie, bo to trzeba było kilka razy w trakcie owocowania wejść na to drzewo i ponacinać poszczególne owoce. Tak nacinane sykomory potrafią nawet sześć razy w ciągu roku owocować. Figi, które one rodzą, nie są może tak słodkie i tak dobre, jak takiego normalnego figowca. Niektórzy w ogóle mówią, że są dosyć ciężkostrawne, ale są pożywieniem bardzo wielu ludzi. Otóż bardzo na przykład wielu ubogich ludzi próbowało sobie wziąć sykomory jako takie drzewo, że tak powiem, u siebie na podwórku i wtedy mieli z tego bardzo dużo fajnych rzeczy, bo ona nadawała się do różnego rodzaju lubienia lekarstw, właśnie owoce i tak dalej, i tak dalej. Kochani, przepraszam za ten dosyć długi wstęp botaniczny, ale to jest bardzo piękny symbol, taki duchowy. Zobaczcie, jeżeli potraktować człowieka jako sykomorę, to opowiada piękną historię tego, kim jesteśmy jako ludzie. Otóż, moi drodzy, jesteśmy tutaj na ziemi jakby nie na swoim miejscu. Nie w takim sensie, że ziemia jest czymś złym, tylko ziemia już nie jest taka, jaka miała być. My zostaliśmy przeznaczeni do mieszkania w raju, do mieszkania w ogrodzie Eden, do mieszkania w tym, co było samym szczęściem, samym dobrem, brakiem cierpienia, brakiem śmierci, tylko miłością, tylko świętością i tak dalej. I po grzechu pierworodnym oczywiście, ziemia się popsuła. To jest tak, jakby ktoś nas po prostu wziął i nas przeniósł w miejsce, gdzie jest nam bardzo trudno zaowocować. I kochani, zobaczcie, że większość z nas to są takie sykomory, że żyjemy tu, gdzie jesteśmy, w tym świecie, w takich warunkach, jakie mamy i przynieść dobre owoce, czyli żyć naprawdę w pełni, żyć ze słodkimi higami jest nam strasznie trudno, nie? Że nawet się staramy bardzo i próbujemy robić, co się tylko da, ale słowa nam to idzie. I uwaga, właśnie dlatego jest nam potrzebne, kochani, coś takiego, co się nazywa przycinanie sykomory. Kochani, ja broń Boże nie chcę powiedzieć, że to Pan Bóg robi nam jakąś krzywdę, nie, ale to, że w naszym życiu dzieją się różnego rodzaju trudne rzeczy, to, że dzieją się różne nieszczęścia, choroby, różne trudności, jeżeli się je przyjmie w duchu wiary, czyli nie z uwielbieniem dla nich samych, nie dlatego, że one same w sensie jakichś cierpienia, czy jakiejś trudności miałyby być w ogóle dobre, czy fajne, czy Panu Bogu miłe, nie, ale jeżeli się je przyjmie jako środek, jako metodę, jako przyspieszacz, to, kochani, okazuje się, że te wszystkie trudności, te wszystkie rzeczy, które są takie ciężkie w naszym życiu, mogą sprawić, że my naprawdę znacznie bardziej zaowocujemy. Moi drodzy, ja jak mówiłem wam to wielokrotnie i nie chcę się powtarzać, ale chyba będę się powtarzał, bo to chyba o to chodzi tylko w tym moim gadaniu, ja się przecież w kółko powtarzam. Kochani, jak patrzę na moje życie, to największe owoce, najgrubsze, patrząc na mnie, nie wiem, co macie na myśli, ale najgrubsze moje owoce, takie, które po prostu bardzo szybko dojrzały, mało tego, takie, które stały się bardzo mięsiste, takie, z których wielu ludzi wzięło gryza, kochani, wzięły się właśnie z nacięć, wzięły się właśnie z tego wszystkiego, gdzie ja tam słabowałem, albo mi się zdarzyło coś niedobrego, albo dałem się wpędzić w jakieś grzechy i potem one mnie niszczyły, ale właśnie, kiedy zacząłem je traktować w duchu wiary, czyli że to nie są tylko nieszczęścia, to nie są tylko pułapki złego, to nie są tylko grzechy, to nie są tylko rzeczy, które niszczą. One oczywiście takimi są, ale w duchu wiary, czyli w duchu przyjęcia ich jako pewnej drogi okazało się, że one są we mnie owocne, że one we mnie dają w ogóle jakąś namiastkę świętości, bo tam do świętości mi daleko, ale jakieś, że tak powiem, pierwsze owoce uświęcenia właśnie dzięki tym nacięciom mam. Ja w związku z tym, kochani, bardzo kocham proroka Amosa, bo to jest prorok jakby nacięć, to jest prorok tego, że tam, gdzie zostałeś nacięty, tam, gdzie może krwawisz, tam, gdzie masz jakąś ranę, to właśnie tam przyspieszy się twoje owocowanie. Kochani, dlatego że nie jesteśmy tu, gdzie mamy być. Gdyby były normalne warunki, gdybyśmy żyli w ogrodzie Eden, gdyby nie było grzechów, gdyby nie było szatana, gdyby nie było zła, to nie potrzeba byłoby tych wszystkich nacięć i jakby Pan Bóg by się nigdy na nie nie zgodził, bo one byłyby tylko i wyłącznie niszczące. Tak to dzięki temu one się stają drogą do naszego przyspieszenia, do tego, że jakby naprawdę możemy się... Zobaczcie, kochani, ilekroć słyszycie takie historie, że ktoś tam właśnie dzięki jakiemuś trudnemu doświadczeniu, jakiejś chorobie albo jakiemuś nieszczęściu nagle się nawrócił, nie? I kochani, nie chodzi o to, tak jak mówię, błagam, żebyście mnie dobrze rozumieli, nie chodzi o to, że to Pan Bóg syła na ludzi nieszczęścia, że to Pan Bóg syła, bo ma dobry cel, nie. Tylko tak jak mówimy, Pan Bóg pozwala, żeby one się wydarzyły, jakby nie stawia im tamy czasem, bo ma nadzieję, że one przyspieszą. Że one dadzą nam możliwość osiągnięcia owocu. Że jeżeli je dobrze wykorzystamy, on zawsze oczywiście ryzykuje, bo wie, że możemy ich nie wykorzystać, one nas mogą tylko zniszczyć, jeżeli tego nie przyjmiemy w duchu wiary. Ale jeżeli przyjmiemy je w duchu wiary, to one w nas zaowocują po prostu pięknymi owocami. Czasem one są ciężkostrawne. Co to znaczy? Nie tak łatwo je przerobić na coś dobrego. I to jest w ogóle też piękny symbol. Nie tak łatwo zrobić z nich coś naprawdę owocnego. Kochani, pamiętacie, że sykomara to jest też to drzewo, na które wlazł kiedyś Zacheusz, nie? żeby spotkać Pana Jezusa. To też jest bardzo piękny symbol. Właśnie to, co było jego nieszczęściem, grzechem, upadkiem, małością sprawiło, że on się potem nawrócił tak cudownie. Że on kiedy zobaczył, że Jezus kocha tę jego słabość, kocha te jego nacięcia, to nagle w nim to zaowocowało tym, że po prostu czterokrotnie zaczął naprawiać różne krzywdy, które wykłonął. Stał się w ogóle prawdopodobnie jednym z największych dobroczyńców Jerycha, nie? Mimo, że wcześniej był jednym z największych złodziejów Jerycha. Kochani, to właśnie robi sykomora. Takim drzewiem jest. Jeszcze jedna sprawa, o której wam nie mówiłem. Kochani, sykomora ma jeszcze jedną właściwość, też uważam bardzo pięknie opisującą człowieka. Otóż sykomora jest tego typu drzewem, że wystarczy, nie wiem, jakiś taki suchy pień, jak ten suchy pień się wrzuci w ziemię, on wyrośnie w nowe drzewo. Ma niesamowitą zdolność do jakby odnawiania się. Nie potrzebuje specjalnie uprawy, nie potrzebuje jakichś warunków, tylko wrzucisz takiego po prostu suchara w ziemię i to to wyrośnie w drzewo. To też pięknie pokazuje, że człowiek ma po prostu nieskończoną zdolność odnawiania się. Że chociażby go zrujnowano i po prostu ścięto jak pień, to on się odnowi. Taka jest wielkość człowieka. Kochani, jesteśmy sykomorami, jesteśmy takimi drzewami. Jak się nas natnie, to owocujemy, tylko potrzeba ducha wiary do tego. Kochani, spójrzcie dzisiaj trochę tak na siebie. Mnie ten obraz sykomory i też tego nacinacza sykomor bardzo, bardzo mnie porusza, bo ja w sobie wiele widzę z takiej sykomory. Takiej bardzo pokręconej, takiej bardzo małej owoce wydaje, ale jednak i tam, gdzie się natnie, to wydaje znacznie większe. To jest, kochani, o każdym z nas. Moi drodzy, moi mili, moi kochani, to na tyle w tą naszą dzisiejszą niedzielę. Zapraszam oczywiście za tydzień na kolejne spotkanie wstawakowe i mam nadzieję, że będziemy znowu ze Słowem Bożym wspólnie się spotykać. Ściskam was, pozdrawiam, błogosławię i do zobaczenia już za tydzień. Z Bogiem, paaa...