 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN, czyli Kazanko do okienka. Zapraszam na dzisiejszą Ewangelię i krótki komentarz do niej. Posłuchajcie, mamy dzisiaj fragment z Ewangelii św. Jana. Jezus udał się na górę oliwną, ale o brzasku zjawił się znów w świątyni. Cały lud schodził się do Niego, a On, usiadłszy, nauczał ich. Wówczas uczeni w piśmie i faryzeusze przyprowadzili do Niego kobietę, którą dopiero co pochwycono na cudzoustwie. A postawiwszy ją po środku, powiedzieli do Niego, Nauczycielu, tę kobietę dopiero co pochwycono na cudzoustwie. W prawie Mojżesz nakazał nam takie kamienować, a Ty co powiesz? Mówili to, wystawiając Go na próbę, aby mieli o co Go oskarżyć. Lecz Jezus schyliwszy się, pisał palcem po ziemi. A kiedy w dalszym ciągu Go pytali, podniósł się i rzekł do nich, Kto z was jest bez grzechu, niech pierwszy rzuci w nią kamieniem. I powtórnie, schyliwszy się, pisał na ziemi. Kiedy to usłyszeli, jeden po drugim zaczęli odchodzić, poczynając od starszych, aż do ostatnich. Pozostał tylko Jezus i kobieta stojąca na środku. Wówczas Jezus, podniósłszy się, rzekł do niej, Kobieto, gdzież oni są? Nikt cię nie potępił. A ona odrzekła, Nikt, Panie? Rzekł do niej Jezus, Ja ciebie nie potępiam, Idź i odtąd już nie grzesz. Moi drodzy, ta dzisiejsza Ewangelia, ta opowieść o kobiecie cudzołożnej, którą Pan Jezus ocalił, którą pochwycono na grzechu, to jeden z najsłynniejszych tekstów ewangelicznych. Jest już bardzo też wiele moich kazań o tym, dlatego nie będę się po raz kolejny zajmował jakby całą tą historią. Tylko czytając sobie tą historię po raz kolejny teraz przed tym kazaniem, chciałbym waszą uwagę zwrócić, jakby bo mnie to się rzuciło samemu w oczy, na pewien szczegół. I w związku z tym szczegółem, chciałbym, żebyśmy pewne pytanie sobie dzisiaj zadali. Dzisiejsze kazanie będzie tak naprawdę zaproszeniem do pewnego przyjrzenia się sobie, do pewnego pytania, które, myślę, można zadać własnemu sercu, własnej głowie, własnemu życiu. Zobaczmy, skąd to pytanie się bierze. Kochani, mamy dzisiaj, co dla wszystkich oczywiste, myślę, bo tę historię dobrze znacie, kobietę, którą przeprowadzają Pana Jezusa, pochwyconą na cudzoustwie. To jest w ogóle dosyć ciekawe. Czy to było wcześniej zaplanowane, że wiedzieli, że takie coś się będzie działo i że, tak powiem, specjalnie czekali na moment, żeby tę kobietę pochwycić i do Pana Jezusa przeprowadzić, bo, jak mówi Ewangelia, chcieli Go pochwycić na słowie, czy też naprawdę, zupełnie przypadkiem, że akurat w tym momencie się nadarzyło, że coś takiego się wydarzyło, tę kobietę złapano i skorzystano z okazji, żeby Pana Jezusa wystawić na próbę. Tego nie wiemy, jakie jest jakby jakieś źródło tego wydarzenia. Ale zawsze, kiedy czytam o tym pochwycaniu na cudzoustwie, to zawsze w mojej głowie się rodzi takie pytanie i dużo czasu w ogóle spędziłem na jakiejś medytacji i modlitwie w związku z tym pytaniem. Dlaczego ta kobieta przed Panem Jezusem jest tylko Ona, w sensie tylko Sama? Zobaczcie, jeżeli ją pochwycono na cudzoustwie, jeżeli to jest dosłownie, można to potraktować, czyli właśnie ją pochwycono, czyli nie generalnie wiedziano, że Ona cudzołoży, ale właśnie w tym momencie cudzołożyła, to gdzie jest On? Kochani, na cudzoustwie nie da się człowieka pochwycić samego. W sensie cudzoustwo zakłada, że są dwie osoby. A to znaczy, że albo tam był jakiś mężczyzna, który był żonaty z inną kobietą, albo w ogóle po prostu jakiś mężczyzna, może kawaler, ale z tą kobietą, którą pochwycono, nie byli w związku małżeńskim. Gdzie jest ta druga strona? Nie da się pochwycić kogoś na cudzoustwie w pojedynkę. To muszą być zawsze dwie osoby. Do Pana Jezusa przyprowadzono tylko tę kobietę. Kochani, prawo żydowskie, na które oni się powołują, bardzo wyraźnie mówi, że i kobieta, i mężczyzna są winni ukamienowania, jeżeli chodzi o cudzoustwo. Tutaj akurat, że tak powiem, było równouprawnienie. No może to niezbyt mądra rzecz, ale w tym wypadku prawo starożytne, prawo żydowskie jednakowo traktowało mężczyznę i kobietę. Jednakże tylko ją przyprowadzają do Pana Jezusa. Dlaczego Jego tam nie ma? Myślę, że powodów pewnie może być dużo, ale takie dwa najbardziej oczywiste, jakie mi przychodzą do głowy, w sensie jeden z dwóch, no to są następujące. Pierwsze jest takie, że w związku z tym, że był facetem, może był silny, może był, nie wiem, zwinny, szybki, że kiedy razem ich nakryto na cudzoustwie, może nie było dużo tych mężczyzn, którzy ich nakryli, a może byli starsi, bo też tam słyszymy o różnych starcach, no to może się po prostu wyrwał. Może tej kobiecie się nie udało, może była słabsza, tak fizycznie w sensie, a ten mężczyzna może się wyrwał, może uciekł. Czyli zwyczajnie był tam, ale udało mu się siłą fizyczną pokonać tych, którzy go złapali i uciekł. Druga wersja jest taka, która mi przychodzi do głowy, że oni go znali, że to był kolega tych facetów i mówiąc krótko, swojego puścili, a kobietę postanowili wykorzystać jako kogoś, no właśnie, kto będzie takim kozłem ofiarnym, kto będzie kimś, kogo będzie można wykorzystać jako powód do tego, żeby Pana Jezusa oskarżyć. W każdym razie uciekł, w sensie uciekł, bo go puścili, albo uciekł, bo był silniejszy. I zawsze, kiedy sobie o tym myślę, to próbuję wejść sobie w głowę i w serce tej kobiety, która leży na środku tego placu i która zadaje sobie prawdopodobnie tylko jedno pytanie Gdzie on jest? Kochani, dlaczego? Nie tylko z tego prostego powodu, że no ok, coś im tam łączyło, tylko kochani, ich prawdopodobnie, w jej przynajmniej przekonaniu, łączyło coś naprawdę wielkiego. Kochani, ta kobieta zdawała sobie doskonale sprawę z tego, że jeżeli pochwycą ją na cudzoustwie, że jeżeli się to wyda, to ona wiedziała, jakie jest prawo żydowskie. To nie jest tak, że ona się nie spodziewała, że może ją czekać taka kara. Co to znaczy? Ona naprawdę musiała być przekonana o miłości względem tego człowieka, tego człowieka do niej i jej do tego człowieka. Prawdopodobnie była bardzo mocno, może stuprocentowo przekonana, że to jest po prostu miłość, najważniejszy związek w ogóle jej życia, że nawet za cenę śmierci ona jest gotowa być w tym związku. Wiedziała, że naraża się na niebezpieczeństwo śmierci, na to, że poniesie taką karę. I teraz nagle na środku tego placu zostaje sama, jego nie ma. Może przez chwilę sobie myślała on tu wróci, on tu wróci, żeby mnie ratować, wróci, żeby mnie wyciągnąć stąd albo wróci, żeby razem ze mną ponieść śmierć. Nie wrócił. Kochani, zawsze, kiedy sobie o tym czytam, to myślę sobie o własnym sercu, które wielokrotnie było przekonane, że różne rzeczy są na pewno, różne rzeczy są na zabój, że różne moje przekonania o moim szczęściu, o miłości, o dobru, o nie wiem... mojej ścieżce życiowej, że byłem stuprocentowo przekonany, aż się to wszystko rozsypywało. I zazwyczaj się rozsypywało wtedy, kiedy stanąłem oko w oko z Panem Jezusem. I nie chodzi o to, że Pan Jezus to rozsypał, tylko Pan Jezus prawdą swoją jakby wydobywał ze mnie to, czy to rzeczywiście była prawda, czy to była miłość, czy to było szczęście, czy to było coś wartościowego, czy nie. I nagle przy Panu Jezusie okazywało się, że te wszystkie moje całkowite, stuprocentowe przekonania są zupełnie nieprawdziwe. Że ja sobie coś wmówiłem, że ja uciekałem przed czymś albo próbowałem się uczepić po prostu jakiejś myśli i nawet czasem miałem takie wrażenie, że ja w ogóle wiem, że to jest nieprawda, ale tak sobie wmawiałem, bo byłem przekonany, że to mi da szczęście, że aż wierzyłem, że to prawda. I kochani, chciałbym, żebyście dzisiaj takie pytanie sobie zadali. Czasami jakieś takie rzeczy, które są totalnie sprzeczne, nie wiem... z prawem Bożym, z miłością taką, którą Pan Bóg proponuje, z dobrem, które Pan Bóg pokazuje, o których jesteś coś przekonany, ale nie, bo to jest moje szczęście i to jest w ogóle najważniejsze w moim życiu i w ogóle tutaj na pewno Pan Jezus się myli, tutaj na pewno Bóg i prawo się mylą i jestem gotowy ponieść śmierć za to. Kochani, to się nazywa tak po prostu bożek. To są bożki, które sobie budujemy, które stają się ważniejsze od Pana Boga, ważniejsze od dobra, ważniejsze od prawdy, dlatego że dają nam pewne poczucie, czasem takie ogromne poczucie szczęścia, dobra, miłości itd. Jak to można rozbić? Tylko wobec Pana Jezusa, tylko stając twarzą w twarz z Panem Jezusem, mało tego, stając wobec miłości Pana Jezusa. Kochani, ja mam takie przekonanie, już wam wielokrotnie to przekonanie wyrażałem, że człowieka może nawrócić tylko i wyłącznie to, że on spotka Pana Jezusa. Nie to, że go wystraszymy karą, że go wystraszymy piekłem, że go wystraszymy, że tak nie można, że przykazania tak mówią, że to jest złe. Kochani, ta kobieta miała prawdopodobnie 100% świadomości, że to, co robi, to jest złe i to ją w ogóle bardzo możliwe, że będzie kosztowało śmierć. Ale wmówiła sobie, była przekonana, że tak nie jest, że jest mądrzejsza od tego, no właśnie... co mówi Pan Bóg, co mówią Jego przykazania, co mówi to, co Pan Bóg proponuje. Dopiero kiedy spotkała Pana Jezusa i mało tego, spotkała Go kochającego ją, zauważcie, On ją nie potępił, nie powiedział No widzisz, jak się zrobiłaś, widzisz, jak się wpakowałaś, widzisz, teraz musisz ponieść karę za to, co zrobiłaś, to jest po prostu konsekwencja tego, co zrobiłaś, sama sobie jesteś winna. Nie, Pan Jezus tego nie powiedział. Pan Jezus na nią patrzył z miłością, Pan Jezus ocalił tę kobietę, Pan Jezus przebaczył jej grzech, Pan Jezus ją ocalił od śmierci i właśnie to, myślę, pozwoliło jej stanąć w prawdzie względem tego, co się działo w jej życiu, co się wydarzyło, kim był ten człowiek, który tak naprawdę nie kochał jej, bo ją zostawił, nie kochał jej, bo nie było go tutaj na tym placu, nie był w stanie jakby stanąć, że tak powiem, na wysokości zadania. I kochani, to oczywiście nie znaczy też, że gdyby tam stanął, to by znaczyło, że oczywiście to była prawdziwa miłość. To nie o to chodzi. Tylko to spotkanie z Panem Jezusem i też to doświadczenie, że tamto się rozsypało jakby pokazało jej prawdę. Kochani, chciałbym, żebyśmy dzisiaj trochę zbadali swoje serca. Czyli gdzie są takie miejsca, gdzie... no właśnie, gdzie jesteśmy mądrzejsi od Pana Boga, gdzie jakąś miłość, którą Pan Bóg nazywa, że to jest niedobre, że to jest grzeszne, że to jest coś, co jest niezgodne z Jego pomysłem, my mówimy, ale to na pewno da mi szczęście. Jak się okazuje, z tej opowieści Pana Jezusa tak nie jest. I tylko spojrzenie w kochające oczy Jezusa może człowieka wyprowadzić z takiego myślenia. Więc zapraszam was dzisiaj do takiego stanięcia przed kochającymi oczami Pana Jezusa i tymi oczami przyjrzyjcie się różnym rzeczom w waszym życiu. Pomódlcie się, niech was to do końca doprowadzi. Ja nie znam odpowiedzi na rozwiązanie często tych sytuacji, w których jesteśmy. Nie, tylko Pan Jezus może dać ci taką odpowiedź. Trzeba spojrzeć w te kochające oczy i poszukać u Niego odpowiedzi. On cię nie potępi, On cię nie odrzuci, On cię nie zostawi. On ci pokaże prawdę, ale taką prawdę, która wyzwala. Chciałbym was dzisiaj po prostu do czegoś takiego zaprosić. Na ten jeden szczegół tylko zwróćcie uwagę. Na serce tej kobiety, która tam na tym placu musiała się rozsypać, bo nagle się zorientowała, że to wszystko, co sobie wymyśliła, że jest najważniejsze i najprawdziwsze w jej życiu, okazało się nieprawdą, okazało się złudą. Na szczęście był tam Pan Jezus i On ją z tego wyprowadził. Usiądźcie dzisiaj przed Jego oczami i trochę się tym Jego oczom patrzącym na was przyjrzyjcie. Moi drodzy, to tyle na dzisiaj, tyle w tym odcinku. Bardzo wam dziękuję za kolejne niedzielne spotkanie. Zapraszam oczywiście za tydzień na kolejne CNN. Bardzo was ściskam, bardzo was pozdrawiam. Życzę wam najlepszej niedzieli na świecie. Miejcie się proszę dobrze. Z Bogiem, błogosławię, paaa...