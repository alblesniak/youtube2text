 Dzień dobry, szczęść Boże, dobry wieczór. Moi drodzy, moi kochani, witam was bardzo serdecznie w naszym kolejnym niedzielnym spotkaniu z cyklu CNN, czyli komentujemy niedzielne czytania. Dzisiaj fragment Ewangelii św. Łukasza, posłuchajcie tej opowieści. Uczniowie opowiadali, co ich spotkało w drodze i jak poznali Jezusa przy łamaniu chleba. A gdy rozmawiali o tym, On sam stanął pośród nich i rzekł do nich, pokój wam. Zatrwożonym i wylękłym zdawało się, że widzą ducha, lecz On rzekł do nich, czemu jesteście zmieszani i dlaczego wątpliwości budzą się w waszych sercach? Popatrzcie na moje ręce i nogi, to Ja jestem. Dotknijcie Mnie i przekonajcie się, duch nie ma ciała ani kości, jak widzicie, że Ja mam. Przy tych słowach pokazał im swoje ręce i nogi. Lecz gdy oni z radości jeszcze nie wierzyli, pełni byli zdumienia, rzekł do nich, macie tu coś do jedzenia? Oni podali Mu kawałek pieczonej ryby. Wziął i spożył przy nich. Potem rzekł do nich, to właśnie znaczyły słowa, które mówiłem do was, gdy byłem jeszcze z wami. Musi się wypełnić wszystko, co napisane jest o Mnie w Prawie Mojżesza, u proroków i w psalmach. Wtedy oświecił ich umysły, aby rozumieli Pisma. I rzekł do nich, tak jest napisane, Mesjasz będzie cierpiał i trzeciego dnia zmartwychwstanie. W imię Jego głoszone będzie nawrócenie i odpuszczenie grzechów wszystkim narodom, począwszy od Jerozalem. Wy jesteście tego świadkami. Moi drodzy, zanim do konkretnego tematu naszego dzisiejszego kazania, to jedna tylko malutka dygresja. Bardzo ważne jest tutaj, kochani, to zdanie, mówię to zupełnie poza naszym tematem, ale warto sobie to zapamiętać, że zobaczcie, że Pan Jezus musiał oświecić umysły swoich uczniów, apostołów, żeby zrozumieli Pisma. Kochani, to jest bardzo ważna rzecz. Kochani, Pismo Święte nie jest rozumiane przez tych, którzy mają świetne wykształcenia naukowe. Nie mówię, że to się nie przydaje. Żeby rozumieć Pismo Święte, nie wystarczy, nie wiem... znać historię, znać języki starożytne, znać kontekst kulturowy, znać, nie wiem... teologię i tak dalej. To są wszystko oczywiście potrzebne rzeczy, ja ich, błagam Boże, nie neguję, ale nawet gdyby ktoś miał, kochani, cały zestaw wszystkich możliwych narzędzi, nie zrozumie Pisma Świętego. Bo zobaczcie, żeby zrozumieli to, co w Starym Testamencie się wszystko odnosiło do Niego, jak im Pan Jezus tłumaczył, nie? co było u Mojżesza, u proroków i w psalmach, co w nim się odnosiło, to potrzebował oświecić ich umysły. I kochani, nie bójcie się na przykład tego, że nie macie tych narzędzi. Nie mówię, że nie trzeba ich szukać. Szukajcie ich. Jeżeli jest to dla was możliwe, szukajcie jak najwięcej narzędzi do umiejętnego czytania Pisma Świętego. Ale to nie to jest klucz. Klucz to jest oświecenie przez Pana Boga, oświecenie przez Pana Jezusa. Kochani, ja znam mnóstwo ludzi, którzy nie mają żadnego wykształcenia teologicznego, żadnych narzędzi takich, że tak powiem, językowych, a są po prostu mistrzami w czytaniu Biblii, w tym, jak ona do nich dociera i jak potrafią też o niej opowiadać. Właśnie, bo oświeca ich łaska Pana Jezusa. To tylko taka dygresja, ale w ogóle potrzebna. Kochani, temat właściwy. To będzie znowu dzisiaj trochę trudne, co chcę wam powiedzieć, nie do końca wiem, co wam chcę powiedzieć, ale znowu mnie zafascynowała po prostu pewna rzeczywistość i spróbuję wam ją tutaj sprzedać. Kochani, ja lubię szczegóły, lubię... to już wiecie pewnie z różnych moich kazań, lubię słowa, lubię poszczególne gesty, lubię takie momenty, które wydają się same z siebie niewiele znaczące, a potem się rozrastają do czegoś niezwykłego. I w tej Ewangelii dzisiejszej jest też taki szczegół, o którym już mówiłem wielokrotnie, a dzisiaj mnie znowu popchnął do czegoś zupełnie innego. Mianowicie ten szczegół, kiedy Pan Jezus, przychodząc do uczniów, nie? robi to prawdopodobnie z takiego powodu, takiej chęci przekonania ich, że jest prawdziwy, że właśnie, że nie jest duchem, jak mówi, zobaczcie, mam ciało i kości, możecie mnie dotknąć i tak dalej, więc jednym z argumentów, jednym jakby z takich dowodów, że jest ciągle żywym, prawdziwym człowiekiem, jest to, że zjadł rybę, nie? To jest w ogóle bardzo piękne, że Jezus przychodzi do apostołów po zmartwychwstaniu i nie od razu mówi o jakichś niewiarygodnie ważnych rzeczach, będzie o nich oczywiście mówił, będzie im przekazywał niesamowite nauki, będzie im zostawiał też różnego rodzaju naukę na kiedyś, na potem, kiedy go już nie będzie. Ale nie zapomniał też, żeby usiąść z nimi po prostu przy kolacji. I tak się zastanawiam, że poza tym, mówię, takim bardzo kontekstowym znaczeniem tego, że Jezus chciał pokazać, że ma normalne ciało, że normalnie może jeść, to zobaczcie, że w Jezusie był głód, co nie? Że w zmartwychwstałym Panu, takim, który już jest, no jednocześnie oczywiście jest człowiekiem, ale jest też ponad tym wszystkim, co my znamy, jest zupełnie z innego świata, jest ciałem przemienionym, ciałem, które jest po prostu chwalebne, nadal jest głód. I to mnie oczywiście popchnęło dalej, bo nie chodzi mi tylko o taki głód fizyczny. Zobaczcie, Jezus przychodzi zgłodniały, spragniony. To mi się od razu kojarzy z tym słowem, Pana Jezusa na krzyżu, gdzie On mówi pragnę. Kochani, wiecie, że znowu, tam tak literalnie chodzi o to, że Jezus pragnę, czyli wody, w sensie cieczy. Jezus ma wyschnięte gardło, jest w trakcie męki, po prostu bardzo chce Mu się pić, nie? Dlatego Jezus mówi pragnę. Ale kochani, cała tradycja od zawsze z tego pragnę zrobiła takie wielkie wołanie Boga pragnę człowieka, pragnę ciebie, pragnę twojej miłości, pragnę cię zbawić, pragnę z tobą być i tak dalej, nie? Kochani, jest bardzo wiele mistycznych tekstów, zbudowanych na tym jednym słowie pragnę, gdzie Panu Jezusowi chodziło oczywiście o wodę, a tam chodzi o coś dużo więcej, bo w tej wodzie jest ukryte coś dużo, dużo więcej, nie? Kochani, tak sobie pomyślałem, bo to jest pewnego rodzaju paradoks, na który do końca nie mam odpowiedzi, ale chcę wam go tutaj dać, żebyście z nim usiedli również. Jaki paradoks? Kochani, teologia nas uczy i to jest mądra teologia, to nie jest jakaś wydumana teologia, tam nie wiem... akademicka, tylko ona jest oparta na tym, kim jest Pan Bóg, na tym, jak się Pan Bóg też przedstawia w Piśmie Świętym, że Pan Bóg niczego nie potrzebuje, Pan Bóg nie ma żadnych pragnień, które byłyby niespełnione, Pan Bóg jest stuprocentowym, maksymalnym, nieskończonym szczęściem. Panu Bogu niczego nie brakuje, to nie jest tak, że Pan Bóg, coś jeszcze się w Nim musi wydarzyć, Pan Bóg jest... znaczy... wiem, że jest nieskończony, ale jest skończony w tym sensie, że już nic więcej się w Nim nigdy nie wydarzy, jest spełniony, ma wszystko, niczego Mu nie brakuje. To jest w ogóle bardzo ciekawa idea, bo ona oznacza, że Pan Bóg stworzył świat zupełnie bez potrzeby, z czystej miłości. Pan Bóg nie stworzył człowieka, bo do czegoś Go potrzebuje, nie stworzył człowieka, bo bez człowieka się Pan Bóg będzie czuł, nie wiem... samotny, bo bez człowieka czegoś Pan Bóg nie będzie miał, nie. Pan Bóg ma wszystko, nie potrzebuje nas, kochani, w żadnym procencie. Wiemy, że to brzmi dosyć ostro w naszych uszach, nie? Ale chodzi o to, że Pan Bóg nas stworzył z czystej miłości, jakby bez żadnego powodu, nie było żadnego powodu, żebyśmy zaistnieli. I Pan Bóg tylko po to, żeby się podzielić swoją nieskończoną radością i szczęściem, stworzył jeszcze świat, stworzył ludzi, żeby im przekazać to... no właśnie... to szczęście i tę radość. Ale nie potrzebuje nas do niczego. I moi drodzy, ta prawda teologicznie jest w ogóle oczywista i jest w ogóle bardzo ważna i jest też słuszna, jakby pokazuje też niezwykłość Pana Boga, nie? Jego taką zupełnie nieprzystawalność do tego wszystkiego, co my znamy, nie? Gdzie my ciągle jesteśmy oparci na pragnieniach, niespełnieniach i poszukiwaniu, a Pan Bóg ma wszystko to spełnione. Ale z drugiej strony i teraz to jest nie do pogodzenia, Pismo Święte pokazuje bardzo często i o tym też mówi wielu świętych, o tym też mówi wiele doświadczeń ludzi z Bogiem, że Pan Bóg, mimo że nie potrzebuje, to potrzebuje. Mimo że nic Mu nie możemy dać, jest taka bardzo ładna prefacja w jednej z mszy, gdzie się mówi, chociaż nie potrzebujesz naszego uwielbienia, to przyjmujesz je z radością, bo wiesz, że ono nam bardziej służy, a to się cieszysz nami. Pani, Pan Bóg nie potrzebuje, ale potrzebuje. Zobaczcie, tutaj ta Ewangelia, wiem, że tutaj chodzi o jedzenie, chodzi o dowód na Jego cielesność, ale On też pokazuje słuchajcie, jestem głodny, czy zrobicie mi coś do jedzenia? Czy Pan Bóg mógł sobie to sam, że tak powiem, skombinować? Mógł, bo nawet pewnie tego nie potrzebował. Mógł, bo to wszystko jest w Jego zasięgu. Pan Bóg może jednym słowem zastworzyć rybę. A zobaczcie, pyta ich Macie coś do jedzenia, chłopaki? Jakby uzależnia się od nich, nie? Kochani, Pan Bóg nigdy nie będzie od nas zależny, a jednocześnie sam się postawił w sytuacji, gdzie jest od nas zależny. To jest zdumiewające, ja zawsze o tym mówię w Bożym Narodzeniu, nie? Że Bóg, kiedy przyszedł na świat, zauważył, że nie przyszedł w formie doskonałej, w sensie dorosłego człowieka dojrzałego, który byłby samowystarczalny, nie? Nie, Bóg przychodzi w formie niemowlęcia, które bez mamy i bez taty, bez Maryi i bez Józefa by zginęło. Słuchajcie, gdyby Maryja i Józef nie zaopiekowali się narodzonym Panem Jezusem, On by umarł po paru dniach, nie? Wy to w ogóle czujecie, w jakiej się stawia Bóg sytuacji? Bóg, który niczego nie potrzebuje, Bóg, który jest niezależny, Bóg, który ma wszystko, Bóg, który od nikogo, niczego, nic nigdy nie chce, bo wszystko ma. Stawia się w sytuacji, gdzie mówi jeżeli mnie nie przewiniesz, jeżeli mnie nie nakarmisz, to ja zginę. To ja zginę. Kochani, to jest jakaś wielka tajemnica wiary. Boga, który jednocześnie niczego nie potrzebuje, który wszystko ma i ma wszystko zaspokojone i spełnione, a jednocześnie staje przed człowiekiem jak żebrak i żebrze o naszą miłość. I mówi pragnę. Mówi czy masz coś do jedzenia? Jestem strasznie głodny, nakarm mnie sobą. Kochani, chciałbym, żebyście dzisiaj na modlitwie, bo to jest takie kazanie trochę bardziej zachęcające do pewnej modlitwy, niż nawet do jakiegoś rozważania, tylko do modlitwy. Żebyście siedli dzisiaj na modlitwie przed Panem Bogiem i zapytali Go jak Cię mogę nakarmić, Panie Boże? Czego ode mnie pragniesz? Wiem, że nic nie mam, Panie Boże, bo jestem proch. Co ja Ci mogę dać, Panie Boże? No nic nie mogę, ale jednak Pan Bóg stoi przed nami i mówi a ja potrzebuję Ciebie, potrzebuję tego prochu, potrzebuję tej Twojej żenującej miłości. Kochani, bo nie oszukujmy się, nasza miłość do Pana Boga jest żenująca względem tego, jaki On jest. A On jednocześnie mówi, że On nie może bez niej żyć. Chociaż może, bo nie potrzebuje niczego. Kochani, mnie to po prostu zaprosiło dzisiaj bardzo do modlitwy, dlatego wam to zostawiam. Mam nadzieję, że was też to zaprosi. Że usiądziecie z takiej modlitwy, takiego właśnie skoncentrowania na Panu Bogu i na Jego potrzebach, które są... które są potrzebne, bo On ich nie potrzebuje, a jednocześnie je potrzebuje. Wiem, jak to brzmi. Ale taka jest właśnie prawda o Panu Bogu, że On jest po prostu niepojęty, jest złożeniem tych dwóch sprzeczności. Nic Mu nie trzeba, a tak naprawdę stoi przed nami jak żabra, jak Jemu mówi bardzo Cię potrzebuję i bardzo potrzebuję, żebyś mi upiekł rybę, żebym mógł zjeść z tobą kolację. Usiądźcie dzisiaj z tą myślą czego potrzebuje Bóg, czego potrzebuje Jezus. Czy Jezus jest głodny? Głodny ciebie, a jest. Dasz Mu jeść? Moi drodzy, moi kochani, to by było na tyle w tym naszym dzisiejszym spotkaniu. Mam nadzieję, że oczywiście widzimy się za tydzień w kolejnym CNN-ie, zobaczymy, co nam tam przyniosą czytania, na pewno będzie coś pięknego i fascynującego, jak to zawsze w Bożym Słowie. Bardzo wam dziękuję za dzisiaj. Ściskam, pozdrawiam, błogosławię i do zobaczenia. Z Bogiem, paaa...