 Dzień dobry, szczęść Boże, dobry wieczór. Moi kochani, najserdeczniej was witam w kolejną niedzielę, w kolejnym odcinku CNN, czyli Słowa na Niedzielę, czyli inaczej, Kazanko do Okienka. Moi drodzy, jak zawsze na początku, oczywiście, idziemy do tekstu Ewangelii, tylko, że zanim zacznę, to z góry chcę przeprosić, jeżeli będziecie słyszeć trochę latynoskiej muzyki w tle, to bardzo za to przepraszam, ale zaraz z boku, obok mnie, jest po prostu jakieś wesele, jestem w Salwadorze, więc możliwe, że będą małe zakłócenia, ale mam nadzieję, że nie będzie nam to jakoś bardzo przeszkadzało. Posłuchajcie proszę Ewangelii, którą dzisiaj, w tę niedzielę, czytamy w Kościele. Z Ewangelii św. Mateusza. Gdy Janusz słyszał w więzieniu o czynach Chrystusa, posłał swoich uczniów z zapytaniem, czy ty jesteś tym, który ma przyjść, czy też innego mamy oczekiwać? Jezus im odpowiedział. Idźcie i oznajmijcie Janowi to, co słyszycie i na co patrzycie. Niewidomi wzrok odzyskują, chromi chodzą, trendowaci doznają oczyszczenia, głusi słyszą, umarli zmartwychwstają, ubogim głosi się Ewangelię. A błogosławiony jest ten, kto we Mnie nie zwątpi. Gdy oni odchodzili, Jezus zaczął mówić do tłumów o Janie. Coście wyszli oglądać na pustyni, trzcinę kołyszącą się na wietrze, ale coście wyszli zobaczyć? Człowieka w miękkie szaty ubranego, oto w domach królewskich są ci, którzy miękkie szaty noszą. Po coście więc wyszli? Proroka zobaczyć? Tak, powiadam wam, nawet więcej niż proroka. On jest tym, o którym napisano Oto ja posyłam mojego wysłańca przed tobą, aby ci przygotował drogę. Zaprawdę, powiadam wam, między narodzonymi z niewiast nie powstał większy od Jana Chrzciciela, lecz najmniejszy w Królestwie Niebieskim większy jest niż On. Moi drodzy, bardzo możliwe, że wiecie, że dzisiaj jest trzecia niedziela Adwentu, a to znaczy, że to jest niedziela specjalnej radości. Ona się tak nazywa w Kościele. To jest jeden z takich dni, mamy dwa takie dni w ciągu roku, dzisiaj właśnie w trzecią niedzielę Adwentu i w czwartą niedzielę Wielkiego Postu. Kiedy księża w Kościele, jeżeli oczywiście mają, to zakładają różowe ornaty. Tylko dwa takie dni są. Przyznam, że ja bardzo lubię te dni i zawsze, kiedy tylko mam taką możliwość, no teraz niestety takiej możliwości mieć nie będę, tego dzisiejszego dnia, ale bardzo lubię zakładać różowy ornat. Zawsze wyglądam w nim jak taka wielka landrynka i myślę, że to jest w ogóle bardzo zabawne, a o to dzisiaj chodzi, dlatego że to jest niedziela radości. To jest połowa Adwentu, druga taka niedziela jest w połowie Wielkiego Postu, gdzie Kościół jakby nas bardzo zaprasza zobaczmy pewną radość, usłyszmy o pewnej radości. I kochani, chciałbym, żebyśmy właśnie od tego wyszli, mimo że skupię się za chwileczkę na Ewangelii, to dzisiaj mamy takie zestawienie dwóch obrazów w czytaniach. Bardzo was zachęcam, żebyście zajrzeli również do poprzedzających Ewangelię czytań, szczególnie do pierwszego, do Izajasza. Dlatego, że dzisiaj u Izajasza mamy niezwykle radosny obraz, taki, że jak się to przeczyta tak naprawdę, na serio, to po prostu można oszalejć z radości. Po prostu pustynie wybuchające kwiatami, pustkowia, które są zarośnięte zielenią, różni ludzie, którzy doznawali jakiegoś cierpienia, niewidomi, chromi, biegają, skaczą i tak dalej. Są tam wymienione takie trzy krainy, Liban, Karmel i jeszcze jedna, nie pamiętam w tej chwili. To są trzy takie krainy, gdzie jest po prostu mnóstwo zieleni, mnóstwo bogactwa, najlepsze w ogóle krainy świata. Moi drodzy, Saron chyba, ta trzecia kraina. Bardzo warto poczytać to pierwsze czytanie, bo to jest taka zapowiedź tego, co Pan Bóg chce z nami zrobić. To jest taka zapowiedź tego, co się stanie, kiedy Pan Bóg przychodzi. A pamiętajcie, że my czekamy za dwa tygodnie na przyjście Pana. Oczywiście, to się już wszystko wydarzyło dwa tysiące lat temu, ale jakby uczymy się na nowo, przygotowujemy się, żeby jeszcze bardziej przyjąć Jego przyjście. I Kościół dzisiaj, w tej niedziele, kiedy czyta to pierwsze czytanie, tą Księgę Izajasza, to właśnie próbuje nam opisać, co się stanie z człowiekiem, który spotka Boga. Ale do tego wszystkiego mamy zestawioną Ewangelię, która, nie oszukujmy się, jest strasznie ponura. Straszliwie. Mamy dzisiaj w Ewangelii św. Jana Chrzciciela, który siedzi w więzieniu człowieka niezwykłej świętości, jak sam Pan Jezus w tej Ewangelii mówił, no, największy spośród narodzonych z niewiast. Czyli wielka postać, która robiła wielkie rzeczy, ten, który zapowiedział Pana Jezusa, siedzi w więzieniu. I kochani, to jest takie siedzenie w więzieniu, które w tej Ewangelii naprawdę skończy się źle i to wiemy, że skończy się źle. W tej Ewangelii jest to jakby taki dowód, taka zapowiedź. Możliwe, że już to kiedyś słyszeliście, mówiłem o tym gdzieś w jakiejś konferencji, a to jest w ogóle bardzo piękny szczegół. Nie na nim się dzisiaj skupię, ale to jest bardzo piękny szczegół. Jak zauważyliście, Jan wysyła swoich uczniów do Pana Jezusa, żeby zapytali Go, czy to naprawdę jest On. W sensie, Jan ma jakieś totalne zwątpienie, bo prawdopodobnie sobie myśli, no kurczę, jeżeli na tym ma polegać przyjście Mesjasza, że ja siedzę w więzieniu i że może tu zginie w ogóle, do końca życia będę tu siedział, no to co to trochę za Mesjasz? Że może... no Jan ma jakieś wątpliwości. No i wysyła uczniów, zapytajcie Go, czy to na pewno jesteś Ty. W sensie, czy ja się nie pomyliłem? Czy ja, jak mówiłem o to Baranek Boży, o Tobie, o moim kuzynie, to czy po prostu nie zrobiłem jakiejś gafy, bo może to ktoś inny? Jezus mu bardzo pięknie odpowiada. Cytuje Jezus w tej odpowiedzi Księgę proroka Izajasza, gdzie wymienia różne cechy, albo raczej różne rzeczy, które się wydarzą wtedy, kiedy przyjdzie Mesjasz. To jest tak zwane siedem znaków mesjańskich u proroka Izajasza. I łatwo zauważyć, że się ten tekst dokładnie poczyta i się znajdzie odpowiedni fragment u Izajasza, że Pan Jezus pominął jedną rzecz, kiedy mówi o tym, co się będzie działo, kiedy przyjdzie Mesjasz. Bo mówi tam o tych chorych, którzy będą uzdrawiani, utrędowatych, o niewidomych, o chromych itd. Natomiast jednym z znaków mesjańskich jest to, że więźniowie będą wypuszczeni na wolność. O tym Pan Jezus nie powiedział. Więc prawdopodobnie, kiedy uczniowie wrócili do Jana Chrzciciela i powiedzieli mu -"Słuchaj, kazał ci przekazać, że takie rzeczy się dzieją", dla Jana to było jasne, bo Jan znał doskonale Izajasza na pewno, więc ucieszył się prawdopodobnie, mówi -"Super, to znaczy, że to jest naprawdę Mesjasz". Tylko, że kiedy oni wymienili te sześć znaków mesjańskich, to bym zapytał -"A nie zapomnieliście o jakimś jednym?" A oni powiedzieli -"No nie, tylko tyle powiedział". Tu się musiał Jan bardzo zasmucić. Na tym się nie chce skupić, bo to jest jakby tylko coś, co pokazuje stan Jana w tym więzieniu. Jan, który wie, że nie wyjdzie z więzienia, że nie będzie uratowany, że zginie, może mieć tam nadzieję w tym więzieniu, że Pan Jezus do niego przyjdzie, po niego przyjdzie, do Szeolu, skoro jest Mesjaszem, to też pewnie wyprowadzi tych, którzy będą czekać w Szeolu, tam będzie też Jan. Kochani, to jest taki obraz, który, przypuszczam, większości z was znacznie bardziej pasuje niż ten pierwszy. Nie dlatego, że jesteśmy pesymistami, tylko nie oszukujmy się, nasze życie nie jest tak pełne radości, jak to pierwsze czytanie Izajaszowe. W naszym życiu nie ma nieustannie kwitnących pustyń, a przynajmniej nie zawsze, a zazwyczaj bardzo rzadko, nie ma biegających wszędzie uzdrowionych, nie ma wielkich krain, bogactwa płynących mlekiem i miodem, nie wiem... wszelką zielenią rosnących itd. Większość z nas, takie mam wrażenie, to są ludzie tacy jak Jan, którzy siedzą w więzieniu i wiedzą, że może z niego nie wyjdą, że jakoś Pan Bóg się nie rusza. I właśnie dlatego, moi drodzy, chciałbym, żebyście zwrócili przede wszystkim uwagę na ostatnie zdanie, które mówi Pan Jezus. Zdanie niesamowite, zdanie, które wprowadza zupełnie dla mnie nową jakość w ogóle w chrześcijaństwie, w sensie to, że Pan Jezus właśnie to powiedział, to pokazuje, jak bardzo On jest wyjątkowy, jak bardzo On jest inny od każdego innego Boga, którego można by sobie wymyślić. Oczywiście nie ma innych bogów, ale od każdego innego Boga, którego można by sobie wymyślić. Jezus mówi, że... No... Błogosławiony ten, kto we mnie nie zwątpi. Tam, mam wrażenie, trochę się tłumacz wystraszył, bo po grecku jest dużo ostrzej. Po grecku Pan Jezus tam mówi Błogosławiony, kto się mną nie zgorszy. Czyli Bóg stoi przed człowiekiem i mówi Wiem, że możesz się mną zgorszyć. Wiem, że jak popatrzysz na to, jakim jestem Bogiem, jak bardzo odbiegam od twoich wyobrażeń, jak bardzo odbiegam od tego, jakbyś chciał, żebym był, to wiem, że się możesz mną po prostu zgorszyć, możesz uznać, no że jestem do niczego, że jestem takim Bogiem trochę marnym. Czy wy w ogóle czaicie to, jaki Pan Bóg jest, w sensie, co On o sobie mówi? Bóg nie próbuje stanąć na takiej pozycji podziwiajcie mnie, jestem wielki. Przyznam szczerze, ja, jak zawsze czytam o Panu Jezusie, jak z Nim rozmawiam, jak się modlę, to zupełnie mi nie pasuje cały ten taki zestaw przymiotów Bożych, o których ja wiem, że one naprawdę są w Bogu, żeby to było jasne, ale jakoś mi zupełnie nie pasują do Niego te wszystkie wszechmoce, wszechpotęgi itd. Kochani, zobaczcie, na co my czekamy. Czekamy na Boże Narodzenie, czyli czekamy na to, że Bóg, Zbawiciel, Ten, który przyszedł uratować cały świat, urodził się jako niemowlę, czyli jako najbardziej bezbronna istota, jaka może być. Nie da się wyobrazić, że bardziej nic niemogącego zrobić kogoś, niż niemowlę. I słuchajcie, tak zaczyna Bóg zbawienia tego świata. Mało tego, przez trzydzieści lat to będzie totalna bezbronność, bo nic nie będzie robił. Nic. Nikogo nie będzie ratował, nie będzie czynił cudów, nie będzie nadzwyczajnych rzeczy. Naprawdę można się zgorszyć takim Bogiem. Zauważcie, bardzo często ludzie mówią, ci na przykład, którzy nie wierzą w Boga, ci, którzy zarzucają nam, nie wiem... fantazmagorie, czy jakieś bzdury, które sobie wymyślamy o Bogu, to mówią Gdyby ten Pan Bóg wasz był taki dobry itd., no to by przecież ustrzegł ten świat przed wojnami, przed chorobami, przed złem, przed katastrofami itd. Po prostu beznadziejny jest ten wasz Bóg. I co mówi Jezus? Nie zgorszcie się Mną. Jak na Mnie patrzycie, na to, kim jestem, na to, co robię, albo może na to, czego nie robię, to się Mną nie zgorszcie. Możliwe więc, że nie doświadczasz w swoim życiu cudów. Możliwe, że nie dzieje się to, co oczekujesz, że mogłoby się dziać. Możliwe, że Pan Bóg, którego widzisz, to nie jest Bóg, który sobie radzi ze sprawami tego świata, ze złem, z problemami, z chorobami, z cierpieniem, ze złem itd. Bóg staje przed nami dzisiaj i mówi Szczęśliwy, błogosławiony jest Ten, kto się nie zgorszy Mną. Kto się może nie zgorszyć z kimś takim? Tylko ktoś jeden. Tylko ten, kto kocha. Tylko wtedy, kiedy jest się z Nim w relacji miłości, w relacji prawdziwej bliskości, kiedy się Go naprawdę kocha, a nie traktuje jak osobę, jak instytucję, jak urząd, który ma załatwić różne sprawy, tylko wtedy można się takim Bogiem nie zgorszyć. Przyznam szczerze, że ja po prostu jestem zachwycony, kiedy czytam o takim Panu Jezusie, kiedy czytam o potędze, która w żaden sposób tej potęgi nie okazuje, która walczy tylko i wyłącznie miłością, łagodnością i cichością, która walczy tym, że oddaje życie, która walczy tym, że z pozoru wszystko przegrywa. To jest zupełnie inny Bóg, niż ten, którego oczekuje większość tego świata, dlatego że większość tego świata oczekuje mocy, potęgi, zwycięstwa, cudów, nadzwyczajności i bardzo jasnych dowodów. Na kogo czekasz? Bo jeżeli czekasz na kogoś takiego, kto ma przyjść za dwa tygodnie, to bardzo możliwe, że się zgorszysz. Bo jeżeli czekasz na kogoś, kto natychmiast rozwiąże wszystkie sprawy, kto sprawi, że całe zło natychmiast zniknie z tego świata, to się zgorszysz. Zgorszysz się tylko wtedy, jeśli jesteś obcym dla Boga, jeśli jesteś klientem, jeśli jesteś interesantem. Jeżeli się nie chcesz zgorszyć, to musisz z Nim wejść w relację przyjaźni i miłości, bo wtedy to zgorszenie przejdzie w zakochanie. Ja nie mogę, On jest tak cudowny, że ja Go za tą Jego cichość, łagodność i miłość i za tą Jego, przepraszam, że to powiem, nieporadność, absolutnie kocham, bo w tym właśnie jest największa siła, która wszystko potrafi zwyciężyć. Z pozoru się wydaje, że nic nie potrafi zwyciężyć, ale właśnie taka siła naprawdę potrafi wszystko zwyciężyć. Czy gorszysz się swoim Bogiem? Huuu... O Matko i Córko... No dobrze, kochani, tyle. Słuchajcie, tam jest to wesele, więc ja tam idę wbić na to wesele, bo jak znam życie, tam będzie darmowa wyżerka. No przecież księdza to jakoś wezmą, nie? żeby mu dać coś do jedzenia, więc będzie fajnie, a pewnie będzie jakieś super, latynoskie żarełko. Więc ja wbijam na wesele, w końcu dzisiaj niedziela radości, wy miejcie się najlepiej. Zapraszam was dzisiaj wieczorem, bo dzisiaj będzie wieczorem specjalny, cóż, wieczorem, zapraszam na YouTube'a. Dobra, tyle. W sensie widzimy się tam, kiedy się widzimy. Pozdrawiam serdecznie, miejcie najlepszy czas, najlepszy dzień, najlepszą niedzielę, najlepszy Adwent, najlepsze Boże Narodzenie, z Bogiem, paaa... Przesadziłem.