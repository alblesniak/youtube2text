 Dzień dobry, szczęść Boże, dobry wieczór, moi drodzy, bardzo serdecznie was witam w kolejnym naszym niedzielnym spotkaniu wyjątkowym, bo to dzisiaj pierwsza niedziela Wielkiego Postu, czyli rozpoczynamy kolejne zmagania postne. Kochani, posłuchajcie, jak zawsze, Ewangelii, którą Kościół czyta w Niedzielę Postu, zawsze czytamy tą samą, w sensie tą samą historię, tylko w wersji różnych ewangelistów, akurat w tym roku wypada nam święty Łukasz. Posłuchajcie. Pełen ducha świętego powrócił Jezus z nad Jordanu, a wiedziony był przez ducha na pustyni czterdzieści dni i był kuszony przez diabła. Nic przez owe dni nie jadł, a po ich upływie poczuł głód. Rzekł mu wtedy diabeł, Jeśli jesteś Synem Bożym, powiedz temu kamieniowi, żeby stał się chlebem. Odpowiedział mu Jezus. Napisane jest, nie samym chlebem żyje człowiek. Wówczas powiódł go diabeł w górę, pokazał mu w jednej chwili wszystkie królestwa świata i rzekł do niego, Tobie dam potęgę i wspaniałość tego wszystkiego, bo mnie są poddane i mogę je dać, komu zechcę. Jeśli więc upadniesz i oddasz mi pokłon, wszystko będzie twoje. Lecz Jezus mu odrzekł, napisane jest, Panu Bogu swemu będziesz oddawał pokłon i Jemu samemu będziesz służył. Zawiódł go też do Jerozolimy, postawił na szczycie narożnika świątyni i rzekł do niego, Jeśli jesteś Synem Bożym, rzuć się stąd w dół. Jest bowiem napisane, aniołom swoim da rozkaz co do ciebie, żeby cię strzegli i na rękach nosić cię będą, abyś przypadkiem nie uraził swej nogi o kamień. Lecz Jezus mu odparł. Powiedziano, nie będziesz wystawiał na próbę Pana, Boga swego. Gdy diabeł dopełnił całego kuszenia, odstąpił od niego do czasu. Moi drodzy, co roku rozpoczynamy Wielki Post właśnie od historii opowiadającej o Panu Jezusie, który wybiera się na pustynię na 40 dni, gdzie przygotowuje się jakby do swojej misji, którą ma właśnie rozpocząć, którą właśnie rozpoczyna, gdzie, jak też doskonale wiemy, jest kuszony przez diabła. Kochani, to jest bardzo ważna Ewangelia. Wiem, że można tak powiedzieć o każdej, nie? Ale bardzo ważna też w takim naszym przełożeniu na to, co mamy zrobić w Wielkim Poście. Kochani, zobaczcie, to jest początek misji Pana Jezusa. Pan Jezus ma właśnie ruszyć do działalności, która ma zakończyć się, taki jest plan Boży, ma zakończyć się zbawieniem całego świata. Zobaczcie, szatan w tych trzech pokusach, w tych trzech jakby propozycjach, mam wrażenie, próbuje Panu Jezusowi zaproponować, że tak powiem, pewien rodzaj zbawienia i pewien rodzaj misji, które mógłby podjąć. Trochę mam takie wrażenie, kiedy tę Ewangelię od lat już czytam, że szatan nie mówi Panu Jezusowi słuchaj, weź wracaj do Ojca, nic z tego nie wyjdzie, nie zbawisz świata, jakby... nie no, to się nie uda. Nie, tak szatan nie robi. Dlaczego? Bo wie, że nie namówi Pana Jezusa na powrót. Więc próbuje Panu Jezusowi poddać rozwiązanie, jak można by zbawić świat. Kochani, wiem, że te pokusy, które tam są podane, te propozycje szatana, można je odczytywać na oczywiście bardzo wiele sposobów. Ja chciałbym wam dzisiaj zaproponować jeden schemat, bo jakby przez te wszystkie trzy rzeczy przewija się pewien schemat. Mówię, tych schematów jest oczywiście więcej, ale ten jeden, myślę, na początek Wielkiego Opostu w tym roku może nam się bardzo przydać. Zobaczcie, na czym to polega. Co mu proponuje szatan? W sensie, jaką modyfikację szatan proponuje? Szatan mówi tak... W pierwszej pokusie widzi, że Pan Jezus jest głodny, tak? Od 40 dni nie jadł, nie pił, więc oczywiście pewnie pragnienie w Nim jest ogromne, chociaż po 40 dniach to już podobno trochę mija, że organizm się przyzwyczaja, nie? Ale jednak oczywiście bazuje na pewnym doświadczeniu głodu Pana Jezusa. I mówi... zobacz, jest tu mnóstwo kamieni, wystarczy, że powiesz jedno słowo, że jesteś Synem Bożym, możesz to zrobić, nie? Masz taką moc, powiesz jedno słowo i te kamienie zamienią się w chleb. Co to znaczy? Zaspokój swój głód. Czyli zaspokój swoje najbardziej podstawowe, życiowe jakby problemy, kłopoty, braki, niedostatki. Kochani, co to znaczy? To jest pewnego rodzaju propozycja, jak można by zbawić ten świat. Szatan mówi tak... Słuchaj, zobacz, na świecie jest tylu głodnych ludzi, ludzie mają różne podstawowe braki, mieszkaniowe, nie wiem... temperaturowe, w sensie... bo jest im zimno, bo nie mają domu mieszkaniowe, zarobkowe, spożywcze i tak dalej. Jezu... nakarm wszystkich. Przecież co dla ciebie za problem, żebyś powiedział niech każdy ma po prostu potąd jedzenia? Kochani, zobaczcie, często mamy takie pytania do Pana Boga, nie? Panie Boże, dlaczego jest tyle biedy na świecie? Czemu nam brakuje? Czemu jesteśmy głodni? Czemu nie mamy mieszkań? Czemu nie mamy wystarczająco dużo pieniędzy? i tak dalej. Zobaczcie, szatan proponuje Panu Jezusowi dosyć fajną, że tak powiem, wizję. Zaspokój wszystkie najbardziej potrzebne rzeczy w tym świecie. To jest pierwsza pokusa. Zaraz sobie to oczywiście wszystko, kochani, jeszcze ułożymy pewną całość. Druga pokusa. Zobaczcie, bierze Go gdzieś tam wysoko do góry, pokazuje Mu wszystkie królestwa ziemi, czyli wszystkie, że tak powiem, ustawodawstwa, wszystkie zarządzanie tym światem, mówi -"Słuchaj, to wszystko jest moje", zobaczcie w ogóle, jaki pyszny jest szatan, nie? On jest przekonany, że cała ziemia, wszystkie królestwa są jego, mówi -"Ja tutaj po prostu... to jest moja własność, ja tu robię, co chcę, po prostu oni żyją według moich rozporządzeń, to są moje królestwa". Mówi -"Chcesz? Dam ci je". Mówi -"Dam ci je, żeby wszystkie te królestwa były według twoich rozporządzeń". Kochani, co to znaczy? On mówi tak -"Wystarczy, Jezu, w końcu jesteś Synem Bożym, tak? jeżeli nim jesteś, że pstrykniesz palcami i wszyscy ludzie będą żyli według twoich zasad. Nie będzie nienawiści, nie będzie zabójstw, nie będzie zdrad, nie będzie krzywdzenia, nie będzie jakiegoś robienia drugiemu człowiekowi zła itd. Możesz zaprowadzić swoje królestwo, czyli twoje zasady, twoje panowanie, to, jak trzeba żyć, we wszystkich królestwach świata, kochani. No nie byłoby super? Gdyby cały świat żył według ustaw Pana Boga, gdyby nie było nienawiści, nie było podstępów, nie było kradzieży, nie było tego, co ludzie nawzajem sobie robią, bo wszystkie prawa by obowiązywały tak, jak Pan Bóg tego chciał. Szatan, kochani, roztacza przed Panem Jezusem przepiękną wizję. Mówi... słuchaj... możesz panować nad wszystkimi ludźmi. I to nie chodzi tylko o władzę, tylko możesz im naprawdę dać to, że będą żyli tak, jak ty im powiesz. Mówi... weź to zrób. Jezus mówi nie. Trzecia próba, zobaczcie. Bierze go na narożnik świątyni, mówi... rzuć się w dół, przecież wiadomo, że uchronią cię aniołowie Boży, nie? że przecież jak spadniesz w dół, to na pewno cię jakiś anioł pochwyci i nic ci się nie stanie. Co to jest, kochani, znowu za propozycja zbawienia? Panie Jezus, zrób na świecie tak, żeby ludziom się nie działa krzywda, żeby nie było chorób, żeby nie było śmierci, żeby nie było nieszczęść, żeby nie było różnego rodzaju katastrof, żeby nie było, nie wiem, naturalnych różnego rodzaju, nie wiem... załamań i tak dalej, i tak dalej. Czyli zrób, żeby to, co nazywamy nieszczęściem, że ktoś spada z wysoka, to żeby aniołowie każdego chwytali, żeby się nikomu nigdy nic nie stało, żeby nikt nigdy nie cierpiał w żaden możliwy sposób. Panie Jezu, przecież możesz to zrobić. Co za problem, żebyś to zrobił? I zobacz, czy Jezus znowu mówi, że nie. Kochani, szatan daje Panu Jezusowi naprawdę fenomenalną wizję tego, jak mógłby naprawić świat. Co nie? Kochani, do czego się sprowadza... jakby do czego się sprowadzają wszystkie te trzy dziedziny? One tak naprawdę oznaczają jedno. Napraw rzeczywistość tego świata. Czyli zrób, żeby ten świat był bez trudności, bez bolączek, bez grzechów, bez nieszczęść, bez chorób, bez głodu itd. Kochani, zobaczcie, Pan Jezus czegoś takiego nie zrobił. Tak, jak głód przed Nim był, tak był po Nim. Tak, jak nieszczęścia przed Nim były, tak są po Nim. Tak, jak choroby były przed Nim, chociaż trochę ludzi uzdrowił, ale uwaga, jeżeli Jego misją miałoby być uleczenie wszystkich z ich chorób, to poniósł samotną klęskę, nie? Pan Jezus może kilkadziesiąt, no może kilkaset ludzi uzdrowił, reszty nie. Uwaga, kochani, dlaczego o tym mówię? Moi drodzy, bardzo często nasze nawracanie się, które właśnie rozpoczynamy w Wielkim Poście, jest tak naprawdę spełnianiem, albo próbą spełnienia tych próśb szatana. Kochani, bo ja mam takie wrażenie, kiedy patrzę na wielu z nas, kiedy się nawracamy, kiedy próbujemy swoje życie pozmieniać, to my tak naprawdę próbujemy, że tak powiem, naprawić sobie swoje życie doczesne, nie? Czyli Panie Jezu, żeby nie było tych różnych trudności, żeby nie było grzechów w moim życiu, żeby te nieszczęścia się pokończyły i tak dalej. Kochani, może ktoś z was ma jakieś bardzo konkretne postanowienia, takie, nie wiem... wielkopostne już może macie, takie nie jakieś głupie, tylko takie mądre, na przykład, nie wiem... macie jakiś grzech i chcecie z niego wyjść. Mówicie... przecież to jest dobre, przecież to jest nawrócenie. Uwaga, ja mam takie proste pytanie. A dlaczego chcesz z tego grzechu wyjść? Jaki jest cel tego, żeby z niego wyjść? I nie mówcie mi w takim... kurczę... no bo chce się kiedyś zbawić. Oczywiście rozumiem ten cel. Ale tak życiowo, dlaczego jest ci ciężko z tym grzechem? Czy dlatego chcesz z niego zrezygnować, bo masz takie przekonanie kurde... ten grzech po prostu sprawia, że jestem słabo z Panem Jezusem i jakoś się od Niego oddalam? Czy też po prostu tak się źle czujesz z tym grzechem, że wreszcie miałbyś ochotę się poczuć lepiej, bo ten grzech cię dobija? Kochani, ja wiem, że to jest oczywiście trudno trochę oddzielić, nie? Ale kochani, my bardzo często sprawy duchowe, sprawy jakby Pana Boże, one są nam potrzebne do tego, żeby nam dać ulgę w życiu. Tak jak w tych pokusach było. W najbardziej podstawowych potrzebach. W tym, żeby było dobro, pokój i miłość na świecie, czyli żeby w mojej rodzinie było dobro, pokój i miłość itd. Czy też wreszcie może, żeby się po prostu jakoś ustrzec od nieszczęść, od katastrof itd. Kochani, ja kiedyś, jak się nawracałem z różnych rzeczy, to złapałem się na tym, że ja z części grzechów to chcę zrezygnować tak naprawdę z jednego powodu. Z tego, że po prostu ja się okropnie z nimi czuję. Uwaga, to nie jest dobry powód do tego, żeby z grzechu rezygnować. Kochani, jeżeli z tego powodu chcemy z grzechu zrezygnować, to mówimy zbaw mnie Jezu po prostu tak po ludzku. Czyli zbaw mnie tak, żeby mi było w miarę dobrze w życiu. Uwaga, kochani, najwyższą naszą motywacją z tego, żeby zrezygnować z jakiegoś zła, powinno być jedno. To zło mi przeszkadza w byciu z Bogiem. To zło mnie od Niego oddziela. Kochani, Jezus nam przyniósł nie naprawienie życia doczesnego, nie uwolnienie nas od nieszczęść, od trudności, katastrof itd. Nie to jest Jego celem. Nie. On nam przyniósł jedno. Siebie. Siebie. Bycie z Nim. Dał nam dostęp do siebie. Otworzył niebo, żebyśmy mieli dostęp do Boga. Kochani, ja wiem, że możliwe, że macie już tego dość, bo ja wam to tłukę do głów prawdopodobnie od początku mojej działalności, ale tak będzie do końca mojego życia. Kochani, bo trzeba wreszcie te religie, trzeba wreszcie to nasze nawracanie, wreszcie te nasze wielkie posty, wreszcie nasze postanowienia uwolnić od nas samych, czyli od tego, że my tak naprawdę w kółko ciągle kręcimy się wokół siebie. I tak naprawdę chcemy, żeby Pan Bóg nam po prostu poukładał i ponaprawiał życie. I wiem, że część z was oczywiście, którzy macie jakieś trudne doświadczenia, mówicie... no a dlaczego mam tego nie chcieć? Bo nie to jest najważniejszą rzeczą w życiu. Nie chodzi mi o to, że masz tego nie chcieć, tylko to nie może być twoją pierwszą rzeczą, którą chcesz. A kochani, większość z nas jest z Bogiem dlatego, żeby On nam zrobił właśnie te trzy rzeczy, o których mówi szatan. Mówi... nakarm ich, czyli zaspokój ich podstawowe potrzeby życiowe, zaprowadź twoje zasady w świecie, czyli żeby się wszyscy kochali, żeby nie było nienawiści i żeby w ogóle było dobrze i zrób, żeby nikomu się nigdy nic nie stało. I dla nas, kochani, gdybyśmy tych trzech rzeczy doświadczyli, byśmy mieli poczucie... o... to jest raj. Nie! To nie jest raj, bo bez Boga nie ma raju. Jeżeli twoim celem nie jest bliskość z Bogiem, to wszystkie te inne rzeczy na nic ci się nie przydadzą. Na nic. Absolutnie na nic. Kochani, chciałbym, żebyście dzisiaj zadali sobie takie pytanie. Co chcecie osiągnąć w tym Wielkim Poście? Bo nawet, jeżeli macie szczytne postanowienia, jest grzech, z którym walczycie i podejmujecie 40-dniową walkę z tym grzechem, to uwaga... celem jest to, żeby go po prostu nie mieć i żeby czuć się z nim lepiej i żeby mieć szansę na Królestwo Niebieskie, że kiedyś się zbawi. Jeżeli to jest twój cel, to psu na budę twoja walka z tym grzechem. Ale jeżeli rzeczywiście wszystkie twoje postanowienia, wszystkie twoje konkretne walki w konkretnych dziedzinach są po to, żeby się do Boga zbliżyć, żeby mieć dla Niego czas, żeby mieć dla Niego przestrzeń w sercu, żeby twoje serce nie było ociężałe w czymś innym, bo chcesz być z Bogiem, to to ma wtedy sens. Tylko to ma wtedy sens, kochani. Kochani, bardzo was proszę pomyślcie o tym. Ja wiem, że to jest może trudne, to jest może subtelne, o czym mówię, ale kochani, właśnie tak kusi szatan Pana Jezusa. On mu nie proponuje, kochani, rzeczy złych, zauważcie. On mu nie proponuje słuchaj, olej to wszystko, żyj se dobrze, nie? Nie, on mówi słuchaj, no daj im to, czego potrzebują. Kochani, a my właśnie tych rzeczy od Boga potrzebujemy. Tylko uwaga, on nie to chce nam właśnie dać. On chce nam dać siebie. Pytanie, czy my tego szukamy. Moi drodzy, to by było na tyle w tym naszym dzisiejszym spotkaniu, za które wam bardzo serdecznie dziękuję. Kochani, w budowaniu bliskości z Bogiem może wam się przydać książka, która już jakiś czas temu wyszła. Dodrukowaliśmy kolejny nakład, mam nadzieję, że on jeszcze jest, kiedy wy to oglądacie, czyli jak się modlić. Gdyby to się chciało, gdyby to się potrzebowało, proszę zajrzeć na stronę Langusty, do zakładki Jak się modlić. Tam się można w tą książkę zaopatrzyć. Może wam się przyda do Wielkiego Postu, do tego, żeby się nauczyć budować z Bogiem relacje. Kochani, tyle na dzisiaj. Ściskam was, pozdrawiam was, błogosławię i widzimy się oczywiście za tydzień. Z Bogiem, wszystkiego dobrego, pa pa...