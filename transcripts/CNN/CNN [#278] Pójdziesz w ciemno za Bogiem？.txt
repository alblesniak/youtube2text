 Dzień dobry, szczęść Boże, dobry wieczór Moi kochani, witam was bardzo serdecznie w naszym dzisiejszym spotkaniu z cyklu CNN, czyli Niedzielne Kazanko do Okienka. Mamy dzisiaj drugą niedzielę Wielkiego Postu. Jak to zazwyczaj, w drugą niedzielę postu czytamy o przemienieniu Pana Jezusa. Proszę posłuchajcie, dzisiejszej Ewangelii jest to z wersji świętego Łukasza. Tak jest tam napisane Jezus wziął ze sobą Piotra, Jana i Jakuba i wyszedł na górę, aby się modlić. Gdy się modlił, wygląd Jego twarzy się odmienił, a Jego odzienie stało się lśniąco białe. A oto dwóch mężów rozmawiało z Nim. Byli to Mojżesz i Eliasz. Ukazali się oni w chwale i mówili o Jego odejściu, którego miał dokonać, dopełnić w Jerozolim. Tymczasem Piotr i towarzysze snem byli zmorzeni. Gdy się odsknęli, ujrzeli Jego chwałę i obydwu mężów stojących przy Nim. Gdy oni się z Nim rozstawali, Piotr rzekł do Jezusa – Mistrzu, dobrze, że tu jesteśmy. Postawimy trzy namioty. Jeden dla Ciebie, jeden dla Mojżesza i jeden dla Eliasza. Nie wiedział bowiem, co mówi. Gdy jeszcze to mówił, pojawił się obłok i osłonił ich. Zlękli się, gdy weszli w obłok. A z obłoku odezwał się głos – To jest Syn mój, wybrany, Jego słuchajcie. W chwili, gdy odezwał się ten głos, okazało się, że Jezus jest sam. A oni zachowali milczenie i w owym czasie nikomu nic nie opowiedzieli o tym, co zobaczyli. Moi drodzy, chciałbym, żebyśmy dzisiaj przyżyli się pewnej ścieżce, która pojawia się w tym fragmencie Ewangelii, ale nie tylko, bo też bardzo mi zależy dzisiaj na pierwszym czytaniu. Mam nadzieję, że do niego zajrzycie. Tam jest opowieść o Abrahamie i o zawarciu przymierza Abrahama z Panem Bogiem. Kochani, najpierw parę szczegółów, a potem sobie to ułożymy w pewną całość. Kochani, ta Ewangelia zaczyna się od tego, że Pan Jezus bierze trzech swoich uczniów, jak mówi ta Ewangelia, wziął ze sobą, czyli to jest Jego inicjatywa, On im mówi, że ich zabierze i wychodzi z nimi na górę. Tutaj, kochani, jest wyrażenie u św. Łukasza, że wyszedł na górę, aby się modlić. Lubię to jeszcze, to jest chyba w Ewangelii Markowej, już nie pamiętam, czy Marka, czy Mateusza, chyba Markowej, gdzie jest napisane, że wziął tych trzech uczniów i zaprowadził ich osobno na górę. Zobaczcie, kochani, w tym wyrażeniu, ja wiem, że chodzi o to, że poszli razem, tak? na górę przemienienia, znaczy nie wiedzieli jeszcze, że to będzie przemienienie, ale w tym wyrażeniu jest takie coś, że to Jezus ma inicjatywę i Jezus ich zaprowadza gdzieś. Zobaczcie, to nie polega na pewnej współpracy, to nie polega na tym, że Pan Jezus mówi słuchajcie, mam taki pomysł, przedyskutujmy go, może coś zrobimy, tylko wziął ich i zaprowadził, po prostu. Kochani, wiem, że my, kiedy się koncentrujemy na tej Ewangelii, w sensie... kiedy myślimy o tej Ewangelii, to koncentrujemy się na tym przemienieniu, tylko zauważcie, że od podnóża góry do wierzchołka jest cała droga pod górę jeszcze. Oni nie wiedzieli, gdzie idą, po co idą. No... pewnie im powiedział może, że idą się modlić, ale w życiu by nie przypuszczali, że będzie chodziło o jakieś przemienienie. Kochani, zobaczcie, że bardzo duża część tej Ewangelii, tutaj tylko zdawkowo powiedziana, że poszli razem na górę, odbywa się w takiej drodze, gdzie są prowadzeni trochę nie wiadomo po co, albo raczej nawet nie spodziewają się po co i muszą po prostu zaufać Jezusowi, nie? że po prostu jakby pójdą z Nim w ciemno. Ja wiem, że Go pewnie kochali, ja wiem, że już Mu pewnie wtedy bardzo mocno ufali, nie wiem, czy już całkowicie, ale mimo wszystko, no wziął nagle tylko trzech, tak? Reszta została i mówi -"Chodźcie, ja was gdzieś zaprowadzę, coś wam pokażę." Kochani, jeżeli byliście kiedyś na górze Tabor, to jest naprawdę kawał góry. To nie jest tak, że to jest taka wycieczka na pięć minut, nie? Tam trzeba naprawdę iść kawałek pod tą górę. Oni musieli Mu zaufać. To jest, kochani, pierwszy szczegół. Drugi... Zobaczcie, pojawia się potem ten obłok, który nagle ich osłania i który sprawia, że nie mają znowu odpowiedzi, nie? Jak zobaczyli Pana Jezusa przemienionego, no to oczywiście Piotrek w ogóle postradał prawie że zmysły, zaczął o tych nemetach gadać i zanim Pan Jezus mu pozwolił rozwinąć tę swoją myśl o tych namiotach genialnych, to okrywa ich obłok, znikają ten Mojżesz i Eliasz i nagle Pan Jezus znajduje się sam, czyli jakby jest jakaś tajemnica zasłonięta czymś, a potem, kiedy się kończy, jakby nic się nie wyjaśniło. Nie wiadomo, dlaczego tam byli Mojżesz i Eliasz, nie wiadomo, o co chodziło z tym Panem Jezusem przemienionym, to było tylko przez chwilę, potem zniknęło. No właśnie, jakaś taka znowu niewiadoma, taki moment... nie do końca ogarniam, co się dzieje, nie do końca wiem i nikt mi nie tłumaczy, co się wydarza. Kochani, jeżeli zajrzycie jeszcze do pierwszego czytania, czyli do opowieści Abrahama, w sensie o przymierzu z Abrahamem, to zawsze mnie to fascynuje, ja w ogóle o tym kiedyś mówiłem w osobną konferencję, że to przymierze z Boga z Abrahamem dokonuje się w totalnych ciemnościach i w lęku, zauważcie. Że Pan Bóg to przymierze zawarł w nocy, Abraham długo czekał w nocy, tak aż się w końcu pospał tamtej nocy, zapadł w jakiś taki trwożliwy sen pośrodku martwych zwierząt, latające muchy, które on odpędzał. Zobaczcie, taki dosyć... taki wręcz piekielny obraz trochę, tak? Ciemność, muchy latające, martwe zwierzęta i nagle ten ogień, tak? przechodzący w środku i Pan Bóg go zaprasza, żeby poszedł do jakiejś ziemi, do której Abraham ma ogromne wątpliwości, czy to prawda, nie? Mówi... ale jakby... co mnie przekona, że mnie tam doprowadzisz? Jakby... mówi... nie rozumiem, mówi... nie widzę dokąd, a nawet jeżeli ci wierzę, że ty mnie tam gdzieś chcesz zaprowadzić, to jakby potwierdź mi to, że gdzieś ze mną pójdziesz, nie? albo gdzieś będziesz mnie prowadził. Kochani, on naprawdę przeszedł kawał świata, stać w swojej krainy, do ziemi obiecanej, jak się jeszcze okazało, tam po drodze było mnóstwo różnych trudności, nie? Kochani, dlaczego te wszystkie szczegóły wam opowiadam? Mam nadzieję, że już wam się klaruje taki obraz, że dla mnie dzisiaj, bo oczywiście komentowałem tę Ewangelię pewnie już 50 tysięcy razy w życiu, nie? ale dzisiaj mi się rzuciło w oczy taki moment takiego pójścia w ciemno za Bogiem. Apostołowie idą w ciemno na górę przemienienia, nie wiedząc, że tam będzie żadne przemienienie. Potem w ciemno wchodzą w ten obłok i nic im się do końca nie wyjaśnia. Abraham w ciemno musi zaufać Bogu, że Bóg go gdzieś doprowadzi i to jest dla niego bardzo zatrważające. Kochani, temat jest dzisiaj bardzo prosty dla mnie, wynikający z tego słowa. Temat, który stawia nam pytania i to są pytania, które każdy z nas sobie musi postawić. Kochani, czy jesteśmy gotowi pójść za Bogiem w ciemno? Czy jesteśmy gotowi w pewnych momentach życia, bo tak oczywiście nie jest ciągle, nie jest zawsze, ale zazwyczaj w takich kluczowych momentach życia, czy jesteśmy w ciemno pójść za Jego propozycją, za Jego wolą? Czasem, kochani, to, co Pan Bóg proponuje albo samo to, co się dzieje w życiu i Pan Bóg nie reaguje na nasze prośby, żeby było inaczej, jest właśnie czymś takim. Kochani, na przykład, kiedy dzieje ci się jakaś taka sytuacja, która ci się zupełnie nie podoba w twoim życiu, nie? Kochani, teraz jesteśmy w takiej sytuacji, tak? No... chyba nikomu się nie podoba to, co się dzieje. Znaczy... no nie no... jest rzeczywiście paru tam, którzy dokonali tej okrutnej agresji na Ukrainie, to im się to pewnie podoba. Ale ogromna większość świata, prawdopodobnie każdy z nas, kochani, no czuje, że to jest okropnie zła sytuacja, nie? I możemy takie pytania zadawać. Panie Jezu, po pierwsze, co się dzieje, po drugie, dlaczego? Czym to się skończy? Kochani, czytam takie komentarze, zazwyczaj pod różnymi filmami, one mnie wzruszają, ale też troszeczkę denerwują, tylko w takim dobrym sensie. Już wam tłumaczę. Kiedy ktoś na przykład pisze, że bardzo się boję, że Rosja, nie wiem... wejdzie do Polski, że będzie trzecia wojna światowa, że rozpocznie się jakiś konflikt, którego już nie ogarniemy i nie śpię po nocach, w ogóle ciągle o tym myślę. I kochani, z jednej strony oczywiście ja to absolutnie rozumiem i czuję ogromną taką czułość i troskę też, jeżeli ktoś tak ma. I mam ochotę przytulić i powiedzieć nie bój się, ale z drugiej strony... Halo! Z drugiej strony... Ej! Za Bogiem trzeba pójść czasami w ciemność. I to nie jest tak, że rozwiążemy, jak to będzie, że będziemy wiedzieć, dokąd nas doprowadzi historia, że będziemy wiedzieć, dokąd nas doprowadzą losy tego świata. Nie. Jego słuchajcie. Zobaczcie, w tym obłoku, w tym... Zobaczcie, w obłoku, nie w wyjaśnieniu sytuacji, tylko w tej ciemności, w tym, że ich okrył obłok. No nie wiem, czy byliście, kochani, może byliście w jakichś chmurach, nie? W sensie, jak leciały się samoloty na przykład, albo może byliście wysoko w górach, kiedy przychodzi chmura. Kochani, no nic nie widać. Jak jest gęsta chmura, to jest po prostu białe mleko, tak? Przed tobą. I w tym obłoku, zobaczcie, w tym, gdzie nic nie widać, rozlega się ten głos, Jego słuchajcie. To jest mój Syn Uniłowany, jeżeli was gdzieś prowadzi. Słuchajcie Go. Nie rozumiecie? Słuchajcie Go. Kochani, to nie jest żadne oczywiście wezwanie do tego, żebyśmy się starali naszego życia nie wziąć w ręce, żebyśmy się nie starali tego życia zrozumieć, żebyśmy nie podejmowali samodzielnych, odrębnych decyzji. Mam nadzieję, że rozumiecie, że to nie o tym. Ale jednocześnie, kochani, jest wiele takich sytuacji w życiu, na przykład tak, jak ta, która nam się teraz dzieje na świecie, gdzie tego nie ogarniemy po ludzku. Dlaczego Bóg na to pozwala? Czemu to się dzieje? Czemu to się nie kończy? No i Bóg się jak najszybciej skończy, nie? Jego słuchajcie i idźcie w ciemno pod tą górę, w tą noc z tymi krwawymi zwierzętami, w ten obłok, którego nie rozumiesz. Kochani, z tym Abrahamem mi się jeszcze przypomina. Zobaczcie, że Pan Bóg go potem tak prowadził, że potem zaproponował mu coś, to jest chyba jedna z najtrudniejszych scen w Biblii, nie? kiedy Pan Bóg proponuje, czy proponuje, nakazuje, chociaż my wiemy, że On tego oczywiście nie chciał, ale no tak to wyglądało ze strony Abrahama, że dostał zaproszenie do tego, żeby zamordował swojego własnego syna, nie? I oczywiście Pan Bóg nie miał nigdy w planach dopuszczenia do tego, żeby tak było, bo to jest pewnego rodzaju też taka opowieść no właśnie o tym, jak nasze życie się toczy, że stajesz przed takimi rzeczami, gdzie wydaje ci się, że Pan Bóg proponuje ci coś, co cię unieszczęśliwi, albo co będzie jakąś krzywdą, albo co jest po prostu jakimś totalnym nieszczęściem, nie? Natomiast, kochani, do tego o tym mówię, tam jest taki bardzo ładny zwrot, sobie zajrzałem sobie ostatnio do tego fragmentu Księgi Rodzaju i uderzyło mnie jedno słowo w polskim tłumaczeniu, akurat bardzo ładne polskie tłumaczenie tam jest, że pamiętacie, kiedy Abraham już chciał tego syna zabić, nie? kiedy uniósł rękę z nożem, to anioł pański tak zatrzymał mu tą rękę i powiedział Abrahamie, nie zabijaj twojego syna, to nie było wolą Boga, mówi tam jest baranek, tak? I napisane jest, że on, Abraham, obejrzawszy się poza siebie, ja rozumiem, że chodzi oczywiście o to, że gdzieś tam ten baranek pewnie był z tyłu czy z boku, nie? On poza siebie się obejrzał, ale zobaczcie to wyrażenie, obejrzawszy się poza siebie, oznacza wyszedł z tego, co widział, wyszedł z tego, co do tej pory było jego takim ciasnym patrzeniem, wyszedł z tego, o czym był przekonany, że na przykład Pan Bóg tego chce, albo że takie jest jego życie, albo że taka jest jego ścieżka i poza siebie spojrzał i zobaczył poza sobą ratunek. Kochani, to dlatego Pan Bóg nas czasem zaprasza do czegoś takiego, bo On wie, że jesteśmy tak skoncentrowani na naszych potrzebach, naszych prośbach, naszych wyobrażeniach o życiu, naszej, nie wiem... takiej pewności, że nasza ścieżka ma pójść właśnie tędy, albo tędy, że jakby zmusza nas wyjrzyć poza siebie, a to się może stać bardzo często tylko wtedy, kiedy... no właśnie, kiedy wejdziemy w jakąś ciemność, bo kiedy mamy jasność zazwyczaj, no to wiemy, co robić, w ogóle idziemy jak przecinaki, bo wiemy, o co chodzi, nie? A kiedy człowiek jest taki we mgle, to jest zmuszony do poszukania czegoś nowego. Kochani, taka mi się dzisiaj otwiera po prostu perspektywa, kiedy myślę o tych czytaniach. Bardzo mnie to poruszyło, że On ich wziął i zaprowadził. On był tym, który inicjuje, oni nie wiedzieli, dokąd idą. I zauważcie, kochani, w związku z tym, że Mu zaufali, w związku z tym, że poszli tam, gdzie ich zaprowadził, no to zobaczyli coś, czego świat nie widział. Zobaczyli przemienionego Pana Jezusa. Gdyby pytali, ale po co tam idziemy, a czy na pewno, a czy pod tą górę trzeba jeszcze długo, a może byśmy poszli gdzieś indziej, a na pewno masz, Panie Jezu, jakiś plan? Nie, po prostu poszli za Nim. I dzięki temu, że poszli, zobaczyli Go przemienionego. Kochani, jeżeli pójdziesz w ciemno, jeżeli pójdziesz w ciemno za Bogiem, zobaczysz przemienienie, tak, ta droga pod górę może być bardzo długa, to siedzenie w nocy w ciemności, tak jak Abraham, może być straszne. Ale na końcu jest przemienienie. Na końcu jest jasność. Tylko czy się ośmielimy pójść w ciemno za Bogiem? Moi drodzy, moi mili kochani, bardzo wam serdecznie dziękuję za to nasze kolejne spotkanie CNNowe, z którego się bardzo, bardzo cieszę. Mam nadzieję, że wam się na coś przyda. Przypomnę się tak jeszcze tylko książkę, jak się modlić. Ciągle jest dostępna, zrobiliśmy dodruk na stronie Langusta na Palmie, w zakładce jak się modlić. Według mnie naprawdę dobry instruktor tego, jak z Panem Bogiem budować relacje i jak Go słuchać. Czyli tak, jak o tym dzisiaj była mowa w tej Ewangelii. Jak się nauczyć Pana Boga słuchać, żeby Jego głos usłyszeć. Bardzo wam polecam. Ściskam, pozdrawiam, błogosławię i do zobaczenia już niedługo. Z Bogiem, papa...