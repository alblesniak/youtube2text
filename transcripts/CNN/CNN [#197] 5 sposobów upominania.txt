 Dzień dobry, szczęść Boże, dobry wieczór, moi kochani, bardzo serdecznie was witam w kolejną niedzielę, w naszym kolejnym spotkaniu z cyklu CNN, czyli jak co niedziela, kazanko do okienka. Posłuchajcie dzisiaj, proszę, fragmentu Ewangelii, który czytamy w liturgii. Jest to fragment z Ewangelii św. Mateusza. Jezus powiedział do swoich uczniów Gdy brat twój zgrzeszy przeciw tobie, idź i upomnij go w cztery oczy. Jeśli cię usłucha, pozyskasz swego brata. Jeśli zaś nie usłucha, weź z sobą jeszcze jednego albo dwóch, żeby na słowie dwóch albo trzech świadków oparła się cała sprawa. Jeśli tych nie usłucha, donieś kościołowi. A jeśli nawet kościoła nie usłucha, niech ci będzie jak poganin i celnik. Zaprawdę powiadam wam, wszystko, cokolwiek zwiążecie na ziemi, będzie związane w niebie, a co rozwiążecie na ziemi, będzie rozwiązane w niebie. Dalej, zaprawdę powiadam wam, jeśli dwóch z was na ziemi zgodnie o coś prosić będzie, to wszystko otrzymają od mojego Ojca, który jest w niebie, bo gdzie są dwa albo trzej zebrani w imię moje, tam jestem pośród nich. Moi kochani, najpierw taka jedna uwaga natury ogólnej, jak to mówią. Kiedy się Ewangelię czyta i kiedy się patrzy na różne fragmenty, które czytamy w Kościele, to mam wrażenie, że można zauważyć dwa rodzaje, jakby opowieści, pewnie jest więcej, ale dwa są, myślę, główne, rodzaje opowieści ewangelicznych. Jedne pokazują Pana Jezusa, powiedziałbym, Zbawiciela. Czyli Pana Jezusa, który ratuje, pociesza, uzdrawia, wskrzesza, wypędza złe duchy itd. Czyli takiego Pana Jezusa, który z ogromną mocą, z ogromną miłością, z ogromną swoją łaską i miłosierdziem dotyka słabości, grzechu, trudu, życia ludzi. Takie Ewangelie, myślę, są najbardziej poruszające. Takie Ewangelie, bo sami tego bardzo potrzebujemy, jakby wznoszą wręcz serce człowieka do tego, żeby Pana Jezusa spotkać. Ale oprócz tego jest też, kochani, jakby druga część ewangelicznych opowieści, których, można by powiedzieć, Pana Jezusa widzimy jako nauczyciela, jako wychowawcę. I te teksty są, myślę, nie to, że mniej ważne oczywiście, ale są pewnie trochę mniej poruszające, dlatego że one nas bardzo często wzywają do jakichś trudnych działań. Pan Jezus chce nas nawracać, chce nas prostować, chce nas uświęcać, chce nas uczyć tego, jak żyć po chrześcijańsku. I kochani, ta dzisiejsza Ewangelia, zresztą nie tylko Ewangelia, bo bardzo bym chciał, żebyście dzisiaj przeczytali wszystkie czytania, jak zawsze, to jest nic innego, jak szkoła. Szkoła Pana Jezusa, gdzie Pan Jezus naprawdę kształtuje serce. I kochani, tak sobie pomyślałem, że to jest tak naprawdę opis tego, w jaki sposób podchodzić do rozmowy, do bycia z ludźmi, którzy według naszego myślenia, nie wiem... grzeszą, którzy żyją w sposób niezgodny z tym, co Pan Jezus mówi, którzy żyją czasem wręcz jako wrogowie tego, co Pan Jezus mówi. Jak się zachowywać? Co robić? Pewnie można by, kochani, wprowadzić trochę jeszcze podziałów, bo mam wrażenie, że Ewangelia jest bardziej do tego, co jest między ludźmi w Kościele, czyli do upominania się nawzajem wśród wierzących. Pierwsze czytanie pewnie jest bardziej do wierzących i do niewierzących. Ale, kochani, wrzucę to wszystko do jednego worka. I chciałbym wam pokazać dzisiaj pięć sposobów, jakby pięć zasad, co robić. Jakby takich niektórych bardzo praktycznych, a innych też jakby pewnych zasad, którymi się trzeba kierować w sercu. I wydaje mi się, że jeżeli się będziemy tego uczyć, to będziemy po prostu mieli serce podobne do Pana Jezusa. Kochani, pierwsza rzecz, pierwsza zasada, która dotyczy Ewangelii i którą wszyscy znamy, bo każdy tę Ewangelię zna, ale mam wrażenie, że absolutnie jej w większości nie stosujemy. Czyli ten model trójstopniowego upominania. Kochani, Pan Jezus jest bardzo jednoznaczny. Pan Jezus mówi, że jeżeli chcesz upomnieć swojego brata coś jest nie tak w zachowaniu twojego brata i teraz, kochani, już nawet nie wnikam, czy to jest twój brat w sensie wierzący chrześcijanin, czy to jest coś zupełnie niewierzące, tylko uważasz, że ktoś robi coś złego, z Kościoła, czy nie z Kościoła i trzeba mu na to zwrócić uwagę. To Pan Jezus mówi bardzo kategorycznie pierwszą rzeczą, którą musisz zrobić, zawsze, On nie mówi tylko w niektórych wypadkach, tylko mówi nie. Kiedy chcesz brata upomnieć, musisz to najpierw zrobić w cztery oczy. Jeżeli nie zrobiłeś tego w cztery oczy, to nie mów o tym innym ludziom, to nie trąb o tym w mediach i tak dalej. Kochani, my chrześcijanie bardzo rzadko stosujemy te zasady. Bardzo rzadko. Na przykład, kochani, kiedy mnie ktoś chce upomnieć, ja nie mam nic przeciwko temu, że ktoś mnie chce na przykład upomnieć, ale niech on się ze mną spotka i niech się nikt nie tłumaczy, ale do ojca się nie da napisać. Uwaga! Upomnienie w cztery oczy, to nie jest napisanie do kogoś. Niech ktoś naprawdę podejmie wysiłek, skoro mu na mnie zależy, żeby się ze mną spotkać. Kochani, nie mówię tu o mnie, tylko o co mi chodzi. Jakiekolwiek upominanie drugiego, kiedy nie rozpoczyna się od tego, że siądziesz z nim twarzą w twarz, nie oczywiście po to, żeby mu nawrzucać, tylko po to, żeby się mu przyjrzeć. Zobaczcie, co mówi Pan Jezus? Że kiedy chcesz bratu powiedzieć coś trudnego, to usiądź z nim osobiście, w sensie tak, jakbyś chciał go poznać, tak, jakbyś chciał się dowiedzieć, co się u niego dzieje, kim on jest, dlaczego jest tak, a nie inaczej. Bardzo często o takich rzeczach można mówić tylko osobiście, w sensie tylko jeden na jeden. Nie da się o tym mówić publicznie. Kochani, Jezus mówi bardzo ważną zasadę, bardzo istotną, której niestety bardzo często nie stosujemy. I niech nas nie usprawiedliwia jakikolwiek argument no ale o tych rzeczach trzeba mówić publicznie. Tak, kochani, o pewnych rzeczach trzeba mówić publicznie, ale tylko wtedy, kiedy najpierw do danego człowieka poszedłeś oko w oko, ty i on. Kochani, ta zasada Pana Jezusa jest naprawdę bardzo jasna. On nie mówi i jeżeli to jest możliwe, to pogadaj z nim cztery oczy. Nie, mówi. Chcesz Brata upomnieć? Najpierw ty i on. Nie posłucha, nie trafi do niego, to weź jeszcze kogoś, kto może będzie mu to mógł lepiej wytłumaczyć. To nie chodzi o to, kochani, bo tak ty też możesz zrozumieć, tak? Idźcie we trzech, to będziecie mieli większą siłę. Nie. Tylko może, nie wiem, twoja relacja z nim nie jest za dobra i może on się na ciebie trochę gniewa, albo cokolwiek innego. Może weź kogoś, kto będzie potrafił do niego dotrzeć. Kogoś z jego bliskich, albo kogoś, kto jest dla niego autorytetem na przykład. Jak to nie pomoże, tak, wtedy to donieś Kościołowi, kochani, to chodzi o to, że możesz z tego zrobić sprawę publiczną wtedy. Uwaga! Ale tylko wtedy. I może wam się szczerze przyznać, że ja, kiedy słyszę na przykład jakieś różne złe opinie na mój temat, ale ktoś u mnie nie był, ktoś nie wykonał jakiegoś wysiłku, żeby ze mną się spotkać, to nie chcę powiedzieć, że tego w ogóle nie słucham, ale on nie stosuje tej zasady. Kochani, przepraszam, tak się rozgaduję, ale w sumie mamy czas. To jest pierwsza zasada. Pierwsza zasada. Trójstopniowy, jakby trójkrokowy sposób Pana Jezusa. Cztery oczy, potem z kimś, kto może pomóc bardziej, a dopiero potem niech sprawa będzie publiczna. Druga zasada. Kochani, ona jest z pierwszego czytania. Bardzo to jest piękne czytanie. Tak, mówi to pierwsze czytanie w ogóle bardzo ważną rzecz, że nie wolno ci obojętnie przechodzić, kiedy ktoś czyni jakieś zło. Czyli jest obowiązkiem Kościoła, jest obowiązkiem ludzi w Kościele reagować na zło. I nie może być tak, że nie możemy, a czy mamy nie mówić światu, mamy nie mówić ludziom i tak dalej, że coś złego się dzieje. Tak jak mówię, była już pierwsza zasada, czyli najpierw cztery oczy, ale nie możemy przechodzić obojętnie. Czyli Jezus mówi, w sensie mówi to pierwsze czytanie, no... Pan Jezus na pewno za tym stoi, że jeżeli wiesz, że twój brat robi coś złego i nie zwrócisz mu uwagi, to to jest na tobie. To znaczy, że nie pomogłeś mu. Ale uwaga, potem jest równie ważna zasada. Kiedy mu to już powiedziałeś, kiedy próbowałeś go upomnieć, kiedy próbowałeś go naprostować, a on tego nie przyjął, to to już nie wisi na tobie. I czemu to jest ważne? Bo zobaczcie, to nie ma czegoś takiego, że mówi ten tekst, masz go upominać i masz mu o tym przypominać i masz jęczeć, aż się nie nawróci. I dopóki się nie nawróci, to masz to robić. Nie. To Pismo mówi, zwróciłeś uwagę, próbowałeś mu to wytłumaczyć, nie posłuchał. I kochani, to nie chodzi oczywiście tylko o to, że mamy to robić tylko jeden raz. Tylko uwaga, nie chodzi też o to, że mamy to robić w kółko i w kółko i w kółko, aż się w końcu wszyscy nawrócą. Tu trzeba pewnej mądrości. Znaczy, często ktoś do mnie przychodzi, kto jest w jakiejś tam relacji rodzinnej, pyta ojca, czy ja mam ciągle temu mojemu bliskiemu to mówić. A on mówi, nie, jak będziesz mówił to ciągle, to on się zamknie na to. Tak, raz na jakiś czas trzeba do tego wrócić. Czasem trzeba postawić mu się jakąś tamę. Ale zobaczcie, co mówi ten tekst. Jak już upomniałeś, to już nie jest na tobie. To już nie jest na tobie, to ktoś wybrał, że nie chce tego słuchać. Kochani, trzecia zasada, to jest z drugiego czytania dzisiaj, bardzo w ogóle piękna rzecz. Zobaczcie, tam mówi w tym fragmencie, apostoł, że jedyne, co mamy być sobie winni, to miłość. I mówi tam, że są przykazania, tak? Nie zabijaj, nie kradnij, nie pożądaj i tak dalej. Mówi, to wszystko się wyraża w miłości. I mówi takie bardzo piękne zdanie. Miłość nie wyrządza zła bliźniemu. Tak sobie pomyślałem, kochani, że można trochę przewrotnie przeczytać ten fragment. Zadaj sobie pytanie, czy wszystkie te przykazania, czy ich nie robisz względem tego brata, którego chcesz upomnieć, czyli czy go w jakiś sposób nie zabijasz. Na przykład można, kochani, tak komuś uwagę zwrócić, że się w nim zabije wszelką nadzieję, wszelkiego ducha, wszelkie dobro, wszelkie światło, że się go tak obrzuci, możliwe, że prawdziwym złem, które on robi, że mu już nic nie zostanie. Czemu czegoś nie kradniesz tym upominaniem? Zobaczcie, mówi ten fragment, miłość nie wyrządza żadnego zła bliźniemu. Kochani, czasem, jak ja widzę, w jaki sposób Kościół upomina. Uwaga, nie mówię, że zawsze. Nie mówię, że każde upominanie Kościoła jest takie, nie. Ale czasem, kiedy widzę upominanie Kościoła, to ono jest wyrządzaniem zła temu komuś. Ono jest naprawdę odbieraniem mu godności itd. itd. Pomijam jakiekolwiek próby fizycznego ataku, który się czasem, niestety, dzieje, werbalnego ataku, psychicznego ataku. Miłość nie wyrządza żadnego zła człowiekowi. To jest kolejna zasada bardzo ważna. I dwie jeszcze na koniec. One są z Ewangelii. To może nie zasada, ale takie bardziej myśli, które powinny nam towarzyszyć. Mianowicie, po pierwsze, wspólna modlitwa. Wspólna modlitwa. Zobaczcie, mówi Pismo Święte akurat w tym fragmencie, niebezpieczny chyba to jest właśnie tu pokazane, mimo że są jakieś dwa różne zdania, to mówi, że jeżeli upominasz, to czy też razem na przykład ze wspólnotą Kościoła modlisz się za tych ludzi? I oczywiście, kochani, często to robimy, to jasne. Ale mam czasem wrażenie, że czasem nie. Że czasem za tych, którym zwracamy uwagę, to się wcale nie modlimy. Ewentualnie modlimy się tylko w ten sposób, że chcemy, żeby oni byli tacy, jacy my chcemy. I czasem to jest dobre, ale czasem niekoniecznie oni muszą być tacy, jacy my chcemy. Czyli czy modlimy się, czy wspólnie, nie tylko pojedynczo, ale wspólnie, zawierzamy tę osobę komuś. Kochani, to jest bardzo ważne. Jak masz kogoś, na przykład z kim masz trudność, powiesz to też komuś innemu i poproś go słuchaj, pomódl się za mną, za tego kogoś. Módl się razem ze mną za tą sprawę, bo ja nie umiem tam sobie poradzić. Razem się pomódlmy. I wreszcie, kochani, ostatnia rzecz. To jest też bardzo piękne. To zdanie, które znowu jest trochę z innego kontekstu, ale jest w tym fragmencie, gdzie Pan Jezus mówi co zwiążecie na ziemi, będzie związane w niebie, co rozwiążecie na ziemi, będzie rozwiązane w niebie. Wiem, że tu jest też mowa o władzy Kościoła, tak? Do wiązania małżeństw, do odpuszczenia grzechów i tak dalej, ale w takim kluczu właśnie tego upominania, to jest jeszcze jedno, że jeżeli jakby wiążesz się z tym człowiekiem, którego upominasz, w sensie wiążesz się miłością z nim, to ta miłość jest związana w niebie. Nie wiem, czy rozumiecie, o co mi chodzi. Że jeżeli kogoś tylko upominasz, ale nie masz ochoty, że tak powiem, ponieść żadnej straty czasu, pieniędzy, zaangażowania, miłości, może jakiegoś zranienia, które ten ktoś ci da, to jakby to nie będzie miało takiego znaczenia w niebie. Że jakby ma znaczenie w niebie, zapisane w niebie jest to, że się z kimś wiążesz. Kochani, kiedy my czasem upominamy ludzi, to mam wrażenie, nie chcemy mieć z nimi nic wspólnego. My chcemy tylko, żeby oni się zmienili, ale nie chcemy być ich braćmi. A jeżeli coś zwiążemy naprawdę, to jakby Bóg nasze serca też zwiąże. To jest w ogóle jakaś taka bardzo piękna tajemnica związania, które nie tylko chce upomnieć, ale jakby chce się związać z trudnością, z cierpieniem, ze słabością tego człowieka i nie boi się tego. Ważna rzecz. Kochani, wiem, że może tego dużo, ale spróbujcie sobie trochę to przemyśleć. Czy kiedy kogoś upominacie, to czy myślicie według tych kategorii, czy tak, jak uczy nas to Pismo Święte dzisiaj w tych czytaniach, czy to są wasze zasady? Bo myślę, że jeżeli nie są, to źle upominamy. Mało tego, możemy komuś wyrządzić krzywdę, mimo że chcemy dobrze, to możemy kogoś skrzywdzić. A nie byłoby. Nie byłoby dobrze, żeby tak było. Pomyślcie, proszę, o tym. Moi drodzy, moi mili, bardzo wam dziękuję za kolejne spotkanie, za kolejne niedzielne rozważanie słowa i zapraszam oczywiście za tydzień, jak zawsze. Bardzo was ściskam, bardzo was pozdrawiam, bardzo was błogosławię i do zobaczenia już niedługo. Z Bogiem, paaa...