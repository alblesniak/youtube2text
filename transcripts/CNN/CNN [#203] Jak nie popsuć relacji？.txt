 Dzień dobry, szczęść Boże, dobry wieczór. Moi drodzy, bardzo serdecznie was witam w kolejną niedzielę, w naszym kolejnym spotkaniu z cyklu CNN, czyli Słowo na Niedzielę, komentarze do niedzielnych czytań. Posłuchajcie poszła dzisiejszego fragmentu Ewangelii, jest to św. Mateusz, 22 rozdział, taką mamy dzisiaj opowieść. Faryzeusze odeszli i naradzali się, jakby podchwycić Jezusa w mowie. Posłali więc do Niego swych uczniów, razem ze zwolennikami Heroda, aby Mu powiedzieli. Nauczycielu, wiemy, że jesteś prawdomówny i drogi Bożej wprawdzie nauczasz. Na nikim Ci też nie zależy, bo nie oglądasz się na osobę ludzką. Powiedz nam więc, jak Ci się zdaje, czy wolno płacić podatek Cezarowi, czy nie? Jezus przejrzał ich przewrotność i rzekł. Czemu wystawiacie mnie na próbę, obłudnicy? Pokażcie mi monetę podatkową. Przynieśli Mu denara. On ich zapytał. Czyj jest ten obraz i napis? Odpowiedzieli. Cezara. Wówczas rzekł do nich. Oddajcie więc Cezarowi to, co należy do Cezara, a Bogu to, co należy do Boga. Moi kochani, bardzo słynna Ewangelia z tym takim bardzo słynnym zdaniem Pana Jezusa co boskie Bogu, co cesarskie Cezarowi. Nie na tym chciałbym się dzisiaj skupić. Kochani, wielokrotnie już tę Ewangelię komentowałem, również w tym kluczu, jeżeli ktoś potrzebuje komentarza, proszę sobie poszukać kazania sprzed trzech lat, bo prawdopodobnie to było dokładnie trzy lata temu w tym cyklu naszym CNN. Chciałbym na czymś innym się skupić, bo rzuciło mi się w oczy coś jeszcze innego. Otóż, kochani, pomijając zupełnie kwestię tego podatku, kwestię tej rozmowy z Panem Jezusem, to można też w tej Ewangelii spojrzeć po prostu na tych, którzy przychodzą z tym pytaniem, na faryzeuszów. I kiedy patrzę na nich, kiedy patrzę, w jaki sposób opisuje ich św. Mateusz, jakby... ich sposób postępowania, myślenia, ich sposób bycia z Jezusem, to mam wrażenie, że jest to jeden z najlepszych antypodręczników do budowania relacji. W takim sensie, to jest podręcznik, jak zniszczyć relację. To jest podręcznik, który pokazuje pewne zachowania, pewne postawy, które sprawiają, że relacja się nie może zbudować, że ona będzie nieprawdziwa. I w ogóle chciałbym wam pokazać kilka punktów, które tutaj pokazuje św. Mateusz w ich zachowaniu, w ich myśleniu, w ich postawach, żebyście się sobie przyjrzeli, czy w waszych relacjach, pewnie nie ma wszystkich, to jest jasne, ale przypuszczam, że w niektórych relacjach jakieś wątki się pojawiają. Kochani, takie wątki niszczą relację. Takie wątki, takie postępowania, takie myśli, taki sposób bycia z kimś niszczy prawdę relacji. Jeżeli tu na przykład chodzi o małżeństwo albo jakieś naprawdę takie najważniejsze relacje, to może po prostu całkowicie zniszczyć tę rzeczywistość. Dlatego bardzo warto się jej wystrzegać. Pierwsza rzecz, zobaczcie. Kiedy chcą porozmawiać z Panem Jezusem, to nie robią tego sami, mimo że wcześniej z Nim rozmawiali, nie robią tego sami, tylko wysyłają pośredników. W sensie... wysyłają swoich uczniów razem ze zwolennikami Heroda, aby Mu powiedzieli. Pan Jezus w ogóle, myślę, że tak powiem, potraktował ich łagodnie, że w ogóle rozmawiał przez tych pośredników. Mógł powiedzieć jeżeli macie pytania, to proszę, przyjdźcie sami. Ale On wie, bo On wcześniej z nimi gadał. Jak poczytacie wcześniej ten cały rozdział, 22, On tam dużo z nimi rozmawiał, więc jakby był w tym kontakcie, tylko oni w pewnym momencie zrezygnowali, dlatego że są... dojdziemy też. Ale ten moment wysyłania pośredników, kochani, nie da się budować relacji bez bezpośredniości. I to może mieć bardzo wiele znaczeń, to, co teraz mówię. Kochani, jeżeli jakieś relacje budujemy tylko i wyłącznie na odległość, oczywiście może być taki czas, że inaczej się nie da, ale to może być tylko taki czas, nie może tak być ciągle, to nic z tego nie będzie. Jeżeli budujemy relacje za pośrednictwem różnych tylko i wyłącznie środków komunikacji, tak? Trochę tak, kochani, jak nasza relacja. Kiedy nasza jest budowana tylko i wyłącznie przez Internet, to jasne, że mamy jakąś relację, ale nie oszukujmy się, kochani, tak naprawdę nie mamy. Tak naprawdę się po prostu znamy, ja wam jakoś mogę pomagać i tyle, jakby, możemy zrobić. Gdyby miała być między nami jakaś relacja, to mogę ją zbudować tylko z tymi, z którymi się spotkam osobiście, z którymi będę rzeczywiście w jakiejś relacji osobistej. Nie da się relacji budować przez pośredników. Ale co też to znaczy, kochani? Bo to może też przybierać takie dużo gorsze jakby formy. Zobaczmy na przykład w momentach, nie wiem, jakichś kłótni, w momentach jakichś takich rozstań, rozchodzeń się ludzi. Często się wykorzystuje osoby trzecie, nie? To jest na przykład najgorsze w małżeństwach, które się na przykład rozpada, gdzie małżonkowie się kłócą i na przykład wykorzystują dzieci do tego, żeby były pośrednikami, nie? Powiedz ojcu to i to, że ja to powiedziałem. Nigdy czegoś takiego nie róbcie. Raz, że krzywdzicie siebie, bo bezpośrednio ze sobą nie rozmawiacie, a dwa, że też krzywdzicie dzieci, albo na przykład, nie wiem, za pośrednictwem mamy itd. I jasne, znowu, kochani, można powiedzieć, no jest taki wyjątek, tak? Że po prostu potrzebujemy jakiegoś pośrednika, bo nie potrafimy się dogadać i potrzebujemy kogoś trzeciego, kto razem z nami pogada. Ale to jest zupełnie coś innego. To nie jest wtedy wysługiwanie się kimś i robienie z niego ofiary tak naprawdę, tylko wtedy to jest realna pomoc. Ale, kochani, nigdy nie zrzucajmy odpowiedzialności na kogoś innego, że no właśnie, że ja sam tego nie zrobię, to zrobi ktoś inny. Mówiąc krótko, bez bezpośredniości, bez takiej intymności spotkania twarzą w twarz nie ma możliwości, kochani, relacji. Druga rzecz. Naradzali się. No można by sobie pomyśleć, no naradzać się to jest w ogóle dobra rzecz, tak? No namyślali się, podejmowali jakieś decyzje, szukali rozwiązania itd. W ogóle drugie słowo naradzać się to jest tak, jak chyba to kiedyś mówił ksiądz Piotr Pawlukiewicz, że tak jak się mówi na przykład, nie wiem... napełnić coś, to chodzi o to, że to do końca napełniasz tym, czym się da. Napoić kogoś, najeść się, to na tam nie jest takie, że do końca się wypełniam. Oni się próbują wypełnić radą do końca, jaką się tylko da. Tylko zobaczcie, robią to tylko we własnym gronie. Gadają z Panem Jezusem, czyli z kimś, kto mówi o Bożych sprawach. Zobaczcie, nie ma czegoś takiego, że poszli się pomodlić, długo to rozważali, medytowali, czytali Boże Słowo, szukali w Nim rozwiązania i w ten sposób potem odkryli, co mają Mu powiedzieć. Nie. Naradzali się. O co tu chodzi, kochani? Tu chodzi o słuchanie tylko i wyłącznie człowieka. Kochani, ile razy ja widziałem relacje rozwalone przez to, że jest jakiś konflikt między mężem i żoną i żona gada z koleżankami, tak? I te koleżanki nie wiedzą wszystkiego o tym związku, ale oczywiście mają dobre rady. I kochani, nie chodzi mi o to, że mamy żadnego człowieka nie słuchać. Nie chodzi mi o to, że nie możemy do kogoś pójść po radę. To jest jasne. Ale, kochani, po pierwsze, musimy być bardzo ostrożni w tym, jakimi radami się napełniamy, bo niestety ogromna ilość rad ludzkich jest do niczego. A po drugie, nie możemy zatrzymywać się tylko na radach ludzkich. Kochani, jak tak po ludzku czasem spojrzę na niektóre małżeństwa, na niektóre relacje ludzi, którzy do mnie przychodzą, tak po ludzku se myślę... to nie ma szans. Po prostu ci ludzie są tak różni, są tak od siebie oddaleni, są tak poróżnieni, zrobili sobie takie różne trudne rzeczy, to nie ma szans. Ale kiedy się modlę, to potem bardzo często mi przychodzi, że Pan Bóg mi mówi ale Adaś, no może po ludzku to niemożliwe, ale ja mogę. Ja ich połączyłem, ja ich kiedyś złączyłem miłością, ja to mogę odnowić. Tak, po ludzku, jeżeli sami to będą próbowali zrobić, to się nie uda. To się po prostu nie uda i to prawda. Tylko rada jeszcze jest taka, że jeszcze jestem ja. Zobaczcie, oni się po prostu naradzali sami. Kochani, nigdy nie polegajcie tylko na radzie ludzkiej. Nigdy, nigdy... To znaczy również, kochani, nie polegajcie na swoim własnym przekonaniu, na tej radzie, którą wy macie w sobie. Tutaj zabrakło tego, że poszli się pomodlić faryzeusze. Skoro byli tacy wierzący, a byli, to czemu Pana Boga nie pytali, co On o tym wszystkim sądzi? Czemu nie szukali odpowiedzi przede wszystkim w Bożym Słowie? Może by ją tam znaleźli. Trzecia, kochani, rzecz. To jest jakby w dwóch fragmentach, to jest takie połączone. Zobaczcie, że oni naradzali się, żeby podchwycić Jezusa, czyli w ogóle mają złą intencję, nie? żeby podchwycić Jezusa. Potem Mu mówią takie fałszywe komplementy, nie? Takie, że jakby są bardzo nieszczerzy, spróbują Go coś wkręcić. Nauczycielu, wiemy, że ty nie bierzesz pod uwagę opinii ludzkich, że ty jesteś mądry. No w ogóle obrzydliwe to jest, co oni mówią, nie? I Pan Jezus to w ogóle kwituje, że przejrzał ich przewrotność. Kochani, co to znaczy? Tu chodzi o po prostu zwykłą nieszczerość. Kochani, jeżeli w jakiejś relacji nie ma szczerości, nie ma prawdy, jeżeli myślisz, że jak coś, nie wiem, ukryjesz, to coś ugrasz, kochani, prawda zawsze wyjdzie na jaw. Relacje budowane bez prawdy, bez szczerości, bez takiej, jak to nazwać... no nie chcę powiedzieć naiwności, takiej niewinności, o przepraszam, słowo mi się pomyliło, takiej niewinności w tym, że nie gram, w tym, że nie próbuję drugiego czego wykorzystać. Kochani, każdą relację, gdzie próbujecie coś ugrać, gdzie próbujecie kogoś wykorzystać, gdzie próbujecie kogoś wkręcić, gdzie próbujecie, oczywiście nawet dla dobrych celów, nie? żeby coś tam zyskać, nawet dla was coś zyskać, nie? Dobra, no oszukam tę moją żonę, bo dzięki temu to coś będzie między nami lepiej. Tylko wiecie, co się potem stanie, bo to się zawsze dzieje. Potem to, w czym została oszukana, wychodzi i potem jest dwadzieścia razy gorzej, niż było. Kochani, na żadnej nieszczerości, na żadnej grze nic nie ugracie, nie zrobicie żadnej relacji. Relacja musi być prawdziwa, prostolinijna, szczera, musi być niewinna, musi być jasna, klarowna, bez udawania, bez grania. Ja każdy czasem słyszę te różne takie porady, tak? Szczególnie w internetach, tak? Jak tam kogoś uwieść, co zrobić, żeby kogoś oczarować. Co to ma niby dać? Nie, kochani, tylko prawdziwe spotkanie dwojga ludzi może zbudować miłość. Jakiekolwiek granie donikąd nie doprowadzi. No i kochani, wreszcie trzecia rzecz. Od niej się ta Ewangelia zaczyna, ale to jest tak naprawdę jakby wszystko mówiące. Faryzeusze odeszli. No to chyba nie trzeba dużo tłumaczyć. Kochani, smutne jest to, że oni wcześniej z Panem Jezusem dużo rozmawiali. Naprawdę w tym rozdziale, wcześniej, jak poczytacie, jest wiele rozmów Pana Jezusa, On im próbuje różne rzeczy wytłumaczyć, są w jakiejś relacji. Ale w pewnym momencie odeszli. Czyli w pewnym momencie zrezygnowali. Kochani, jeżeli z jakiejś relacji rezygnujecie, no to się po prostu nie da je zbudować, nie? To jest podstawowa bolączka, zawsze jak przychodzi do mnie mąż albo żona, w takim momencie, nie wiem... żona ode mnie odeszła, mąż z rozwodu i tak dalej. I pytam się, gdzie jest ta druga strona? No nie chce przyjść. To jest dokładnie to. Kochani, bez próby samo się nie odmieni. Bez tego, że spróbujesz dać szansę, nawet jeżeli jesteś poobrażany, jak ci faryzeusze, masz dość Jezusa, ja nie mówię, że słusznie to robili oczywiście, ale przekładam to na relacje takie nasze, tak? Wydaje ci się, nie, ten drugi człowiek jest nieprawdziwy, nie jest zakłamany, nic z niego nie będzie. To jeżeli sobie odejdziesz, no to nic już z tego nie będzie. Relacja domaga się nieustannego próbowania, nieustannego dawania jakiejś szansy, w tym sensie, że spróbujmy coś naprawić. Wiem, że niektórzy powiecie no ale ile można? Siedemdziesiąt siedem razy. Tak mówi Pan Jezus. A oni po prostu odeszli. I tu się skończyła relacja. Oczywiście, zobaczcie, że Pan Jezus właśnie dlatego, że odeszli, myślę, dlatego On odpowiedział przez tych pośredników nawet, mimo że normalnie by tego nie robił, tylko zobaczył, że oni są zrezygnowani, więc miał nadzieję, może przez to jeszcze jakoś, może jakoś wrócą, ale oni odeszli. Kochani, przemyślcie to. Czy w waszych relacjach różnych, mówię różnych, rodzinnych, przyjacielskich, małżeńskich, czy nie ma gdzieś takich wątków? Bo te wątki naprawdę niszczą, kochani, niszczą prawdę relacji, niszczą możliwość relacji, niszczą miłość w relacji. Wiem, że nie mamy ich tak wszystkich, bardzo rzadko my się świadomie, nie wiem, próbujemy kogoś uszukać, coś wkręcić itd. Ale zobaczcie, robimy to jednak. Czasem nawet trochę nieświadomie, ale próbując siebie bronić, próbując jakiejś swojej pozycji ubronić, swojej wartości się doszukać, robimy takie rzeczy. One, kochani, niszczą relacje. No i to się kończy tym, że potem któraś strona odchodzi. Nie róbmy tego. Nauczmy się z tej Ewangelii, jak nie psuć relacji. Moi drodzy, moi kochani, bardzo serdecznie wam dziękuję za to nasze kolejne spotkanie, za kolejny CNN. Mam nadzieję, że oczywiście widzimy się za tydzień w kolejnym CNN. Kochani, tak wam już zdradzę tylko, że już za parę tygodni ukaże się pierwszy tom tych moich kazań niedzielnych na rok B, czyli na cały następny rok, na rok 2021. Wydawnictwo W Drodze wydaje, wyda wszystkie tomy, wyda wszystkie te lata, czyli będziecie mieli przede wszystkim kazania niedzielne na każdą niedzielę dostępne w formie książkowej. Mam nadzieję, że wam to będzie odpowiadało i że będziecie chcieli sobie w ten sposób jakoś tam też pomagać w niedzielę. Więc już niedługo, za parę tygodni CNN wyjdą jako książka. Z tego się w ogóle bardzo cieszę. Kochani, ściskam, pozdrawiam, błogosławię i do zobaczenia za tydzień. Z Bogiem, paaa... Napisy stworzone przez społeczność Amara.org