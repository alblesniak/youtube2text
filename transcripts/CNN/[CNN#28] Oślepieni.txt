 Dzień dobry, szczęść Boże, dobry wieczór. Moi drodzy, witajcie bardzo serdecznie w kolejną, czwartą już, niedzielę Wielkiego Postu, w kolejnym kazaniu do okienka, czyli CNN. Serdecznie zapraszam najpierw do Ewangelii, która dzisiaj będzie znowu bardzo długa, więc proszę, posłuchajcie. Z Ewangelii św. Jana Jezus przechodząc ujrzał pewnego człowieka, niewidomego od urodzenia. Jego uczniowie zadali Mu pytanie Rabbi, kto zgrzeszył, że się urodził niewidomy? On czy jego rodzice? Jezus odpowiedział Ani on nie zgrzeszył, ani rodzice jego, ale stało się tak, aby się na nim objawiły sprawy Boże. Trzeba nam pełnić dzieła Tego, który mnie posłał, dopóki jest dzień. Nadchodzi noc, kiedy nikt nie będzie mógł działać. Jak długo jestem na świecie, jestem światłością świata. To powiedziawszy, splunął na ziemię, uczynił błoto ze śliny i nałożył je na oczy niewidomego i rzekł do niego Idź, obmyj się w sadzawce siloem, co się tłumaczy posłany. On więc odszedł, obmył się i wrócił, widząc. A sąsiedzi, ci, którzy przedtem widywali go jako żebraka, mówili Czyż to nie jest ten, który siedzi i żebrze? Jedni twierdzili Tak, to jest ten, a inni przeczyli Nie, jest tylko do tamtego podobny. On zaś mówił To ja jestem. Mówili więc do niego Jakżeż oczy ci się otworzyły? On odpowiedział Człowiek zwany Jezusem uczynił błoto, pomazał moje oczy i rzekł do mnie Idź do sadzawki siloem i obmyj się. Poszedłem więc, obmyłem się i przejrzałem. Rzekli do niego A gdzież on jest? Odrzekł Nie wiem. Zaprowadzili więc tego człowieka, niedawno jeszcze niewidomego, do faryzeuszów. A tego dnia, w którym Jezus uczynił błoto i otworzył mu oczy, był szabat. I znów faryzeusze pytali go o to, w jaki sposób przejrzał. Powiedział do nich Położył mi błoto na oczy, obmyłem się i widzę. Niektórzy więc spośród faryzeuszów rzekli Człowiek ten nie jest od Boga, bo nie zachowuje szabatu. Inni powiedzieli Ale w jaki sposób człowiek grzeszny może czynić takie znaki? I powstał wśród nich rozłam. Ponownie więc zwrócili się do niewidomego A ty co o nim mówisz, jako że otworzył ci oczy? Odpowiedział To prorok. Żydzi jednak nie uwierzyli, że był niewidomy i że przejrzał, aż przywołali rodziców tego, który przejrzał i wypytywali ich mówiąc Czy waszym synem jest ten, o którym twierdzicie, że się niewidomy urodził? W jaki sposób? Teraz widzi. Rodzice zaś jego tak odpowiedzieli Wiemy, że to jest nasz syn i że się urodził niewidomy. Nie wiemy, jak to się stało, że teraz widzi. Nie wiemy także, kto mu otworzył oczy. Zapytajcie jego samego, ma swoje lata i będzie mówił sam za siebie. Tak powiedzieli jego rodzice, gdyż bali się Żydów. Żydzi bowiem już postanowili, że gdy ktoś uzna Jezusa za Mesjasza, zostanie wyłączony z synagogi. Oto dlaczego powiedzieli jego rodzice, ma swoje lata, jego samego zapytajcie. Znowu więc przywołali tego człowieka, który był niewidomy i rzekli do niego Oddaj chwałę Bogu. My wiemy, że człowiek ten jest grzesznikiem. Na to odpowiedział. Czy on jest grzesznikiem? Tego nie wiem. Jedno wiem. Byłem niewidomy, a teraz widzę. Rzekli więc do niego Cóż ci uczynił? W jaki sposób otworzył ci oczy? Odpowiedział im. Już wam powiedziałem, a wy nie słuchaliście. Po co znowu chcecie słuchać? Czy i wy chcecie zostać jego uczniami? Wówczas go obrzucili obelgami i rzekli To ty jesteś jego uczniem, a my jesteśmy uczniami Mojżesza. My wiemy, że Bóg przemówił do Mojżesza. Co do Niego zaś, to nie wiemy, skąd On pochodzi. Na to odpowiedział i mów człowiek. W tym wszystkim dziwne jest to, że wy nie wiecie, skąd pochodzi, a mnie otworzył oczy. Wiemy, że Bóg nie wysłuchuje grzeszników, ale wysłuchuje każdego, kto jest czcicielem Boga i pełni Jego wolę. Od wieków nie słyszano, aby ktoś otworzył oczy niewidomemu od urodzenia. Gdyby ten człowiek nie był od Boga, nie mógłby nic uczynić. Rzekli mu w odpowiedzi Cały urodziłeś się w grzechach, a nas pouczasz? I wyrzucili go precz. Jezus usłyszał, że wyrzucili go precz i spotkawszy go, rzekł do niego Czy ty wierzysz w Syna Człowieczego? On odpowiedział A któż to jest, Panie, abym w Niego uwierzył? Rzekł do Niego Jezus Jest Nim Ten, którego widzisz i który mówi do ciebie. On zaś odpowiedział Wierzę, Panie. I oddał Mu pokłon. A Jezus rzekł Przyszedłem na ten świat, aby przeprowadzić sąd, żeby ci, którzy nie widzą, przejrzeli, a ci, którzy widzą, stali się niewidomymi. Usłyszeli to niektórzy faryzeusze, którzy z Nim byli i rzekli do Niego Czyż my jesteśmy niewidomi? Jezus powiedział do nich Gdybyście byli niewidomi, nie mielibyście grzechu, ale ponieważ, mówicie, widzimy, grzech wasz trwa nadal. Moi drodzy, mamy to szczęście w tym roku w Wielkim Poście, że mamy rok A, czyli czytamy takie te wielkie perykopy janowe. Ja wiem, że te Ewangelie są bardzo długie, ale to, myślę, w ogóle nie szkodzi. Im więcej Ewangelii, tym lepiej. Te wielkie teksty, które czytamy w niedzielę, w tym roku w Wielkim Poście, to były takie teksty, które Kościół zawsze wykorzystywał w takim przygotowaniu katechumenów do chrztu. Zresztą do dzisiaj to robi. Czyli to były takie teksty, Ewangelia o Samarytance sprzed tygodnia, ta dzisiejsza, następna, która będzie, to były teksty, które miały opowiadać ludziom, którzy chcą być z Panem Jezusem, którzy chcą się ochrzcić, jakby o różnych rzeczach, które mogą im pomóc. Czyli co to znaczy uwierzyć, o tym sobie mówiliśmy tydzień temu, co nam przeszkadza w wierze i tak dalej. I dzisiaj, kochani, jest jakby kolejny etap czegoś takiego. I zobaczcie, od jakiego obrazu dzisiaj zaczyna się ta opowieść, jakby w jaki sposób ona mogła pomóc ludziom, którzy chcieli się zbliżyć do Pana Jezusa. Mogłoby się wydawać, że to jest taka opowieść po prostu o uzdrowieniu, o przywróceniu wzroku jakiemuś tam człowiekowi niewidomemu od urodzenia. Tylko zobaczcie, że święty Jan, tak jak to zazwyczaj On, tak to wszystko opisuje, żeby to wyglądało na trochę coś więcej. Zobaczcie, jakie są takie proste symbole i gesty przy tym uzdrowieniu tego człowieka. Jezus ma kogoś, kto nie widzi od urodzenia i żeby mu przywrócić wzrok, Jezus spluwa na ziemię, robi błoto z tej ziemi i daje mu to na oczy. Nie wiem, czy wam się to z czymś kojarzy, bo powinno wam się kojarzyć. To jest takie bardzo subtelne i bardzo piękne, ale bardzo jednoznaczne jakby odesłanie do Księgi Rodzaju. Zobaczcie, znowu jest błoto, z którego Pan Bóg lepi kogoś i to lepi go zupełnie na nowo. To jest bardzo ciekawe, że to jest człowiek niewidomy od urodzenia. Czyli nie chodzi o to, że kiedyś widział, potem w jakiś sposób oślepł i Pan Jezus mu przywrócił coś, co on już miał, tylko ten człowiek nie miał tego od początku życia. Czyli mamy kogoś, kto jakby nigdy jeszcze nie był w rzeczywistości widzenia i Jezus go lepi tym błotem na nowo. Czyli to miał być taki obraz, dlatego to Ewangelię wykorzystywano jakby w przygotowywaniu katechumenów do chrztu, to miało im pokazywać Jesteście właśnie takimi ludźmi. Jakby nie tak, że wam zrobimy coś, co kiedyś znaliście i wam to trochę odnowimy, tylko Bóg da wam dostęp przez ten chrzest do czegoś zupełnie nowego, do czegoś, czego jeszcze nigdy nie doświadczyliście. I jest to też ubrany taki ładny symbol, że ten niewidomy był żebrakiem, który codziennie żebrał o to, żeby jakoś żyć. Czyli próbowano pogadać, zobaczcie, jesteście żebrakami o życie, jesteście żebrakami prawdy, jesteście żebrakami sensu, szukacie szczęścia i ten chrzest da wam coś, czego nigdy jeszcze nie zaznaliście, co jeszcze nigdy nie było waszym udziałem. Kochani, to jest bardzo piękna opowieść, bo ona nie mówi tylko o katechumenach, tylko ona mówi o tym, co chce Pan Jezus zrobić z każdym z nas w Wielkim Poście. Mówi... ja nie tylko chcę was trochę odnowić, chcę wam przywrócić coś, co kiedyś mieliście, tylko chcę wam naprawdę za każdym razem, kiedy was spotykam, dać wam zupełnie nową łaskę, nową rzeczywistość. Chcę wam po prostu dać błoto na oczy i chcę was na nowo stworzyć. I kochani, zauważcie w tej Ewangelii, oprócz tego człowieka i Pana Jezusa, jest cała chmara innych ludzi, jest cała chmara różnych, że tak powiem, widzów i towarzyszów tego wydarzenia. I chciałbym, żebyśmy się dzisiaj przyjrzeli właśnie im, nie Panu Jezusowi i temu człowiekowi, o tym, mam wrażenie, mówiłem już bardzo wiele kazań, więc trzeba zawsze szukać czegoś nowego, żeby inaczej na Ewangelię spojrzeć. I popatrzyłem sobie dzisiaj na tę całą otoczkę, czyli na wszystkich ludzi dookoła tego wydarzenia. I moi drodzy, znalazłem tam cztery punkty, tak to jakoś nam się układa w tym Wielkim Poście, że wam ciągle podaję jakieś punkty, cztery punkty, cztery rzeczy, które sprawiają, że nam jest trudno znowu przyjąć tą łaskę, o których mówi Pan Jezus. To będzie trochę taka kontynuacja tego, co wam mówiłem tydzień temu, kiedy wam pokazywałem, co nam przeszkadza wierzyć. Dzisiaj będzie trochę jakby rozwinięcie tego, będzie kilka kolejnych punktów. Czemu to jest w ogóle takie ważne? Zauważcie, ta Ewangelia kończy się tym, że Jezus mówi są tacy, którzy widzą i powinni przestać widzieć i Ja to chcę zrobić w nich i są tacy, którzy nigdy nie widzieli i Ja chcę im przywrócić wzrok. Co to znaczy? Jezus mówi, jest taka postawa, takiego widzenia Pana Boga, świata, wiary itd. takiego rozumienia, która po prostu jest ślepotą. Mimo, że człowiekowi wydaje się, że widzi, mimo, że wydaje mu się, że rozumie, to tak naprawdę zamyka mu drogę do tego, żeby zrozumieć. To jest zresztą znowu takie odniesienie do Księgi Rodzaju. Nie wiem, czy pamiętacie, człowiek, kiedy zgrzeszył, to napisane, że otworzyły mu się oczy. Co to znaczy? Że de facto oślepł. My po grzechu zaczęliśmy źle widzieć, ale Pismo Święte nazywa to otworzeniem oczu, czyli zaczęliśmy widzieć w niedobry sposób. Ktoś nas oszukał i dał nam fałszywe widzenie. Ktoś... oczywiście szatan. Do tego właśnie odnosi się Jezus. Jezus mówi, można tak patrzeć, można być tak jakby zwiedzionym przez złego, że się widzi i dlatego się nie widzi. Dlatego Jezus mówi, są tacy, którzy widzą i muszą przestać widzieć tak, jak widzą. I chciałem wam dzisiaj podać cztery sposoby, cztery sposoby patrzenia, które sprawiają, że tak naprawdę nie widzimy. I to nam zamyka drogę do Pana Boga. Oczywiście obiecam wam teraz, że będzie krótko, będzie na pewno długo, ale będę się starał, żeby nie było strasznie długo. Cztery punkty widzenia. Pierwszy. Zauważcie, wszystko zaczyna się od tego, że uczniowie Pana Jezusa, kiedy widzą tego niewidomego, to pytają od razu, kto zgrzeszył? On czy jego rodzice? Mówiąc krótko, jaki oni mają sposób patrzenia? No, to były dosyć fajne chłopaki, te uczniowie Pana Jezusa, ale, jak się okazuje, nie za wiele rozumieli. Oni mają od razu taki sposób patrzenia, że jeżeli jest jakieś zło, jeżeli jest jakieś nieszczęście, jeżeli są jakieś choroby, to to musi być wina tego kogoś i, mówiąc krótko, Pan Bóg mu za karę to dał. Takie mają patrzenie, mówią Skoro jest niewidomy, to znaczy, że to jest albo skutek jego grzechów, czyli to jest po prostu kara za jego grzechy. Jak się okazało, że jest niewidomy od urodzenia, to sobie pewnie pomyśleli no... on nie mógł zgrzeszyć, no to pewnie zgrzeszyli jego rodzice. I kochani, to jest bardzo powszechny, nie tylko w Starym Testamencie, sposób myślenia. Rzeczywiście było tak w Starym Testamencie bardzo często, że myślano, skoro jest jakieś zło i choroba, to jest na pewno kara Boża za coś. Kochani, my tak do dzisiaj myślimy. Bardzo wielu ludzi myśli, że różnego rodzaju złe rzeczy, które się dzieją na świecie, są wyrazem kary Bożej. Kochani, żeby nie było wątpliwości, Pan Jezus natychmiast to rozwiewa. Mówi, ani On nie zgrzeszył, ani Jego rodzice nie zgrzeszyli. Mówi, nie ma takiej logiki u Boga. Mówi, to się stało, żeby się na Nim objawiły dzieła Boże. Czyli co mówi Jezus? Ta sytuacja będzie powodem, w której się objawi Boża chwała w tym człowieku. Mówiąc krótko, kochani, jaki jest pierwszy fałszywy sposób widzenia? A no... jest taki, że posądzasz Boga o to, że Bóg mógłby komukolwiek wyrządzić jakieś zło. Kochani, to jest pierwsza rzecz, która bardzo wielu ludziom przeszkadza spotkać Pana Boga. Dlatego, że traktują Go jako może nie do końca i niecałkowicie, ale jednak prowodyra jakiegoś zła na świecie, że to On jest sprawcą jakiejś nieszczęści, chociażby nawet nie bezpośrednio, ale w ten sposób, że karze za grzechy. Jezus mówi nie. Mówi, jedyny sposób patrzenia na Boga jest taki, że Bóg w każdej rzeczywistości, w każdym wydarzeniu, we wszystkim, co się dzieje, chce objawić swoje działanie. Jezus nie mówi, On dał temu człowiekowi ślepotę po to, żeby mu objawić swoje działanie, nie. Tego też nie mówi. Tylko mówi, w każdej sytuacji człowieka mamy doszukiwać się za chwileczkę Bożego działania. I kochani, to jest pierwsza rzecz, z którą bardzo warto przemyśleć. Czy przypadkiem nie posądzasz Boga o jakieś zło, o to, że jest przeciwko tobie, a nawet jeżeli jest nie przeciwko tobie, to posługuje się złymi rzeczami, żeby coś dobrego zrobić? Jezus mówi, nie, to tak nie działa. Mówi, chrześcijańskie patrzenie, patrzenie moich uczniów powinno być takie, że wszędzie się spodziewają, za chwileczkę objawi się chwała Boża. Czyli nie oskarżają, tylko szukają wszędzie Bożego działania. To jest pierwsze, ślepe widzenie, czyli widzenie, które do nikąd nie prowadzi. Drugie, zauważcie, jak tylko tego człowieka przyprowadzą do faryzeuszów, oni natychmiast, jak to faryzeusze, przyczepią się do jednego faktu. Dlaczego go Jezus uzdrowił w Szabat? Czyli zanim w ogóle zacznie się rozmowa, jak to się stało, że to jest takie cudowne, że ktoś nie widział, a teraz widzi, że jest niesamowita rzecz, wielka łaszka i tak dalej, nie, to zanim będzie w ogóle o czymkolwiek rozmowa, jest od razu a prawa przestrzegał, czy nie przestrzegał? Kochani, o tym wam już mówiłem tysiąc razy, więc o tym nie będę dzisiaj długo mówił. Jest całe moje kazanie z CNN, właśnie o tym, co to znaczy, że wypełniać prawo, to wcale nie jest równa się przestrzegać przepisów prawa. To są dwie zupełnie inne rzeczy. Otóż, kochani, ogromną przeszkodą w byciu z Bogiem może być przyczepienie się do prawa, również Bożego, dlatego że samo, że tak powiem, patrzenie na Pana Boga, na życie, na nasze postępowanie i tak dalej, przez pryzmat prawa, nie daje ci jeszcze dostępu do prawdy o rzeczywistości. Mówię... nie będę o tym mówił, bo jest o tym kazanie, na końcu pewnie będzie jakiś link, jak ktoś tego nie słuchał. Co to znaczy, jaka jest różnica między przestrzeganiem przykazań, a wypełnianiem przykazań? Takie przyczepienie się do prawa, takich katolików jest mnóstwo, którzy zwracają uwagę tylko i wyłącznie na przepisy prawo i to w nich widzą wyraz Bożej prawdy. To jest coś, co w tej Ewangelii jest pokazane bardzo jasno jako zamykające drogę do rzeczywistego spotkania z Panem Jezusem. Trzecia rzecz, moi drodzy. W tamtej rozmowie z tymi Żydami, nie wiem, czy zauważyliście, jak takie echo, w kółko i w kółko, powraca pytanie, a jak On ci to zrobił? Ten człowiek opowiada to raz, opowiada to drugi raz, potem wołajemy Jego rodziców, pytają ich, potem Go znowu spotykają i tak dalej. Wszystko się kończy już w ogóle z takim zniecierpliwionym, kiedy oni Go po raz któryś pytają ale jak to się stało? On mówi Już wam to mówiłem tyle razy, czemu mnie ciągle o to pytacie? Kochani, o co w tym chodzi? To jest taka postawa takiej chęci widzenia, która nie do końca widzi, a chce widzieć. Już mówię jakby o co mi chodzi. Jest mnóstwo takich ludzi, i to szczególnie ludzi niewierzących, takich, którzy w ten sposób nie mogą się do wiary jakby zbliżyć, którzy bardzo koniecznie chcą, żeby im wszystko udokumentować, udowodnić i uargumentować. Kochani, to jest standard, że pod nie wiem... jedną, drugą, wszystkich filmów na Languście zawsze się pojawia ktoś, kto się deklaruje jako ateista i w ogóle, pełen szacunek i bardzo się cieszę, że takie osoby przychodzą na mój kanał i to oglądają. W ogóle to jest ogromna radość dla mnie. Tylko zawsze się pojawia Udowodnijcie mi, że Bóg jest. Nie możecie mi tego udowodnić i tak dalej. Ja oczywiście, kochani, nie jestem żadnym zwolennikiem takiego myślenia wierzyć ślepo i nie pytać o zrozumienie. Broń Boże! Tylko istnieje taka chęć udowodnienia, taka chęć uargumentowania, taka chęć, że tak powiem, totalnego zdefiniowania wszystkiego w Panu Bogu, która nie ma końca. Która nawet, jeżeli komuś podasz serię argumentów, one będą zawsze niewystarczające i tam zawsze na końcu się pojawi No ale przecież to do końca nie udowadnia i tak dalej. Kochani, to jest dokładnie ta postawa tych ludzi z tej Ewangelii. Ale jak on ci to zrobił? Ale jak to się stało? Ale opowiedz jeszcze raz. Ale powiedz. I zobaczcie, jak ten człowiek mówi. On mówi Ja nie wiem. On mówi Wiem tylko tyle, że nie widziałem, a widzę. Nie wiem, jak on to zrobił, nie wiem, kim on jest. No musi być kimś niezwykłym, bo niemożliwe, żeby Bóg kogoś słuchał, kto będzie jakimś po prostu szarlatanem. On mówi Ja nie wiem. Nie potrafię tego do końca zrozumieć, ale po prostu to mi się dzieje. I kochani, to jest strasznie ważne. W sensie, uwierzyć można i do tego dojdziemy w ogóle na samym końcu, przez spotkanie i doświadczenie działania Jezusa, a nie przez argumenty. I to nie znaczy, że argumenty są nieważne. Są bardzo ważne. To nie znaczy, że rozumienie prawd wiary jest nieważne. Jest bardzo ważne. Ale może być taka chęć rozumienia, która po prostu zaślepia na wszystko, bo ona ciągle ma niedosyt zrozumienia. Czwarta rzecz. W sensie, czwarte widzenie, które jakby bardzo przeszkadza, bo raczej, Bóg, czwarta postawa. Są tam też Jego rodzice wśród tych ludzi. Zobaczcie, kiedy ich pytają, o co to chodzi, oni mówią, że no to rzeczywiście jest nasz syn. Nie widział od urodzenia, no teraz widzi. Ale mówią, nie wiemy, kto mu to zrobił, nie wiemy jak i tak dalej. I potem św. Jan tam podaje, dlaczego tak powiedzieli. Powiedzieli tak, bo się bali. Dlatego, że wiedzieli, że Żydzi już postanowili, że kto tam będzie uczniem Jezusa, to go wywalą z synagogi, więc oni, żeby sobie nie robić takich kłopotów społecznych, kłopotów religijnych, wycofali się. No co prawda widzimy, co się stało, ale nie wiemy, skąd to jest i tak dalej. Kochani, co to jest za jakby czwarta taka postawa, czwarte widzenie świata, samego siebie, które przeszkadza bardzo w byciu z Panem Bogiem? To jest takie coś, że człowiek mówi tak Zasadniczo cała ta wiara wydaje mi się w ogóle sensowna i w sumie ten chyba w to wszystko uwierzył. I w ogóle chodzę do kościoła i to jest w ogóle tam całkiem fajne, ale jak tak się przecież zaangażuję, to tak całkiem, tak zacznę żyć i mówić tylko o tym Panu Bogu i On się stanie treścią mojego życia, no to właśnie, no to stanę się takim społecznym dziwakiem, wyrzutkiem, odrzutkiem, będą na mnie patrzeć jak na świra, na pewno mnie od razu tam włożą do kategorii średniowiecza, moherów albo kogoś innego i tak dalej, i tak dalej. Czyli jest taka presja społeczna, taka presja też samych siebie, postrzegania samych siebie, która mimo, że widzimy, że to wszystko się dzieje i to ma jakiś sens i w ogóle chcielibyśmy nawet pewnie dalej pójść, to się boimy, bo to nas będzie za dużo kosztowało, bo się boimy, że się ośmieszymy. To jest coś, co Ewangelia pokazuje, to jest ogromna jakby przeszkoda, która sprawia, że nie można do Pana Jezusa się zbliżyć. Jak się do Niego można zbliżyć? Kochani, ten człowiek jest najlepszym przykładem tego. Ten człowiek, zauważcie, nie ma w sobie tych wszystkich wcześniejszych założeń. Nie patrzy na przepisy, nie patrzy na to, czy to jest według jego schematu myślenia Pan Bóg coś robi, Pan Bóg czegoś nie robi. Nie patrzy, jak to będzie na Niego działało publicznie, czy Go wyrzucam, czy Go nie wyrzucam. On na te wszystkie rzeczy nie patrzy, tylko staje przed Jezusem, kiedy zostaje uzdrowiony i kiedy Jezus go pyta -"Słuchaj, czy ty wierzysz w Sona Człowieczego?" On mówi -"A kto to jest?" On mówi -"To ja jestem". Zobaczcie, w takim spotkaniu twarzą w twarz. A on mówi -"No przecież ty mi zrobiłeś tak niezwykłe rzeczy." -"No to wierzę. Co mam nie wierzyć?" On ma w sobie pewną ogromną taką prostolinijność i taką jasność. Doświadczył po prostu działania Bożego i nie próbował Go uargumentować, nie próbował Go przepisami prawa zrozumieć, nie próbował Go społecznie ogarnąć, nie próbował Go w jakikolwiek inny sposób teologicznie zrozumieć, tylko sobie powiedział -"No skoro, Boże, we mnie działasz, no to działaj. To ja w ciebie wierzę, to ja z tobą będę." Kochani, to jest to. To jest takie serce, które po prostu mówi -"Boże, pragnę doświadczyć twojej łaski." Ja wiem, kochani, że bardzo wielu z nas oczywiście marzy o tym, tylko tego nie doświadcza. Dlaczego też tak jest? O tym wam mówiłem też tydzień temu. Co może sprawiać, że to nam przeszkadza? Ale, kochani, pomyślcie, czy nie macie tych wszystkich też dzisiejszych przeszków w takim myśleniu o Panu Bogu? Bo to, co jest potrzebne, myślę, do spotkania z Nim, to taka postawa tego człowieka, czyli żebraka, który od początku życia nie widzi, który mówi -"Ja to w ogóle nie mam pojęcia, o co w tym wszystkim chodzi, nie potrafię tego zrozumieć, ale pragnę." On żebrał. On był żebrakiem, zauważcie, czyli codziennie wychodził, codziennie wychodził do Boga i żebrał -"Daj mi doświadczyć, przyjdź z łaską, przyjdź i spotkaj mnie." I, kochani, to nie chodzi o to, że mamy prosić o jakiś tam cud, bo czegoś potrzebujemy, nie. Nie o to mi chodzi. Chodzi mi o doświadczenie spotkania z Jezusem. To jest jedyna rzecz tak naprawdę, o którą powinniśmy prosić. Jezu, pozwól mi doświadczyć Ciebie i nie doświadczyć tego, że będę, że się zadziały cuda w moim życiu, będziesz chciał, to niech się dzieje, nie będziesz chciał, to niech się nie dzieje. To nie o to chodzi. Tylko chcecie spotkać, chcecie zobaczyć, chcecie doświadczyć, chce nie poczuć, bo tu nie chodzi o czucia, tylko chce mieć po prostu doświadczenie spotkania z Tobą. I kiedy ono się dzieje, to on ma takie bardzo piękne serce, ma taką bardzo piękną łatwość tego serca, gdzie jakby odrzuca te wszystkie inne fałszywe wpatrzenia i mówi -"Tak, skoro tak działasz, to ja w ciebie wierzę". Czyli taka pewna prostota, taka jasność, taka klarowność i otwartość. I to jest, kochani, jakby droga do spotkania z Jezusem. Na podstawie tej Ewangelii uczono katachumenów, jak mają spotkać Jezusa, a raczej co mają robić, żeby Go spotkać. Zostańcie żebrakami. Nie próbujcie tego wszystkiego zrozumieć tymi wszystkimi sposobami, o których jest mowa w tych postaciach dzisiejszych tej Ewangelii. Tylko zostańcie w tym Wielkim Poście żebrakami, którzy nie mają i błagają -"Daj mi spotkać siebie, chcecie doświadczyć". Na takie żebranie Jezus odpowiada. Wcześniej czy później, czasem trzeba poczekać bardzo krótko, sekundę, czasem trochę dłużej, nie wiem dlaczego, czasem jest tak, czasem jest inaczej, ale na takie żebranie Jezus zawsze odpowiada. No dobrze, moi drodzy, to tyle. Przepraszam wam dzisiaj trochę znowu za dźwięk, ale nie wiem, co się dzieje. Zawsze, jak nagrywam to CNN, to mam jakieś problemy techniczne. Nie chcę tutaj prowadzić żadnych spiskowych teorii dziejów na temat działania złego, nie o to mi chodzi, tylko po prostu wyłączył mi się dzisiaj w trakcie nagrywanie dźwięku osobno, więc musi być dźwięk z kamery. Przepraszam, bo on nie jest za doskonały, ale mam nadzieję, że to wam nie przeszkadzało. To tyle na dzisiaj. Kochani, widzimy się za tydzień w kolejnym CNN. Tymczasem was serdecznie pozdrawiam, że wam najlepszej niedzieli. Miejcie się dobrze, z Bogiem. Pa!