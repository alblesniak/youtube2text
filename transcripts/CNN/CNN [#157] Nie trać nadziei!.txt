 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN, czyli Kazanko do okienka. Mamy dzisiaj trzecią niedzielę Adwentu, zapraszam na dzisiejsze kazanie. Jak zawsze na początku posłuchajcie Ewangelii, którą dzisiaj czytamy. Z Ewangelii św. Mateusza Gdy Janus słyszał w więzieniu o czynach Chrystusa, posłał swoich uczniów z zapytaniem czy ty jesteś tym, który ma przyjść, czy też innego mamy oczekiwać? Jezus im odpowiedział Idźcie i oznajmijcie Janowi to, co słyszycie i na co patrzycie. Niewidomi wzroku odzyskują, chromi chodzą, trędowaci zostają oczyszczeni, głusi słyszą, umarli z martwych wstają, ubogim głosi się Ewangelię. A błogosławiony jest ten, kto we mnie nie zwątpi. Gdy oni odchodzili, Jezus zaczął mówić do tłumów o Janie. Co wyszliście obejrzeć na pustyni? Trzcinę kołyszącą się na wietrze? Ale co wyszliście zobaczyć? Człowieka w miękkie szaty ubranego? Oto w domach królewskich są ci, którzy miękkie szaty noszą. Po co więc wyszliście? Zobaczyć proroka? Tak, powiadam wam, nawet więcej niż proroka. On jest tym, o którym napisano Oto ja posyłam mego wysłańca przed tobą, aby przygotował ci drogę. Zaprawdę, powiadam wam, między narodzonymi z niewiast nie powstał większy od Jana Chrzciciela. Lecz najmniejszy w Królestwie Niebieskim większy jest niż on. Moi drodzy, chciałbym, żebyśmy dzisiaj w tym naszym spotkaniu spojrzeli na taką rzeczywistość, o której już wielokrotnie mówiłem, ale to jest coś, co nieustannie daje mi nadzieję. Ja bardzo często do tego wracam, więc chciałbym wam to znowu przypomnieć. Może niektórzy z was tego nie słyszeli albo nie pamiętacie, albo pamiętacie, ale nie stosujecie. Więc już mówię w czym rzecz. Bardzo was zachęcam, zajrzyjcie dzisiaj do wszystkich czytań. Zobaczcie sobie, jak one się układają. Pierwsze, drugie i potem Ewangelia. Zaczyna się od tego, że mamy taką radosną wizję u Izajasza. Wizję opowiadającą o świecie, do którego przychodzi Pan, o świecie, w którym Pan wreszcie zaczyna działać. I tam się dzieją po prostu fantastyczne, takie dynamiczne rzeczy. Jest mnóstwo ruchu, skoków, takich uwielbień radości. Wszyscy po prostu się cieszą, wszyscy doznają jakiegoś takiego olśnienia. Wszystkim się po prostu rozświetla życie, kiedy Pan przychodzi. Zobaczcie sobie u Izajasza, jakby jak może być energiczny, jak może być piękny, jak może być rozświetlony, jak może być taką energią wypełniony świat, który spotyka przychodzącego Pana. Ale jednocześnie doskonale wiemy, no że to nie jest coś, czego doświadczamy na co dzień. Tu się pojawia drugie czytanie, gdzie słyszymy o tym, że trzeba cierpliwie czekać, że mamy się nie zniechęcać, że kiedy nie widzimy tego przyjścia, że kiedy nie widzimy tych takich radostnych okrzyków w naszym życiu, że w nas wszystko wręcz odwrotnie krzyczy, czasem z rozpaczy, a nie z radości, to w drugim czytaniu słyszymy czekaj, cierpliwie czekaj. Ewangelia pokazuje to na bardzo konkretnym przykładzie i próbuje cię zaprowadzić do pewnej wizji, dlaczego tak jest. Kochani, zauważcie. Jan Chrzciciel siedzi w więzieniu. Siedzi w więzieniu za prawdę, dlatego że upominał króla, że nie wolno mu żyć w taki sposób, w jaki żył. Nie wolno mu być w takim związku quasi małżeńskim, w którym on myślał, że jest. Mówił mu to prosto w oczy. Wzywał go do nawrócenia i został za to uwięziony. Jan siedzi w więzieniu. Wie, że Pan Jezus zaczął już działać. Słyszy o różnych jego czynach, ale jakoś Jego to nie dotyczy. Czyli słyszy, że dzieją się już jakieś niezwykłe rzeczy, niezwykłe cuda, a on siedzi w więzieniu, ma taką perspektywę, że może stąd nigdy nie wyjdzie, może go w ogóle skażą w końcu na śmierć. Co jak w ogóle się okazuje, tak się potem stanie. Więc traci nadzieję. Jan trochę zaczyna mieć takie wątpliwości, czy to na pewno, czy jakby dobrze wskazałem, jakby dlaczego to się w moim życiu też nie objawia. W końcu ja byłem tym, który go zapowiedział. Ja patrzę na to tak bardzo po ludzku, jakby w sercu Jana. Że jakby czemu nie mam udziału w tym, co sam zapowiedziałem, nie? Jan był niezwykłym człowiekiem, ale musiał mieć takie same wątpliwości, takie same myśli, jak każdy człowiek, który doświadcza czegoś trudnego. I zobacz, czy Jan, którego gdzieś tam pewnie odwiedzali ci uczniowie, albo miał z nim jakiś kontakt, nie wiem, w jaki sposób, ale miał jakoś, to kazał zapytać, wysłał tych swoich uczniów do Pana Jezusa i mówił weźcie go zapytajcie, czy to na pewno ty. Bo może po prostu jesteś tylko też jakimś kolejnym, który ma zapowiedzieć i to jeszcze nie o ciebie chodzi i po prostu jeszcze musimy poczekać. I dlatego to się tak dzieje, tak jak się dzieje. No i oni przychodzą do Pana Jezusa i pytają, przekazują tą prośbę Jana, czy to na pewno jesteś ty. I zobacz, czy Jezus opowiada, właśnie cytując tego Izajasza, Jezus opowiada o tych cudownych rzeczach, które się dzieją, kiedy przyjdzie Pan. Mówi o tych wszystkich niewidomych, którzy będą widzieć, o chorych, którzy będą chodzić, o trędowatych, którzy będą uzdrowieni, o ubogich, którym się głosi dobrą nowinę. Co ciekawe, kochani, każdy Żyd wie, jak to czyta ten fragment, że to, co Pan Jezus tam cytuje, to są tak zwane znaki mesjańskie. U Izajasza one są rozsiane w różnych miejscach Księgi Proroka Izajasza. Izajasz był jednym z proroków, którzy najbardziej zapowiadali przyjście Mesjasza. I opowiadał Izajasz, jak to będzie, w sensie jakimi znakami będzie można rozpoznać ten czas, kiedy się pojawił Zbawiciel, kiedy się pojawia Mesjasz. I Pan Jezus cytuje tam właśnie Izajasza, mówiąc o tych znakach. Czyli, mówiąc krótko, odpowiada bardzo prosto. Mówi tak... Wiecie, co się będzie działo, kiedy przyjdzie ten, na którego czekacie. Więc mówi... zobaczcie, co się dzieje. Zobaczcie, że to, co się dzieje, zgadza się z tym, co zapowiadał Izajasz. No więc poszli uczniowie do Jana Chrzciciela i pewnie mu to powiedzieli. Słuchaj, no kazał powiedzieć, że dzieją się te wszystkie rzeczy, które się będą działy według Izajasza, kiedy przyjdzie Mesjasz, no więc wskazuje na to, że to jest On. Musiało być bardzo ciekawe, kiedy powiedzieli... w sensie, Jan kiedy zapytał powiedzcie dokładnie, co powiedział. No to pewnie mu tam wymienili, nie? Że powiedział, że dzieje się to, dzieje się to, dzieje się to i dzieje się to. Co bardzo ciekawe, jednym ze znaków mesjańskich u Izajasza jest bardzo długi fragment, gdzie Izajasz pisze, że kiedy przyjdzie Mesjasz, to ci, którzy są uwięzieni, zostaną uwolnieni, ci, którzy są spętani kajdanami, będą wreszcie wyprowadzeni na wolność. To miał być jeden ze znaków. I zauważcie, Pan Jezus o tym nie powiedział. Pan Jezus wymienił tam te wszystkie inne rzeczy, ale nie wypowiedział właśnie tego. Nie powiedział o tych więźniach, którzy będą przyjmowani na wolność. Więc przypuszczam, że kiedy uczniowie opowiedzieli Janowi, co Jezus powiedział, to pewnie zapytał ich, czy na pewno dokładnie powtórzyliście, czy wszystko, co powiedział, to, żeście mi powtórzyli. Więc oni pewnie chwilę pomyśleli i powiedzieli no tak, no... mamy dokładny cytat, to, co żeśmy słyszeli, to ci powiedzieliśmy. Jan musiał w tym więzieniu pewnie pomyśleć aha... czyli on rzeczywiście jest Mesjaszem, ale daje mi sygnał, że ta jedna obietnica mesjańska w moim wypadku się nie spełni. Mam takie wrażenie, że Pan Jezus przekazuje Janowi wiadomość Jan, nie wyjdziesz z tego więzienia. Jan, jestem Mesjaszem, tak to prawda. Jestem tym, na którego czekałeś, jestem tym, którego wskazałeś, ale Jan, nie wyjdziesz z tego więzienia. I zobaczcie, potem Pan Jezus, kiedy mówi, to już jakby jest bez Jana, nie? ale Pan Jezus jakby to tłumaczy potem, mówi, że Jan jest niezwykłym kimś, że jest największym spośród narodzonych z niewiast i mówi, że On jest tym, który został posłany, aby przygotować drogę Panu. Tak, jakby Pan Jezus chciał powiedzieć, że Jego misja się jeszcze nie skończyła. Otóż uwaga, co Pan Jezus może mówi? Pamiętajcie, że Pan Jezus, kiedy umrze, kiedy będzie złożony do grobu, to pójdzie do szołolu, jak pamiętacie, nie? Wierzymy w to głęboko. Święty Piotr o tym pisze w swoim liście, że On zstąpił do szołolu, czyli zstąpił tam, gdzie czekała cała ludzkość, która nie mogła być jeszcze zbawiona, bo nie było Zbawiciela. Więc w szołolu, w takim miejscu zawieszenia, to nie było piekło, to nie chodzi o piekło w tym naszym rozumieniu, tylko w takim miejscu zawieszenia, w takim miejscu, gdzie nie wiadomo, co dalej, bo nie ma tego, kto mógłby stamtąd wyprowadzić i w takim miejscu cieni, jeżeli tak można powiedzieć, tam Jezus przyszedł i Jezus wydobył ludzkość z tamtego dołu zagłady, z tamtego dołu jakby niewiadomej. I niektórzy mówią w komentarzach, że Pan Jezus po prostu daje taki sygnał Janowi Jan, twoja misja zapowiadania mojego przyjścia jeszcze się nie skończyła. Że tak, wykonałeś już pierwszą część, bo zapowiedziałeś moje przyjście tutaj, na ziemi. I tutaj jestem ci bardzo wdzięczny, jesteś największy spośród niewias na ziemi, wykonałeś niesamowite dzieło, ale Jan, jest jeszcze robota do wykonania. Trzeba mnie zapowiedzieć w szołolu. I Jan, kiedy umarł, poszedł do szołolu, bo jeszcze nie było zbawienia, jeszcze się nie dokonało zbawienia w takim porządku tego świata, w porządku tego czasu. Więc Jan siedział w tym szołolu i pewnie tam zaszedł do szołolu, spotkał Adama i Ewę i powiedział słuchajcie, na świecie już jest Zbawiciel. Już jest i już zaczął misję zbawienia świata, już niedługo, czekacie tutaj już od wieków, może od tysięcy, od setek, może od nie wiem ile tam lat. Czekacie, przyjdzie. I potem w Wielką Sobotę on tam przyszedł. Tam się pewnie z Janem spotkał, musieli się strasznie uściskać. Kochani, Pan Jezus w tym miejscu jakby pokazuje Janowi, że jeżeli Jan nie widzisz tych właśnie skoków radości do ciebie odnoszonych, że jeżeli w twoim życiu one się nie dzieją, to znaczy, że Jan mam jeszcze misję dla ciebie, mam jeszcze pewien pomysł, mam jeszcze coś, co chciałbym zrobić i potrzebuję ciebie, potrzebuję twojej cierpliwości, potrzebuję twojej wytrwałości, czasem potrzebuję twojego zmagania się z cierpieniem, żebym mógł przeprowadzić tę misję. Kochani, to jest strasznie ważne. Jeżeli tak wam mówiłem na początku, nie doświadczacie tej radości, o której mówi Izajasz, nie? Nie ma jeszcze tych skoków, nie ma tego entuzjazmu, nie ma tej energii, nie ma tego życia ciągle. I sobie myślicie kurde... no to może to wszystko ściema, nie? Opowiadałem o tym Bogu, że On wszystko zmienia, a tu się nic nie zmienia. Uwaga... to znaczy, że Pan Jezus prowadzi jakoś twoją ścieżkę, bo ma dla ciebie jeszcze jakieś zadania, jakieś pomysły. Nie chodzi o to, że On zsyła na ciebie specjalnie jakieś tam trudności, nie. Tylko On próbuje coś w tobie, albo w twoich bliskich, albo w twoim życiu, albo w perspektywie twojego życia po prostu przeprowadzić jakiś plan. Potrzebuje cię do czegoś. I każdy, kto chce być Jego uczniem, a Jan był najpiękniejszym uczniem Pana Jezusa, jakby przyjmuje jego program, nie? Pan Jezus powiedział Błogosławiony ten, kto we mnie nie zwątpi. Czyli mówi do Jana, Janie, nie zwątp we mnie. Nie zwątp, że wiem, co robię, że wiem, dokąd prowadzę. Jan po prostu potrzebuje cię, po prostu potrzebuje cię do mojej misji. Jeżeli nie widzisz światła, nie widzisz nadziei, to znaczy, że Bóg potrzebuje tego do czegoś. Że Bóg ciebie potrzebuje do czegoś. Więc mówiąc najkrócej, kochani, w tę trzecią niedzielę Adwentu nie trać nadziei, nie trać w Niego wiary, bo On wie, co robi. On wie, dokąd cię prowadzi, wie, co chce zrobić w twoim życiu. Więc czekaj cierpliwie. Czytaj to dzisiejsze drugie czytanie, gdzie nas zachęcają, czekajcie cierpliwie, uzbrójcie się w cierpliwość. Bo On wie, co robi. Nie trać nadziei. Moi drodzy, to by było na tyle w tym naszym dzisiejszym spotkaniu CNN-owym. Bardzo wam dziękuję za kolejne spotkanie i mam nadzieję, że zobaczymy się pewnie jeszcze za tydzień, w czwartą niedzielę Adwentu. Moi drodzy, przypominam, że ciągle prowadzimy z Fundacją Malak akcję adwentową Cicha Noc, czyli wspieramy hospicja w Polsce. Jeżeli tylko chcecie, to znajdziecie prawdopodobnie w opisie pod tym filmem różnego rodzaju linki, gdzie można wpłacić jałmużnę adwentową, żebyśmy mogli pomagać tym, którzy odchodzą z tego świata. Właśnie trochę w takim kluczu, jak ja mam dzisiaj w tej Ewangelii. Jeżeli tylko chcielibyście wspomóc te nasze działania, jeżeli chcecie wziąć udział w pomocy hospicjom, to bardzo was z Fundacją Malak zapraszam. Ja was tymczasem ściskam, pozdrawiam, błogosławię i do zobaczenia już niedługo. Z Bogiem, paaa...