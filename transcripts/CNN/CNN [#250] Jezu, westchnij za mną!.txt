 Dzień dobry, szczęść Boże, dobry wieczór. Moi drodzy, witam was bardzo serdecznie w naszym kolejnym niedzielnym spotkaniu z cyklu CNN, czyli Słowo na niedzielę, kazanko do okienka, komentarz do niedzielnych czytań. Posłuchajcie proszę dzisiejszej Ewangelii. Mamy dzisiaj fragment Ewangelii św. Marka z 7 rozdziału, następująca opowieść. Jezus opuścił okolice Tyru i przez Sydon, przyszedł nad Jezioro Galilejskie, przemierzając posiadłości Dekapolu. Przyprowadzili Mu głuchoniemego i prosili Go, żeby położył na niego rękę. On wziął Go na bok, z dala od tłumu, włożył palce w Jego uszy i śliną dotknął Mu języka. A spojrzawszy w niebo, westchnął i rzekł do Niego, Effata, to znaczy, otwórz się. Zaraz otworzyły się Jego uszy, więzy języka się rozwiązały i mógł prawidłowo mówić. Jezus przykazał im, żeby nikomu nie mówili, lecz im bardziej przykazywał, tym gorliwiej to rozgłaszali. I przepełnieni zdumieniem mówili, dobrze wszystko uczynił, nawet głuchym słuch przywraca i niemym mowę. Moi drodzy, chciałbym dzisiaj w tym komentarzu skoncentrować się na jednym słowie i trochę wam tak naprawdę opowiedzieć o pewnej wrażliwości tego słowa. Mam nadzieję, że któraś z tych myśli, któryś z tych kierunków jakoś was natchnie do spotkania z Jezusem. Dlatego, że ja, czytając tę Ewangelię dzisiaj, po raz kolejny w moim życiu, zatrzymałem się na jednym momencie. Moi drodzy, mamy spotkanie Pana Jezusa, z człowiekiem zamkniętym. O co mi chodzi, kiedy mówię zamkniętym? Zobaczcie, On jest głuchoniemy. To jest określenie człowieka, który nie słyszy i w związku z tym też nie mówi. Czyli nie ma do Niego dostępu z zewnątrz. Oczywiście On widzi, ale jakby zamknięty jest na słowo. Wiecie, że słowo jest głównym środkiem jakby wyrazu, jaki mamy. To słowem się przede wszystkim komunikujemy. Nie mówię, że to jest jedyna droga, ale jakby... no... chyba najważniejsza. Jednocześnie On też nie ma środku wyrazu, żeby na zewnątrz coś dać. Czyli jest jakby zamknięty na to, co przychodzi z zewnątrz i jest zamknięty na wydawanie z siebie czegoś, co jest w Jego środku. Zobaczcie, Pan Jezus się z Nim spotyka bardzo intymnie. Ja już kiedyś mówiłem o kazaniach, nie chcę tego powtarzać, bo dzisiaj chcę pójść w inną stronę. Ale zobaczcie, że Pan Jezus wykorzystuje jakby środki właściwe temu, co On jest w stanie odebrać. Pan Jezus do Niego na początku nic nie mówi, Pan Jezus Go tylko dotyka i Pan Jezus Mu wzrokiem pokazuje niebo. Spojrzał w niebo, tak jakby Go prosił spójrzmy w niebo. Czyli Pan Jezus jakby szuka środków, którymi może dostać się do tego człowieka. To effata na końcu będzie już jakby tylko poleceniem, które ma sprawić, że On się otworzy. Ale cały wcześniejszy dialog, czyli ten dialog właśnie dotyku, dialog wzięcia na osobność, dialog pokazywania oczami nieba, to jest dialog dostosowany do możliwości odbioru tego człowieka. Ale... kiedy sobie to wszystko czytałem, nagle zobaczyłem bardzo wyraźnie jeden moment, że kiedy Jezus obok Niego siedzi, to napisane jest, że... westchnął. Kochani, zastanawiajmy się nad tym Słowem, bo to jest Słowo, które mnie najbardziej dzisiaj, akurat tym razem poruszyło w tej Ewangelii. Jezus, który wzdycha. Najpierw, kochani, tak czysto po ludzku. Ja wiem, że Jezus nie jest tylko czysto człowiekiem, że jest człowiekiem Bogiem. A na sekundkę zostawmy Jego bóstwo. Zaraz do Niego oczywiście wrócimy. Ale najpierw zobaczmy spotkanie człowieka z człowiekiem, bo tam się spotkał człowiek z człowiekiem. Pan Jezus był w pełni człowiekiem. Jezus siedzi koło biedy tego człowieka, koło jego zamknięcia, koło jego niemożliwości przekazania czegoś, co on ma w środku i reakcją Jezusa jest westchnienie. Kochani, zobaczcie, czasem są takie sytuacje, kiedy spotykamy jakąś biedę, spotykamy jakąś beznadzieję, spotykamy jakiś ludzki ból, jakąś nędzę i jedyne, co nam pozostaje, jedyne, na co nas stać, bo wszystko inne się wydaje nieadekwatne, zresztą to też, ale to jest jedyne, co możemy zrobić, to po prostu wzdychamy. Kochani, czasem, jak patrzę na siebie, jak patrzę na moje życie, patrzę na różne moje zamknięcia, to, że jestem zamknięty na Boże Słowo, to, że przypuszczam, nie odbieram połowy tego, co Pan Bóg... tam... połowy... 90% tego, co Pan Bóg chce mi powiedzieć, że po prostu buduję jakieś blokady, to, że jestem pozamykany w tym, że nie umiem też opowiadać o sobie, nie umiem Mu się oddać, nie umiem Mu przekazać mojego serca, dać Mu tam dostępu, to myślę, że czasem Jezus obok mnie siedzi i tak wzdycha. Ale nie wzdycha w takim kluczu, wiecie, czasem tak wzdychamy, to jest takie wzdychanie rozczarowujące, nie takie... o matko... nie o takie wzdychanie mi chodzi. Jezus wzdycha z miłości. Tylko nie usłyszałem dzisiaj tego Pana Jezusa w tej Ewangelii, pewnie dlatego, że czytam to przez siebie, nie? Każdy w Ewangelii zawsze czyta przez siebie, przez to, co mu się dzieje. Usłyszałem dzisiaj takiego Pana Jezusa, który siedzi obok mnie i jakby pełen miłości, pełen czułości wzdycha obok mnie. Czyli nawet jakby słowa nie są Mu potrzebne, nic innego nie jest Mu potrzebne, tylko chce tym wzdychnięciem, przepraszam za słowo, jakby pokazać mi, że jest, że Go to interesuje. Zobaczcie czasem, jak nam brakuje słów, jak jesteśmy, nie wiem... z kimś chorym. Mi się to zdarzyło wielokrotnie w życiu. Z kimś, komu nie umiemy pomóc, z kimś, na co nie mamy lekarstwa. To po prostu wzdychamy z takiego przejęcia, nie? Mi się to od razu skojarzyło. Ja wiem, że to nie jest to samo słowo, ale jakoś mam od razu obraz taki w głowie. Pamiętacie, jak Pan Jezus wisi na krzyżu, co nie? I obok Niego wisi dwóch łotrów. Jeden z nich Go prosi, nie? widząc w Panu Jezusie kogoś niezwykłego, może nawet rozpoznając Go jako Mesjasza, może Boga, do końca tego nie wiemy, mówi Wspomnij na mnie, kiedy będziesz w swoim królestwie. Mnie to wspomni, ja wiem, że tam jest inne słowo, kochani, ale to wspomni, dla mnie brzmi trochę tak, jak... no właśnie... jakbyś tak wzdychał za mną. To jest tak, zobaczcie, jak gdzieś jesteśmy, nie? Gdzieś daleko i nam się przypomina coś z przeszłości, coś ważnego, coś pięknego, to mamy takie coś... kurczę, ale to było takie... Nie, to wzdychnięcie jest takim przejawem czegoś takiego bardzo głębokiego w sercu. Mam wrażenie, że ten łotr tam wiszący, on prosi jakby... wzdechnij za mną. W sensie... westchnij za mną. Westchnij, jak już tam będziesz. Przypomnij sobie z czułością. Kochani, ja wiem, że to, co dzisiaj mówię, może nie jest jakieś, nie wiem, teologiczne albo jakieś w ogóle takie, no nie wiem... Po prostu tak dzisiaj jakoś, że tak powiem, bardzo zapragnąłem Pana Jezusa wzdychającego obok mnie. Ale, kochani, tam oczywiście siedzi Pan Jezus, więc tam nie siedzi tylko człowiek. Tam siedzi człowiek, który jednocześnie jest Bogiem. To słowo, które tam jest, że Jezus westchnął, tam dosłownie jest jakby dał dech. Jak się łatwo domyślić, to jest słowo, które się również pojawia w Księdze Rodzaju, kochani. To jest słowo, które się pojawia wtedy, kiedy Bóg tchnął na człowieka. Kiedy tchnął na ulepionego z gliny Adama i ożywił go w ten sposób. Czyli u Boga to westchnienie nie jest tylko taką czułością albo bezradnością, jak u nas. U Boga westchnąć, u Boga tchnąć, to jest jednocześnie dać życie. Zresztą, kochani, w tej Ewangelii właśnie to się dzieje. Jezus westchnął, czyli tchnął na Niego i mówiąc jednocześnie to słowo otwórz się sprawił, że to, co było w Nim zamknięte, to, co nie chciało przejść z zewnątrz do środka, to, co nie chciało wyjść ze środka na zewnątrz, zostało ożywione. Jezus westchnął taką miłością, no właśnie, że ten cały człowiek został otworzony, że wszystkie jego zamknięcia, te do środka i te na zewnątrz zostały rozwiązane. Kochani, bardzo potrzebuję takiego Jezusa, który westchnie za mną. Takiego Jezusa, który westchnie tą taką zbawczą, tą taką ożywczą siłą. Nie wiem, czy do końca udaje mi się wyrazić słowami, no właśnie, bo są takie momenty, kiedy pozostaje tylko westchnąć. Chciałbym wam tutaj, na wizji dzisiaj, westchnąć, żebyście zrozumieli, o co mi chodzi, ale mam nadzieję, że zrozumiecie, że Duch Święty wam to przyniesie. Bardzo dzisiaj siadam obok tego Pana Jezusa wzdychającego, obok tego Pana Jezusa, który daje tchnienie, który tchnął. To jest bardzo, bardzo niezwykłe. Tchnienie Jezusa, tchnienie życia. Zobaczcie, że kiedy komuś ratujemy życie, jeżeli ktoś jest w sytuacji, kiedy stracił przytomność, kiedy ustały jego czynności życiowe, to my również dajemy mu swoje tchnienie. To jest w ogóle może bardzo piękne obraz. Zobaczcie, że Bóg bardzo często chce nam zrobić takie usta-usta, nie? Zobaczcie, On położył jakby ślinę, nie? To jest tak, jakby Go całował tego człowieka, nie? Śliną Go dotknął. Jezus mu tam robi takie usta-usta, Bóg, człowiek spotyka się ustami, żeby tchnąć w Niego życie. Mnie po prostu dużo takich obrazów, takich ożywiających, ale jednocześnie takich bardzo pozbawionych słów, bardzo pozbawionych gadania. Co to znaczy? To znaczy, że potrzebujemy też, kochani, takiego bycia z Bogiem, gdzie po prostu siądziemy obok Niego i pozwolimy Mu tchnąć. Gdzie nie tyle będziemy oczekiwali słów, nie tyle będziemy mówili słowa, nie tyle będziemy prowadzić jakiś dialog z Bogiem, nie mówię, że to nie jest potrzebne, bo to rzeczywiście jest potrzebne, ale gdzie po prostu damy na siebie tchnąć. Usiądźcie dzisiaj, kochani, jeżeli czujecie się jak ten głuchoniemy, pozamykali z zewnątrz i z wewnątrz. Ja mam takie rzeczy bardzo dużo, pozamykanych i z zewnątrz, i wewnątrz. I że tak powiem, nasłuchujcie tchnienie. Nie chodzi mi oczywiście o żadne dźwięki, mam nadzieję, że rozumiecie. Tylko nie gadajcie. Zobaczcie, ten człowiek był niemy, a to znaczy, że nie mógł Mu opowiedzieć. To nie jest tak, że on po prostu trajkotał do Pana Jezusa, nie. On się po prostu pozwolił wziąć na bok, czyli na osobność, tylko on i Jezus. I pozwolił tchnąć na siebie. Kochani, bardzo mocno wierzę w takie ożywcze tchnienie Boga, że trzeba do tego poszukać osobności, trzeba poszukać spotkania z Jezusem sam na sam, tak jak w tej Ewangelii. Trzeba się nie bać swojego zamknięcia, trzeba się nie bać tego, że no ale co z tego, jak nie usłyszę? To Jezus ma to zrobić, nie ty. To Jezus to zrobił. To nie chodziło o to, co on będzie potrafił, ten człowiek. On tylko musiał pójść za Jezusem, dać się poprowadzić. Jezus go pewnie wziął za rękę, wyprowadził go poza miasto, usiadł z Nim. Pozwolił na to ten człowiek. Pozwól dzisiaj pobyć z Jezusem, Jezusowi pobyć z tobą na osobności. Tak, żeby mógł tchnąć, żeby mógł wzdychać. Wzdychający Pan Jezus. Ja myślę, że brzmi to trochę dziwnie, ale to jest Ewangelia o tchnieniu, czyli o wzdychającym Panu Jezusie. Moi drodzy, wiecie doskonale, że czasem wam to mówię, że czasem, kiedy do was mówię, to mam takie wrażenie, że wiem, o co mi chodzi i wiem, jak to wszystko ubrać słowa i że powiedziałem to, jak trzeba. Czasem mam tak, że mówię, mówię i na końcu mam... hmm... Czy ja na pewno powiedziałem i wyraziłem to, co trzeba było wyrazić? To jest właśnie jedno z takich kazań, gdzie jest ta niepewność, ale Duch Święty będzie działał. Niech dzisiaj Jezus tchnie na was najmocniej, jak się da. W sensie On tak może, tylko żebyśmy z Nim usiedli na osobności, żeby mógł to zrobić. Bardzo was ściskam, bardzo was pozdrawiam, bardzo was błogosławię. No i do zobaczenia za tydzień. Z Bogiem, pa!