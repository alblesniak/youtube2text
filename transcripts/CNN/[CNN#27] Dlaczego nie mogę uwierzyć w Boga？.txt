 Dzień dobry, szczęść Boże, dobry wieczór. Moi kochani, witajcie bardzo serdecznie w kolejną niedzielę Wielkiego Postu, w trzecią, w kolejnym kazaniu do okienka, czyli w CNN. Tak jak zawsze zaczynamy od Ewangelii, dzisiaj będzie bardzo długi tekst, ale proszę uważnie go posłuchajcie. Z Ewangelii św. Jana Jezus przybył do miasta samarytańskiego, zwanego Sychar, w pobliże pola, które dał Jakub synowi swemu, Józefowi. Było tam źródło Jakuba. Jezus, zmęczony drogą, siedział sobie przy źródle. Było to około szóstej godziny. Wówczas nadeszła kobieta z Samari, aby zaczerpnąć wody. Jezus rzekł do niej, daj mi pić. Jego uczniowie bowiem udali się przedtem do miasta, by zakupić żywności. Na to rzekła do niego Samarytanka. Jakżesz ty, będąc Żydem, prosisz mnie, Samarytankę, bym ci dała się napić. Żydzi bowiem i Samarytanie unikają się nawzajem. Jezus odpowiedział jej na to. O, gdybyś znała dar Boży i wiedziała, kim jest ten, kto ci mówi, daj mi się napić, to prosiłabyś go, a dałby ci wody żywej. Powiedziała do niego kobieta, Panie, nie masz czerpaka, a studnia jest głęboka, skądże więc weźmiesz wody żywej? Czy ty jesteś większy od Ojca naszego Jakuba, który dał nam tę studnię i On sam z niej pił i Jego synowie i Jego bydło? W odpowiedzi na to rzekł do niej Jezus, Każdy, kto pije tę wodę, znów będzie pragnął. Kto zaś będzie pił wodę, którą Ja mu dam, nie będzie pragnął na wieki. Lecz woda, którą Ja mu dam, stanie się w nim źródłem tryskającym ku życiu wiecznemu. Rzekła do niego kobieta, Panie, daj mi tej wody, abym już nie pragnęła i nie przychodziła tu czerpać. A on jej odpowiedział, Idź, zawołaj swego męża i wróć tutaj. A kobieta odrzekła mu na to, Nie mam męża. Rzekł do niej Jezus, Dobrze powiedziałeś, nie mam męża. Miałaś bowiem pięciu mężów, a ten, którego masz teraz, nie jest twoim mężem. To powiedziałeś zgodnie z prawdą. Rzekła do niego kobieta, Panie, widzę, że jesteś prorokiem. Ojcowie nasi oddawali cześć Bogu na tej górze, a wy mówicie, że to w Jerozolimie jest miejsce, gdzie należy czcić Boga. Odpowiedział jej Jezus, Wierz mi, kobieto, że nadchodzi godzina, kiedy ani na tej górze, ani w Jerozolimie nie będziecie czcili Ojca. Wy czcicie to, czego nie znacie, my czcimy to, co znamy. Ponieważ zbawienie bierze początek od Żydów. Nadchodzi jednak godzina, nawet już jest, kiedy to prawdziwi czciciele będą oddawać cześć Ojcu w duchu i prawdzie, a takich to czcicieli szuka Ojciec. Bóg jest duchem, trzeba więc, aby czciciele Jego oddawali Mu cześć w duchu i prawdzie. Rzekła do niego kobieta, Wiem, że przyjdzie Mesjasz, zwany Chrystusem, a kiedy On przyjdzie, objawi nam wszystko. Powiedział do niej Jezus, Jestem Nim ja, który z Tobą mówię. Na to przyszli Jego uczniowie i dziwili się, że rozmawiał z kobietą. Żaden jednak nie powiedział, czego od niej chcesz lub czemu z nią rozmawiasz. Kobieta zaś zostawiła swój dzban i odeszła do miasta i mówiła ludziom, Pójdźcie, zobaczcie człowieka, który mi powiedział wszystko, co uczyniłam. Czyż On nie jest Mesjaszem? Wyszli z miasta i szli do Niego. Tymczasem prosili Go uczniowie, mówiąc Rabb, jedz, a On im rzekł. Ja mam do jedzenia pokarm, o którym wy nie wiecie. Mówili więc uczniowie między sobą, Czyż Mu kto przyniósł coś do zjedzenia? Powiedział im Jezus, Moim pokarmem jest wypełnić wolę Tego, który mnie posłał i wykonać Jego dzieło. Czyż nie mówicie, jeszcze cztery miesiące, a nadejdą żniwa? Oto powiadam wam. Podnieście oczy i popatrzcie na pola, jak się bielą na żniwo. Żniwiarz otrzymuje już zapłatę i zbiera plon na życie wieczne, tak iż siewca cieszy się razem ze żniwiarzem. Tu bowiem okazuje się prawdziwym powiedzenie Jeden sieje, a drugi zbiera. Ja was wysłałem, abyście żeli to, nad czym wy się nie natrudziliście. Inni się natrudzili, a wy w ich trud weszliście. Wielu Samarytan z owego miasta zaczęło w niego wierzyć. Dzięki słowu kobiety świadczącej powiedział mi wszystko, co uczyniłam. Kiedy więc Samarytanie przybyli do niego, prosili go, aby u nich pozostał. Pozostał tam zatem dwa dni. I o wiele więcej ich uwierzyło dzięki jego słowu. A do tej kobiety mówili Bierzemy już nie dzięki twemu opowiadaniu. Usłyszeliśmy bowiem na własne uszy i wiemy, że On prawdziwie jest Zbawicielem świata. Moi drodzy, tak jak w poprzednie dwie niedziele Wielkiego Postu, chciałbym, żebyśmy również dzisiaj wykonali pewnego rodzaju pracę. Dlatego będzie kilka punktów do przemyślenia i mam ogromną nadzieję, że usiądziecie z tą Ewangelią i spróbujecie trochę to w sobie przerobić. O co będzie dzisiaj chodziło? Otóż, moi kochani, mamy w tej Ewangelii, oczywiście, bardzo konkretne, historyczne spotkanie Pana Jezusa z bardzo konkretną kobietą. Ale chciałbym, żebyśmy oczywiście potraktowali to jako pewnego rodzaju opowieść o nas wszystkich. Czyli opowieść o Panu Bogu, Panu Jezusie i duszy, która do Niego przychodzi. To, o czym wam kiedyś mówiłem w jakiejś tam konferencji, nie będę tego dzisiaj oczywiście powtarzał, że cała ta Ewangelia jest pewnego rodzaju opisem zaślubin Pana Boga z duszą. Że ten Jezus siedzący sobie przy studni, czyli dla Żydów w takim miejscu, gdzie zawsze są zaręczyny, to przy studniach patriarchowie poznawali swoje żony, jest obrazem po prostu Boga czekającego na duszę, żeby ją zaślubić. Czyli żeby z duszą wejść w absolutnie niesamowitą, intymną więź. I moi drodzy, bardzo wielu z nas, chociaż tego pragnie, chociażby bardzo chciało być tak z Panem Bogiem, to często takie pytania się w nas rodzą. Ale ja nie mogę. W sensie... dlaczego to, o czym Ojciec mówi, albo to, o czym Kościół mówi, albo co widzę u innych ludzi, czemu mnie się to nie wydarza? Jakby... co zrobić, żeby uwierzyć? Co zrobić, żeby ta cała opowieść o tej bliskości człowieka z Bogiem mogła się stać prawdziwa we mnie? Kochani, bardzo często pod różnymi filmami właśnie piszecie nie to wszystko, co tam Ojciec mówi, albo to, co mówią chrześcijanie, rozumiem, tylko że mnie się to nie wydarza. W sensie... nie wiem, jak to zrobić. I kochani, mam takie wrażenie, że ta Ewangelia jest jedną z odpowiedzi na pytania właśnie dlaczego tak jest. Chciałbym, żebyśmy się przyjrzeli czterem wątkom rozmowy Pana Jezusa z tą kobietą. Czterem pytaniom, które ona zadaje i czterem odpowiedziom, które Pan Jezus jej daje. Wydaje mi się, że te cztery wątki są pewnego rodzaju czterema trudnościami, które może mieć dusza w tym, żeby wejść z Bogiem w bliskość i Pan Jezus daje cztery odpowiedzi, co z nimi zrobić. Pewnie, oczywiście, znacznie więcej, ale ta Ewangelia akurat czterowątkowo jakoś tak przebiega. I spróbujmy dzisiaj takie cztery podpunkty zrobić. Kochani, punkt numer jeden. Zaczyna się wszystko od tego, że Samarytanka, dosyć wrogo, wydaje się, albo przynajmniej nieprzychylnie nastawiona, zadaje Panu Jezusowi dosyć takie zaczepne pytanie. Jakże ty, bo On ją wcześniej poprosił o wodę, żeby dała mu się napić, jakże ty, będąc Żydem, możesz mnie, Samarytankę, prosić o coś do picia? Tak jak wam mówiłem, pomijamy taki kontekst historyczny. Kontekst historyczny polegał na tym, że Żydzi z Samarytanami nie bardzo się lubili. Dwie nacje zwaśnione, jeśli chodzi o poglądy religijne, narodowe itd. Otóż, moi drodzy, jak możemy sobie tak duchowo to pytanie przetransformować, żeby ono opowiadało o pewnym problemie duszy, która staje przed Bogiem? Otóż jest, to jest pierwszy z tych problemów, taka postawa duszy, która ma w sobie jakieś takie przekonanie, że ona się nie nadaje do bycia z Bogiem. Tak jakby właśnie dusza była, że tak powiem, z jednego narodu, z Samarytan, a Pan Bóg był z drugiego narodu, czyli z Żydów. Czyli może być na bardzo wielu poziomach takie przekonanie duszy, że ona jest po prostu za słaba, za brzydka, za grzeszna, no nie wiem... za bardzo poplątana w grzechy, albo nierozumiejąca. Tu możecie podłożyć, co tylko chcecie. W takim sensie takiego przekonania serca, takiego przekonania duszy, Pan Bóg na pewno się mną brzydzi, Pan Bóg na pewno się na mnie obraża, Pan Bóg nie chciał mieć do czynienia z kimś takim, jak ja. Czyli takie jakieś zwaśnienie, jakby doprowadzone do tak monstrualnych rozmiarów, że ono przekonuje duszę, że nawet nie jesteśmy między sobą, że tak powiem, najmniejszych w ogóle czynności wykonać. Tak jak ta Samarytanka mówi do Pana Jezusa nawet nie możemy się wymienić kubkiem wody, tak jesteśmy zwaśnieni. Czyli może być taka sytuacja duszy, takie postawienie się duszy w jej ocenie samej siebie, nieakceptacji samej siebie, odrzuceniu pogardy sobą, że ona jest przekonana Nie! Bóg na pewno nie wejdzie ze mną w żadną relację. Moi drodzy, to jest pierwsza przeszkoda, która się bardzo często pojawia właśnie w tym, że człowiek nie jest w stanie wejść z Bogiem w taką relację. Jaka jest odpowiedź Pana Jezusa? Gdybyś znała dar Boży i gdybyś wiedziała, kto przed tobą stoi, to byś mnie prosiła o takie rzeczy, że nawet sobie po prostu nie potrafisz wymarzyć, o jakie rzeczy mogłabyś mnie prosić. W sensie o coś, co będzie w tobie Bogę wytryskiwać w ogóle na życie wieczne. Czyli co mówi Pan Jezus? Ja jestem taki, że gdybyś naprawdę wiedział, kim ja jestem, to by ci nigdy do głowy nie przyszło, że mógłbym cię nie chcieć. Mało tego, tobie się wydaje, że nie możesz mnie o najdrobniejsze rzeczy prosić, a ja ci mówię, że jestem kimś takim, kto bym ci dał największe rzeczy świata. Czyli jaka jest pierwsza odpowiedź Pana Jezusa? Jezus mówi, choćbyś się nie wiem, w jakiej sytuacji postawił, to nie chodzi o to, że masz sobie wmówić, że się nadajesz, że masz sobie wmówić, że jednak jesteś godny, że masz sobie wmówić, że masz odpowiednie dobra duchowe, przygotowanie, nawrócenie itd. Nie. Tylko mówi, musisz uwierzyć, gdybyś wiedziała, jaki ja jestem. Czyli musisz uwierzyć, że mnie nic nie przeszkodzi, mało tego, że ja chcę ci wszystko dać. Czyli odpowiedzią Jezusa na takie wątpliwości duszy, która mówi, nie nadaje się do bycia z Bogiem, jest ale moja natura, tego, kim ja jestem, jest odpowiedzią na te twoje wątpliwości. Nie to, że ty się zmienisz, będziesz się nadawać, tylko ja po prostu chcę ciebie bez względu na to, kim jesteś. To jest, kochani, pierwszy taki rejon, pierwsza rzeczywistość, pierwsza przestrzeń, gdzie dusza może mieć w sobie przeszkodę. Czyli uznaje się za niegodną, Pan Jezus mówi weź się nie uśmieszaj. W sensie spójrz na to, kim ja jestem i jak ja kocham. Druga rzecz. Nie masz czerpaka, żeby nabrać tej wody i czy ty jesteś większy od naszego Ojca Jakuba? Co to znaczy? Zobaczcie, kobieta jeszcze jest ciągle, mam wrażenie, w takim trochę lekko szyderczo, lekko wrogim nastawieniu do Pana Jezusa. Mówi... co ty jesteś? Jakimś cudotwórcą? Mówi... przecież nie masz nic, czym mógłbyś tam sięgnąć po tę wodę, bo na ciągle trochę nie jarzy, o czym jest rozmowa. I mówi... co? Potrafisz jakoś w taki nadnaturalny sposób to zrobić? Nasz praojciec, wielki patriarch, ono był ktoś, no może on by takie coś potrafił, ale ty jesteś kimś takim? Kochani, co to znaczy? Co to jest za postawa duszy? To jest taka postawa duszy, która się domaga od Pana Boga. Chcę zobaczyć, że potrafisz działać. Chcę zobaczyć, że jesteś kimś nadzwyczajnym. Chcę, żebyś mi udowodnił, że potrafisz robić cuda, niezwykłości itd. Kochani, ta przeszkoda to jest, mam wrażenie, jedna z najbardziej powszechnych przeszkód u ludzi w tym, żeby nie wejść z Bogiem w prawdziwą rację i bliskość. Mówiłem wam o niej już prawdopodobnie milion razy, ale tak pewnie będę mówił, bo to jest, mam wrażenie, najczęstsza przeszkoda w nas. Czyli patrzymy na świat i mówimy sobie jest tyle zła, jest tyle chorób, dzieci umierają, są wojny, czemu Bóg nie działa? Mówiąc krótko, nie mógłbyś być gościem, który potrafi bez czerpaka wydobyć wodę ze studni. Mówiąc krótko, pokaż, że jesteś większy od naszego Ojca Jakuba. Czyli zobacz, nawet ludzie niektórzy potrafią robić wielkie rzeczy, większe rzeczy niż ty, a ty, Panie Boże, nie potrafisz. Mówiąc krótko, udowodnij, że jesteś mocny, udowodnij, że jesteś wszechmocny, udowodnij, że działasz, udowodnij, że jesteś kimś o ogromnym potencjale i możliwościach itd. itd. itd. Co mówi Jezus? Każda woda, którą do tej pory piłaś i ta woda, której chcesz, żebym ci dał, to jest w ogóle żadna woda. Ta woda, którą Ja chcę ci dać, to jest zupełnie inna woda, która zaspokoi twoje największe pragnienia. Czyli co mówi Jezus? Tak, mógłbym zaspokoić te twoje chęci pokazania ci się jako ktoś, kto załatwi choroby, kto załatwi nieszczęścia, kto załatwi zło, kto załatwi, nie wiem... śmierć, ubóstwo itd. Mógłbym. Ale to, jak mówi Pan Jezus, nawet jeżeli bym to zrobił, czyli dałbym ci się napić tej wody, o którą ci chodzi, to cię nie zaspokoi. Ja mam taką wodę, która jest gdzieś miliardy, że tak powiem, kilometrów niżej, jeżeli chodzi o źródło, pod tymi wszystkimi wodami, o których ty mówisz. Czyli znowu, co mówi Jezus? Mówi, jeżeli chcesz ze mną być, to masz sobie taką przeszkodę, gdzie ty chcesz ode mnie różnych rzeczy, działania, skuteczności, cudowności itd. A Ja chcę zaspokoić twoje największe pragnienie. Nie pragnienie niechorowania, dostatku życia, spokoju, szczęśliwości itd. Tylko chcę wypełnić z tobie takie pragnienie, które da ci dogłębne, nieskończone na zawsze szczęście. I to będzie oznaczało coś dużo większego, niż to wszystko, co ty pragniesz. I dopóki pragniesz tam tych wszystkich innych rzeczy, a nie tego zaspokojenia, tego pragnienia, to właśnie dlatego mnie nie spotykasz. I moi drodzy, ja znam bardzo wielu ludzi, którzy mówią No właśnie, gdybym tylko zobaczył, że Pan Bóg pomaga, gdybym tylko zobaczył, że Pan Bóg ratuje ludzi chorych, że Pan Bóg ratuje ludzi z wypadków, że Pan Bóg uśmierza wojny, to bym w Niego uwierzył. Ale ewidentnie widać, że Go nie ma, bo On tego wszystkiego nie robi. I uwaga... Jezus mówi w tej Ewangelii Nigdy nie będę kimś takim, dlatego że mnie chodzi o znacznie większe pragnienie, które w tobie jest. O takie pragnienie, które jako jedyne, kiedy się je zaspokoi, może ci dać zaspokojenie na zawsze. I tylko, kiedy szukasz tego pragnienia, w sensie zaspokojenia tego pragnienia, to możesz mnie spotkać, bo ja mieszkam przy tamtej studni. Nie przy tych małych studniach, takich rzeczy, doczesnych rzeczy, które mogą ci ułatwić i trochę uszczęśliwić życie, tylko ja jestem mieszkańcem tej studni najgłębszej. I tylko, kiedy ty sam zaczniesz wreszcie pragnąć tego najgłębszego, to tam mnie znajdziesz. To jest, kochani, drugi rejon tego, jakby czego od Pana Boga chcemy, a czego On tak naprawdę chce nam dać. Druga rzecz. Trzecia rzeczywistość, trzecie pytanie, trzecia odpowiedź. Panie, daj mi tej wody, abym już więcej nie pragnęła i nie przychodziła tu czerpać. Mogłoby się wydawać, że wreszcie kobieta coś zrozumiała, że wreszcie jest dobrze, wreszcie ona mówi OK, rzeczywiście mam to pragnienie, fajnie, żebyś mnie w końcu wypełnił, tylko się dodaje jeszcze jedną rzecz, która pokazuje, jaki jest problem. Żebym tu już więcej nie przychodziła. Kochani, ja wiem, że to jest oczywiście takie duchowe przeczytanie tego, ale za chwileczkę będzie rozmowa o jej mężu, o tych jej związkach wcześniejszych itd., gdzie ona będzie próbowała trochę ukryć tę sytuację. Oczywiście, kiedy ją Pan Jezus zapyta a... przyprowadź męża, nie mam oczywiście męża. Tak, nie masz, bo już miałeś iluś tamten, którego masz teraz, to nie jest twój mąż. Co to znaczy? Mnie bardzo uderza to zdanie, żebym tu już więcej nie musiała przychodzić. To jest taki stan duszy, który ja widziałem bardzo często u siebie i też widuję go bardzo często u ludzi. W takim sensie, że bym się wyrażał, żebym się wreszcie mógł zamknąć w swoim własnym pokoju, żeby wreszcie już nie było kłopotów i problemów, żebym wreszcie nie musiał się zmagać z trudnościami, żebym się nie musiał ciągle nawracać, żebym nie musiał się ciągle zmieniać, tylko tak po prostu usiadł, w domeczku sobie mieszkał, żeby wszystko... nawet nie będzie cudownie, ale żebym miał po prostu święty spokój. Ile ja znam takich ludzi, kochani, którzy tkwią w jakimś grzechu, tkwią w jakichś strasznych sytuacjach i oczywiście marzą gdzieś tam wewnętrznie, żeby tego już nie było, to, co ona mówi, żebym już więcej nie pragnęła, ale mówi... nawet jak nie to, to żebym tak już po prostu sobie siadł i tak po prostu nawet w tym gnoju, ale tak już tam będę... no właśnie... tak gnił. Ja znam takich ludzi, którzy są zmęczeni innymi ludźmi, zmęczeni tym, że zostali tysiąc razy zdradzeni, skrzywdzeni, sponiewierani, którzy już chcą się po prostu odciąć od ludzi, zamknąć się w domu, z nikim nie mieć do czynienia i tak po prostu sobie tkwić i tak sobie siedzieć. Kochani, to jest trzecia przeszkoda. To jest trzecia rzecz, która pokazuje jakby o co chodzi. Dlatego Jezus tak radykalnie i tak, że tak powiem, od razu z prawdą ładuje w tą kobietę. Jak tylko zobaczył, że ona ma takie chęci, że ona się chce właśnie z powodu tej historii zranień, zamknięć, skrzywdzeń, zdrad, no... miała już tych pięciu mężów, tak? Więc już tyle razy ją po prostu sponiewierano, kiedy ona chce się zamknąć całkowicie, swoje serce chce tak obarykadować, Jezus natychmiast uderza. Ale to nie jest twój mąż, to nie jest szczęście. To życie, które ty chcesz, żeby było takie spokojnie, takie już siedzieć w domu i się nie ruszać, to jest po prostu... to jest śmierć. To jest piekło. Kochani, co to jest ta trzecia przeszkoda? To jest taki moment, gdzie my po prostu wieloma latami, zmagając się z grzechem, nie umiejąc z niego wyjść, pogrążeni w jakichś słabościach, w jakichś po prostu uwikłaniach, mamy już takie coś... a... to już tak po prostu niech w tym będę siedział. Już nie będę może robił nic gorszego, ale też nie będę się ruszał, bo już mam dość tego wyrywania się z tego grzechu. Usiądę sobie w tym wszystkim i tak będę tam siedzieć. Kochani, to jest trzecia strasznie demonstrująca przeszkoda. Taka przeszkoda, która rzeczywiście Jezusowi zamyka drogę, no bo jak się zamkniemy w domu, to co On ma biedne zrobić? On jest przy tej studni, czeka na nas, ale kiedy my będziemy w domu i nie będziemy z Niego wychodzić, w południe... zobaczcie, jest bardzo piękny obraz. W południe, w skwarze dnia poszła po wodę, umęczyć się i tak dalej. To jest taki obraz człowieka, który idzie do źródła i mówi dobra, jeszcze raz spróbuję, wiem, że będzie gorąco, wiem, że się umęczę, wiem, że się upoczę, wiem, że ludzie będą może, którzy mnie spotkają, krzywo patrzeć, a tym bardziej pójdę w południe, żeby ich ominąć. Ale jakoś to jeszcze podarwia się jeszcze raz. Kochani, to jest ten trud. Jezus mówi właśnie tam mnie możesz spotkać. Niech cię i wróć do tego domu, gdzie tak naprawdę nic nie ma. Ja wiem, że mamy takie chęci, ale już mam tego wszystkiego dosyć i chcę po prostu siedzieć i się zamknąć i umrzeć w ogóle najchętniej. I Panie Boże zabierz mnie. I myślimy w ogóle, że to jest tęsknota za Bogiem. Nie. To jest zgoda na to, że mamy się pogrążyć i tak ugrząznąć w takiej byle jakości i niejakości i grzeszności życia. To jest trzecia przeszkoda. Jezus natychmiast uderza w nią prawdą, czyli nie pozwala jej tego tak przykrość, tylko mówi to nie jest twój mąż, to powiedziałeś zgodnie z prawdą. Czyli mówi jej zobacz prawdę tej beznadziei, nie gódź się na nią, bo ona ci właśnie zamyka drogę, bo staje się przeszkodą do spotkania ze mną. I, kochani, czwarta, czwarty temat, czwarta rozmowa. Kiedy to wszystko się wydarzyło, to jest taki temat, który mógłoby się wydawać jest taki nagle... no właśnie... nie takie osobisty, tylko jakiś taki ogólnoteoretyczny, ale wbrew pozorom, on jest strasznie ważny. Czwarta rozmowa dotyczy tego, że ona mówi o miejscach kultu, o tym, że widzi, że jesteś kimś niezwykłym, rzeczywiście jakieś takie słowa głosi, które pokazują, że chyba się znasz Boga na rzeczywistości Bożej, może jesteś prorokiem i tak dalej i wywiązuje się rozmowa, czy Boga się czci na tej górze, czy na tamtej górze i tak dalej. Co to jest, kochani, taka rzecz w duszy? To jest taki czwarty punkt, takie jakby czwarte miejsce, gdzie może być przeszkoda w człowieku, gdzie sobie mówimy no właśnie, ale przecież cała ta rzeczywistość z tym Bogiem to jest taka skomplikowana, jest tyle religii na świecie, przecież wszyscy chyba wierzą w takiego samego Boga, w końcu wszyscy Go szukają. Czy to jest ważne w sumie, jakby w co będę wierzyć? No bo przecież urodziłem się tu, gdzie się urodziłem, a inni się urodzili w innej wierze i religii i tak dalej, i tak dalej, i tak dalej. Kochani, jak Pan Jezus na to odpowiada? Najpierw trochę mówi oczywiście o tych miejscach kultu, mówi o tym, że to nie one są najważniejsze i mogłoby się już wydawać o... Jezus właśnie idzie w coś takiego. Czyli mówi nie ważne, czy oddajesz Bogu cześć w takiej religii, czy w takiej religii, w takiej świątyni, czy w takiej, tylko że Jezus nagle bardzo jednoznacznie coś pokazuje. Ona tam Go pyta o Mesjasza i On nagle coś, czego nigdy wcześniej nie robił, zobaczcie, Jezus bardzo często, w sumie to zawsze, zakazywał mówić o tym, Kim jest. Jak tylko ktoś Go rozpoznawał jako Mesjasza, jako Syna Bożego, czy to były złe duchy, czy to byli ludzie, którzy doświadczyli Jego działania, to Jezus surowo zabraniał nikomu o tym nie mówcie. A teraz nagle przed tą kobietą staje i mówi jej jestem Nim ja. W sensie na pytanie, że ma przyjść Mesjasz, ma przyjść ten jeden, jedyny, ten, który jest wyrazicielem całej prawdy, Jezus się jej odsłania, tej kobiecie i mówi jestem Nim ja. Kochani, to jest strasznie ważna odpowiedź. W całym takim tym zamieszaniu w tym świecie, w co wierzyć, w co nie wierzyć, kto mówi prawdę, kto nie mówi prawdy, Jezus, zauważcie, nie wyjaśnia krok po kroku no właśnie, jakie są argumenty, czy to można tak patrzeć, czy inaczej, nie. Tylko mówi tak. Jeżeli dusza próbuje te trzy wcześniejsze przeszkody usunąć, czyli jeżeli dusza naprawdę próbuje wyjść z tej stagnacji grzechowej, takiej, że ma ochotę usiąść w grzechu i nic nie robić, jeżeli dusza ośmieli się na to, żeby nie szukać tylko Boga cudownego, działającego, mocnego, ale naprawdę szuka najgłębszego swojego pragnienia i jeżeli dusza zaprzeczy w sobie tym wszystkim podszeptom szatana, który jej mówi, że się nie nadaje do bycia z Bogiem, to taka dusza, która tamte trzy przeszkody usuwa, w końcu doznaje jakby olśnienia, doznaje objawienia, że jestem nim ja, który przed tobą stoję. Mówiąc krótko, każdy na świecie, jeśli próbuje te wszystkie trzy przeszkody usunąć, w pewnym momencie dojdzie do tego, żeby rozpoznać Chrystusa. Naprawdę. Kochani, to, jak to Pan Jezus oczywiście zrobi dla wyznawców, nie wiem... wszystkich innych religii, że tak powiem, to jest Jego sprawa. Ja absolutnie głęboko wierzę, że każdy, kto naprawdę szuka Boga w innej religii, to znajdzie w pewnym momencie Chrystusa i nie musi Go znaleźć w taki sposób, że automatycznie przyjmie katolicyzm i chrześcijaństwo i będzie chrześcijaninem. Niektórzy pewnie tak, ale inni nie. Natomiast mogą Go rozpoznać jako Chrystusa, nawet bez nazywania Go Chrystusem. Mogą Go rozpoznać Syna Bożego. Zresztą jest mnóstwo miejsc w Piśmie Świętym, które o tym pokazują, jak Chrystus jest poukrywany jakby w różnych gałęziach rzeczywistości. Ale ja chcę nie o tym, bo ja wiem, że oczywiście większość z nas będzie miała teraz takie pytania No dobrze, ale jak tam ci inni Go rozpoznają? To jest w ogóle, kochani, nieistotne, bo my tego słuchamy. I to jest jakby przede wszystkim w tym naszym dzisiejszym kazaniu, w sensie to, co wam chcę powiedzieć, to jest dla nas, dla katolików, dla nas, dla chrześcijan. My Go znamy i my o Nim już wiemy. My o Nim czytaliśmy z Ewangelii. I pytanie jest, czy my zgadzamy się na to, żeby stanąć przed Nim w takiej oczywistości, albo żeby raczej przyjąć Jego stanięcie przed Nim w takiej oczywistości, czyli tak, to ja Nim jestem. Czyli czy jesteśmy w stanie w końcu odrzucić te wszystkie nasze myślenia, cudowania, komplikowania i tak dalej i powiedzieć jasno tak, ty jesteś Chrystusem, ty jesteś Synem Bożym, Zbawicielem świata. Zauważcie, potem w tej Ewangelii to się jakby rozrośnie. Od tej kobiety to się zaczyna, a potem to przychodzi na całą wioskę. Ona im o tym mówi, ona im o tym opowiada i potem oni mówią Najpierw uwierzyliśmy dzięki twojemu Słowu, a teraz w ogóle już sami wierzymy, bo żeśmy Jego posłuchali. I kochani, to, jak to dojdzie do innych ludzi, to zostawcie Panu Bogu i innym ludziom. To, jak Pan Bóg będzie chciał pokazać swojego Syna jako jedynego Zbawiciela świata wszystkim ludziom na świecie, zostawcie to Panu Bogu. Za małe nasze głowy są, żeby, że tak powiem, poszukać dróg Pana Boga, jak Pan Bóg będzie objawiał Chrystusa każdemu człowiekowi. Dla nas jest inne pytanie. Czy przypadkiem w nas, w chrześcijanach, w katolikach nie ma takiej przeszkody, że sobie mówimy No co prawda, jesteśmy katolikami i chrześcijanami i wierzymy w Pana Jezusa, no ale... nie bądźmy tacy radykalni... No przecież... no właśnie... Takie nie wiadomo o czym gadanie. Czwarta przeszkoda mówi Zobacz mnie, stojącego przed tobą, który ci mówię, bezpośrednio do ciebie. Ja jestem Mesjaszem. Kochani, to jest przepiękne. Jezus spotkał totalnie popapraną duszę, która w środku dnia, uciekając przed ludzkimi oczami, zawstydzona, przyszła do studni po to, żeby się z nikim nie spotkać i potem, żeby się zamknąć w swoim domu. I właśnie jej powiedział zupełnie wprost Ja jestem Mesjaszem. Czyli Jezus to każdemu chce pokazać, każdemu chce to objawić, kim On jest. Tylko pytanie... no właśnie... Czy my Mu na to pozwalamy? Czy pozwalamy, żeby stanął przed nami i żeby to się stało? I jak może przed nami stanąć? No trzy pierwsze przeszkody. Te trzy pierwsze trzeba usuwać, żeby On wreszcie się mógł pojawić naszym oczom, naszemu sercu, naszej duszy, jako Ja jestem Chrystus, Mesjasz, Zbawiciel świata. Ja jestem właśnie kimś takim. Tylko Ja, tylko Ja jedyny. Kochani, to wszystko u św. Jana jest jeszcze ubrane w taki bardzo piękny obraz, taki metaforyczny. Zauważcie, Jezus przy tej studni siada, bardzo zmęczony, o szóstej godzinie. Ta szósta to jest oczywiście nasze południe. Tylko myślę, że te dwa takie ślady bardzo zmęczony i szósta godzina, to jest takie odesłanie św. Jana od razu do czegoś innego. Pamiętacie kiedyś, kiedy Jezus był śmiertelnie zmęczony o szóstej godzinie? No wtedy, kiedy umierał. Męka Chrystusa rozpoczęła się o szóstej, skończyła się o dziewiątej. Rozpoczęła się o szóstej zaległej ciemności na świecie i tam Chrystus był śmiertelnie zmęczony. Jan, kiedy tę Ewangelię zaczyna, to mówi opowiem wam, jak Chrystus zbawia duszę. Jak Chrystus przychodzi do ciemności duszy. Mówi, są te trzy przeszkody, które trzeba próbować usuwać, które trzeba jak najdalej od siebie odsuwać i wtedy On się pokazuje jako Zbawiciel, który o szóstej godzinie dnia umarł za całą ludzkość. Kochani, spróbujcie dzisiaj usiąść z tymi rzeczami, w sensie... które przeszkody są w tobie? Ja myślę, wszystkich czterech doświadczyłem w życiu. Doświadczam ich chyba wszystkich. Czasem są etapy, gdzie jakieś jedne są ważniejsze, inne znikają, ale znam wszystkie cztery. Pomyślcie, kochani, bo tak jak wam mówiłem, chciałbym, żebyśmy w Wielkim Poście wykonywali pewną konkretną robotę. Co robisz z tymi czterema przeszkodami? Czy słyszysz odpowiedzi Pana Jezusa na te przeszkody? Czy kiedy mówisz nie nadaję się, to czy usłyszysz dzisiaj tę odpowiedź? Kiedy mówisz udowodnij mi, pokaż, kim jesteś, to czy słyszysz tę odpowiedź? Kiedy siedzisz w swoich zamknięciach, grzechach, bezsilności itd. to czy słyszysz tę odpowiedź? I czy pozwalasz, żeby On stanął przed tobą w całej okazałości? I czy jesteś w stanie przyjąć, uwierzyć w te Jego słowa? Jestem Nim ja, który przed tobą stoję. Kochani, to są przeszkody, przez które nie możemy uwierzyć, przez które nie możemy do Niego się zbliżyć, które stoją jako takie bariery na drodze naszej wiary. Usuńmy je. No dobrze, dobrze, dobrze... Kochani, mam absolutne przekonanie, że to, co wam dzisiaj mówię, naprawdę jest bardzo ważne. Chociaż mam takie wrażenie, że trochę to plątam i trochę to wam mówię niewyraźnie i tak niejasno. I to nie jest żadna kokieteria, tylko mam takie przekonanie, że to powinno być trochę klarowniej. Ale to jest strasznie ważna rzecz. Mnie ona dzisiaj naprawdę nawraca. W takim sensie pokazuje mi bardzo jasne punkty, gdzie ja po prostu wybudowałem mury przed Bogiem. Naprawdę chciałbym, żebyśmy się nawrócili w tym Wielkim Poście trochę. W sensie... we mnie jest jakieś takie ogromne, mam wrażenie, trochę od dawna takie wrażenie, takie przekonanie, że to jest Wielki Post na nawrócenie. Trochę pewnie dlatego jest, że do tej pory zawsze w Wielkim Poście głównie głosiłem, nie? Ciągle jeździłem po tych rekolekcjach i tak naprawdę nie miałem w ogóle czasu, żeby zająć się własnym sercem. A teraz dzięki temu, że nie głoszę tyle w tym Wielkim Poście, tylko mogę sobie cały tydzień chodzić z tą Ewangelią, z tymi Ewangeliami, to mam takie jasne wezwania. Kurczę, ponawracajmy się, no! Przemyślcie to, proszę, to, co wam dzisiaj gadałem. Byłoby super. Życzę wam najlepszej niedzieli, serca wam błogosławię, do zobaczenia wieczorem, jeszcze pewnie w jakimś tam wieczornym filmie. Ściskam, z Bogiem, pa!