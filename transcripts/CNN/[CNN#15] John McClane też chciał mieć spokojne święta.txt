 Dzień dobry, Szczęść Boże, dobry wieczór. Moi kochani, witam was bardzo serdecznie w drugi świąteczny dzień, czyli mimo że poniedziałek, to dzisiaj CNN, czyli kazanie na niedzielę, czyli de facto na poniedziałek. Moi drodzy, tak jak zawsze, zaczynamy oczywiście od fragmentu Pisma Świętego. Dzisiaj przeczytamy sobie pierwsze czytanie, które jest na liturgii. Proszę, posłuchajcie. Z dziejów apostolskich. Szczepan pełen łaski i mocy działał cuda i znaki wielkie wśród ludu. Niektórzy zaś z synagogi, zwanej synagogą Libertynów i Cyrenejczyków i Aleksandryjczyków i tych, którzy pochodzili z Cilicji i z Azji, wystąpili do rozprawy ze Szczepanem. Nie mogli jednak sprostać mądrości i duchowi, z którego natchnienia przemawiał. Gdy usłyszeli to, co mówił, zawrzały gniewem ich serca i zgrzytali zębami na niego. A on, pełen Ducha Świętego, patrzył w niebo i ujrzał chwałę Bożą i Jezusa, stojącego po prawicy Boga, i rzekł Widzę niebo otwarte i Syna Człowieczego stojącego po prawicy Boga. A oni podnieśli wielki krzyk, zatkali sobie uszy i rzucili się na Niego wszyscy razem. Wyrzucili Go poza miasto i kamienowali, a świadkowie złożyli swoje szaty u stóp młodzieńca, zwanego Szawłem. Tak kamienowali Szczepana, który modlił się Panie Jezu, przyjmij ducha mego. A gdy osunął się na kolana, zawołał głośno Panie, nie poczytaj im tego grzechu. Po tych słowach skonał. Moi drodzy, zawsze w drugi dzień świąt Bożego Narodzenia mam takie wrażenie, że jest pewnego rodzaju mały zgrzyt w tym świętowaniu, dlatego że mam wrażenie, szczególnie dla tych, którzy chodzą do Kościoła może trochę rzadziej, jest dosyć dużym zaskoczeniem to, co dzisiaj świętujemy. Mogłoby się wydawać, że kiedy wczoraj było Boże Narodzenie, kiedy czytaliśmy te wszystkie cudowne Ewangelie o narodzinach, o świetle, o pasterzach, o zwierzętach itd. to większość ludzi spodziewa się, że dzisiaj będzie kontynuacja, że będzie coś o Najświętszej Marii, Pan niektóra tuli swojego syna, że będzie o kochającym ojcu Józefie, że chociaż wszyscy wiemy, że to nie były łatwe narodziny, to jednak spodziewamy się czegoś takiego bożonarodzeniowego. Jest zdziwieniem, kiedy przychodzimy jednak do Kościoła i okazuje się, że mówią nam, że dzisiaj jest święto pierwszego męczennika, że w czytaniu tym, które właśnie słyszeliście, czytamy o śmierci i to strasznej śmierci przez ukamienowanie jednego z pierwszych chrześcijan, że Ewangelia, do której mam nadzieję zajrzycie, jest o tym, że Pan Jezus mówi będą was prześladować, będą was ciągać po sądach, będą was przyprawiać o śmierć. Mogę by się wydarzyć, no... Kościele, Kościele, trochę poczekaj. Kościele, daj nam trochę wytchnąć przy tym żłóbku, daj nam trochę odpocząć przy tej świętej rodzinie, a nie tak od razu wyskakujesz z męczeństwem, z krwią, z sądami, z tym, że będziemy wszyscy musieli za wiarę umrzeć. Otóż, moi drodzy, wielka jest mądrość Kościoła, że właśnie w pierwszy dzień po świętach czyta tę Ewangelię. Zanim do tego, bo chciałbym wam oczywiście więcej o tym opowiedzieć, bo tak sobie wczoraj myślałem, kiedy odprawiałem pasterkę, bardzo lubię w tym nocnym zestawie czytań tę Ewangelię o pasterzach, o tych, którzy czekają na Czekają. Nie wiedzieli, że czekają na Pana Jezusa. Dlaczego? Dlatego, że ci pasterze to są naprawdę bardzo, ale to bardzo szemrani ludzie. Nie wiem, czy wiecie, ale w tamtym czasie u Pana Jezusa, w czasach Pana Jezusa, pasterze byli traktowani niemalże jak kryminaliści. Kiedy np. do sądu trzeba było pójść złożyć jakieś świadectwo, to bardzo wiele tekstów z tamtego czasu mówi, że nigdy nie przyjmowano świadectwa pasterza, dlatego, że było wiadomo, że on będzie kłamał, w sensie, że ktoś go przekupił. Pasterze, kiedy tam w nocy czekali, pewnie niejedno wypili, żeby było cieplej, siarczyście krleli itd., śmierdzieli owcami. I tak sobie wczoraj pomyślałem, że to jakoś nie pasuje zupełnie do tego naszego wyobrażenia świąt. Zauważcie, że do pierwszych ludzi, do jakich poszedł anioł, no to właśnie poszedł do totalnego marginesu, do ludzi, że tak powiem, no... nie będących w pierwszym rzędzie do tego, żeby im ogłaszać Boże Narodzenie. I tak sobie myślę, że jest w tym wszystkim jakaś po prostu jedna ciągła myśl, która za tymi świętami się kryje. To jest myśl, o której wam mówiłem też we wczorajszym vlogu, może już oglądaliście, że te święta wcale nie są łatwe, że te święta wcale nie są dla ludzi spoukładanych, albo może nie tak, nie są tylko dla ludzi spoukładanych rodzin, z dobrego stołu, z fajnej wigilii, z kolędowania itd. Tylko we wszystkich tych świątecznych jakby treściach cały czas się przewija moment trudu. Zresztą ci pasterze wczoraj, jeżeli pamiętacie, jak tylko zobaczyli tą światłość anielską, to się przerazili. Oni też doznali przerażenia. I kochani, właśnie o tym bym chciał. Chciałbym o tym, że te święta wcale, ale to wcale nie mają być łatwe, że kiedy są łatwe, to są najgorszą wersją świąt, jaka tylko może być. Dlaczego? Dlatego, że, moi drodzy, święta w kościele to jest przede wszystkim zawsze, oczywiście, wspominanie pewnych wydarzeń, ale to nie może być tylko wspominanie, tylko to jest zawsze wyzwanie do zmiany. Dlatego, że skoro wspominamy jakieś wydarzenia, przełomowe wydarzenia, takim wydarzeniem było narodzenie Pana, to te przełomy powinny również sprawiać, że w naszym życiu dokonają się jakieś przełomy. Moi drodzy, spokojne święta to są najgorsze święta, jakie tylko mogą być. I właśnie dlatego Kościół dzisiaj, w drugi dzień świąt, czyta nam o czymś bardzo niespokojnym, bo czyta o oddawaniu życia za wiarę. Kochani, bardzo możliwe, że już to kiedyś słyszeliście, ale chciałbym do tego nawiązać, bo to mi się bardzo jakoś wiąże z tą dzisiejszą historią Szczepana, mianowicie jedno z najlepszych nawróceń, jakich miałem okazję doświadczyć w życiu, w sensie widzieć, jak się dzieje. Otóż już kilka albo kilkanaście lat temu, już nie pamiętam, chyba właśnie w drugi dzień świąta, bo zaraz po świętach, do naszego klasztoru, wtedy jeszcze mieszkałem w Krakowie, przyszedł taki człowiek, który powiedział, że on musi szybko z jakimś księdzem rozmawiać, bo on ma coś niewiarygodnego do powiedzenia i on się musi wyspowiadać. Pamiętam, że poszedłem wtedy na furtę, żeby z tym człowiekiem porozmawiać, siadam i on mi mówi tak... Proszę Ojca, nawróciłem się w pierwszy dzień świąt, oglądając szklaną pułapkę. Nie wiem, czy wiecie, w polskiej telewizji, myślę, że na pewno wiecie, przynajmniej ci, którzy mieszkają w Polsce, w polskiej telewizji są w święta zawsze dwa obowiązkowe filmy. Otóż musi być Kevin sam w domu i musi być szklana pułapka. Nie wiem, czy kojarzycie fabułę tego filmu. Jest tam taki policjant, John McClane, który właśnie w Wigilię jedzie odwiedzić swoją żonę, z którą jest w jakiejś takiej trudnej sytuacji, w jakiejś takiej separacji. Okazuje się, że ona w wieżowcu, w którym pracuje, jest tam, że tak powiem, trzymana przez jakichś tam terrorystów. I on po prostu walczy o tę żonę przez całą noc wigilijną i dzięki temu się na nowo schodzą. O co chodziło? Otóż ten człowiek, który przyszedł, mówi do mnie tak Proszę księdza, tydzień temu powiedziałem mojej żonie, że nasze małżeństwo się skończyło, że ją zostawiam, że zostawiam dzieci, a miał dwójkę małych dzieci, że odchodzę, bo mam już tego wszystkiego dosyć. I mówi święta spędzałem sam, dlatego, że odszedłem z domu, porzuciłem moją żonę i moje dzieci. I mówi w pierwszy dzień świąt, tak jak to zawsze, oglądałem telewizję, no bo co innego miałem robić i oczywiście puszczali szklaną pułapkę. I jak zobaczyłem Johna McLeana, który walczy na śmierć i życie po to, żeby uratować swoją żonę, to dotarła do mnie, mówi ten człowiek, łaska, no pewnie od Pana Boga i wróciłem do żony. Dlatego się muszę wyspowiadać, bo zrobiłem straszną rzecz, ale chcę ją naprawić, dlatego, że chcę odbudować moje małżeństwo. Moi drodzy, dla mnie od tamtego czasu ten człowiek, on mi się zawsze przypomina święta, szczególnie zawsze mi się przypomina w dzień świętego Szczepana I Męczennika, dlatego, że ten człowiek po prostu podjął walkę, tak jak Szczepan, o to, żeby kochać, żeby być dobrym, żeby nie czynić zła. I kochani, po to są te święta. Moi drodzy, utarło się podobno w Stanach Zjednoczonych po premierze pierwszej szklanej pułapki, bo o tym jeszcze było dużo części tego filmu, takie powiedzenie, John McLean też chciał mieć spokojne święta. I bardzo możliwe, że wielu z was oczekiwało, że te święta będą inne, że będą spokojne, że wreszcie będzie dobrze, że się wszystko poukłada. I oczywiście to nie chodzi o to, że takie pragnienia są złe i strasznie byłoby fajnie, żeby nam się w końcu życiu poukładało, tylko że, moi drodzy, bardzo często, żeby nie powiedzieć zawsze, żeby się poukładało, to najpierw potrzebna jest straszna, bardzo czasem długotrwała i bardzo wyczerpująca walka. Wiem, że chcielibyśmy ją ominąć, ale ta walka jest bardzo potrzebna. Dlaczego też, kochani? W tym dzisiejszym czytaniu, bo wracamy od filmów amerykańskich do Bidli, oczywiście, w tym dzisiejszym czytaniu są bardzo piękne takie dwa momenty, które mi pokazują, jak cudowne jest to, co zrobił Szczepan, jak to jest cudowne w oczach Bożych. Po pierwsze, zauważcie, że Szczepana wyprowadzili poza miasto i tam go ukamienowali. Czytałem gdzieś jakieś takie teksty z takiej archeologii biblijnej, że to miejsce, całkiem niedawno zresztą je tam odkryto, gdzie Szczepan został zabity i gdzie został też pochowany, to jest miejsce, gdzie spoczywali, gdzie byli pochowani różni królowie izraelscy. Czyli Szczepan w tej swojej śmierci dołączył do królewskiego rodu. W sensie, dlatego, że podjął walkę, dlatego, że podjął zmaganie, dlatego, że zdecydował się walczyć o najważniejsze rzeczy w swoim życiu, nawet jeżeli tego będzie kosztowało śmierć, to dołączył do zastępów królewskich w Izraelu. A najpiękniejsza rzecz w ogóle w tym czytaniu jest już zupełnie inna. Zauważcie, że Szczepan, kiedy patrzy w niebo, tak było napisane, tak pisał św. Łukasz w tych dziejach, że kiedy patrzył w niebo, miał szeroko otwarte oczy i mówił, że widzę niebo otwarte i widzę syna człowieczego stojącego po prawicy Boga. Bardzo często ojców Kościoła i różnych komentatorów zastanawiało, dlaczego tam jest, że Syn Boży stoi po prawicy Ojca, że nie siedzi. Zauważcie, jak mówimy na przykład w Kredo albo w różnych innych miejscach, że Syn Boży zasiadł po prawicy tronu Boga, a tutaj jest napisane, że On stoi. I niektórzy ojcowie Kościoła pisali, że Chrystus stoi, dlatego że jak zobaczył Szczepana, oddającego życie za Niego, za Chrystusa, Szczepana, który się całkowicie do Pana Jezusa upodobnił, bo zauważcie, Szczepan wręcz mówi te same słowa, które Pan Jezus powiedział na krzyżu. Szczepan umierał tak samo, jak umierał Pan Jezus. Ojcze, przebacz im, nie poczytuj im tej winy. Jak Chrystus zobaczył, jak Szczepan jest do Niego podobny, to mówią ojcowie Kościoła, że Chrystus wstał ze swojego tronu i wyszedł na spotkanie nadchodzącego Szczepana, żeby go przywitać osobiście, żeby go osobiście uściskać. Można powiedzieć po naszemu, Chrystus wstał i mu zgotował owację nastojącą. Nie siedzi jako król, tylko ten król wybiega do tego swojego ucznia, który go tak ukochał, żeby go wziąć w ramiona. Co to znaczy? Kochani, kiedy podejmujemy walkę, kiedy nie rozpaczamy, nie mówimy, wszystko się rozsypało i nie da się już nic więcej w życiu zrobić, tylko podejmujemy walkę, to Chrystus nam stojąco bije brawo i wychodzi po nas. Kochani, dla mnie to jest bardzo piękny obraz. Po prostu Boga tak zruszonego i tak poruszonego, że Jego sługa walczy, że Jego sługa się nie poddaje. Otóż, moi drodzy, w ten drugi dzień świąt, szczególnie chciałbym do tych wszystkich, no właśnie, którym się rozsypało, rozwaliło, którzy mają dość, nie poddawajcie się. Dzisiaj, w drugi dzień świąt, Kościół mówi to nie jest czas na odpoczynek, to nie jest czas szczególnie na rozpacz, na załamanie, na totalną bezradność i bezsilność, tylko Kościół mówi wstawaj, wstawaj, Chrystus będzie walczył razem z tobą. Chrystus już wstał ze swojego tronu i idzie po ciebie i chce ci pomóc. Chce razem z tobą tę walkę podjąć. Kochani, nie poddawajcie się. Nie poddawajcie się smutkowi, nie poddawajcie się przerażeniu, nie poddawajcie się zwątpieniu, nie poddawajcie się złu, nie poddawajcie się nieszczęściom, katastrofom itd. Nie poddawajcie się. John McLean też chciał mieć spokojne święta, ale w święta nie chodzi o to, żeby był spokój. Święta chodzi o to, żeby może po raz tysięczny w życiu podjąć kolejną walkę, spróbować po raz kolejny. Może polegniemy, może i tak, ale Chrystus będzie z nami, a z Nim nawet porażka, nawet totalna przegrana jest zwycięstwem. Dlatego proszę was z całego serca i zachęcam was tym Słowem Bożym dzisiejszym nie poddawajcie się. No dobrze, moi kochani, tyle na dzisiaj w tym odcinku. Bardzo serdecznie wam dziękuję. Oczywiście wieczorem jeszcze dzisiaj będzie odcinek drugi, świąteczny, specjalny. Mam dla was tam trochę niespodzianek pewnie. Widzimy się, CNN, oczywiście pewnie w niedzielę najbliższą. To będzie chyba w Nowy Rok w ogóle, tak się wydaje. No dobrze, było mi przemiło, jak zawsze. Miejcie najlepszy dzień, najlepsze święta. Niespokojne, tylko najlepsze. Do zobaczenia, pozdrawiam was serdecznie. Pa! Napisy stworzone przez społeczność Amara.org