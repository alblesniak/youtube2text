 Dzień dobry, szczęść Boże, dobry wieczór. Moi kochani, najserdeczniej, jak tylko mogę i potrafię, witam was w ten zupełnie niezwykły dzień, czyli w niedzielę, ale niedziela, która jednocześnie jest uroczystością Bożego Narodzenia. Witam was w CNN, czyli w słowie na niedzielę, czyli, mówiąc krótko, świąteczne kazanko do okienka. Moi drodzy, jak zawsze, na początku oczywiście fragment z Pisma Świętego, który dzisiaj czytamy w Kościele, aczkolwiek dzisiaj jest trochę problem, dlatego że może wiecie, Kościół dzisiaj ma kilka formularzy mszy świętych, na noc, na dzień, na Wigilię i tak dalej. Chciałbym, żebyśmy sobie dzisiaj przeczytali, i o tym będzie to kazanie, pierwsze czytanie z mszy nocnej, czyli jeżeli byliście może na Pasterce, to prawdopodobnie to czytanie słyszeliście, czytanie z Księgi Proroka Izajasza. Dlatego ono, bo jest zupełnie wyjątkowe i pokazujące w przepięknych zapowiedziach i proroctwach, o co chodzi w tym dzisiejszym święcie. Proszę na początek, posłuchajcie. Z Księgi Proroka Izajasza. Naród kroczący w ciemnościach ujrzał światłość wielką. Nad mieszkańcami kraju mroków zabłysło światło. Pomnożyłeś radość, zwiększyłeś weselę. Rozradowali się przed tobą, jak się radują weżniwa, jak się weselą przy podziale łupu. Bo złamałeś jego ciężkie jarzmo i drążek na jego ramieniu. Pręd jego ciemięscy, jak w dniu porażki Madianitów. Albowiem dziecię nam się narodziło, syn został nam dany. Na jego barkach spoczęła władza. Nazwano go imieniem Przedziwny Doradca, Bóg Mocny, Odwieczny Ojciec, Książe Pokoju. Wielkie będzie jego panowanie w pokoju bez granic. Na tronie Dawida i nad jego królestwem, które on utwierdzi i umocni prawem i sprawiedliwością odtąd i na wieki. Zazdrosna miłość Pana zastępów tego dokona. Moi drodzy, zupełnie niezwykłe jest to proroctwo Izajasza i ta opowieść o tym, jak to będzie kiedyś z Mesjaszem. Większość z nas, przypuszczam, kiedy czytamy sobie ten fragment albo kiedy w Kościele się go komentuje, no to zwracamy szczególnie uwagę na to zdanie Dziecie nam się narodziło, syn został nam dany itd. No bo to bezpośrednie odwołanie do Bożego Narodzenia. Ale chciałbym zupełnie to zdanie pominąć. I chciałbym, żebyśmy zobaczyli, co jest dookoła tego zdania. Dlatego, że są tam niezwykłe obrazy pokazujące, o co chodzi w tym święcie. Gdyby poczytać tylko to proroctwo w tym fragmencie o tym, że to będzie mocny Bóg, który będzie rządził narodami, który obejmie tron Dawida, to można z tego wyciągnąć taki bardzo piękny obraz, ale właśnie Mesjasza, który obejmuje władzę w świecie, który wszystko sobie podporządkowuje, który naprawia wszystko itd. I to w ogóle prawda. Tylko, że wcześniejsze symbole pokazują, jak On to robi, jak to się dzieje, dla kogo On to robi i jaka jest droga do tego. Już tłumaczę. Chciałbym, żebyśmy przeszli przez przede wszystkim trzy obrazy z tego fragmentu, bo one w niesamowity sposób pokazują, jak to się wydarza w Panu Jezusie. Po pierwsze, zobaczcie, że mowa jest, że kiedy przyjdzie wreszcie Mesjasz, kiedy się zjawi ten Wybawiciel, to to, co zrobi, to odejmie jakiś pręt, jakiś ciężar z ramion, no właśnie, trochę nie wiadomo kogo. Oczywiście w tym tekście prawdopodobnie chodzi o Izraela, chodzi o lud, który jest uciemiężony różnymi rzeczami, ale to, kiedy się czyta komentarze Ojców Kościoła, od razu jest odniesione przede wszystkim do pierwszego obrazu w Biblii, który jest z tym związany. Nie wiem, czy pamiętacie, kto pierwszy niósł pewien ciężar na ramionach. Otóż pierwszym takim obrazem w Biblii jest Abraham, który prowadzi swojego syna Izaaka na górę Moria, po to, żeby go tam złożyć w ofierze. I jak mówi Księga Rodzaju, tenże syn niósł na swoich plecach, na swoich barkach to drewno, te kije, te pręty, które potem miały służyć jako ołtarz ofiary, na który miał być złożony Izaak w ofierze. Kochani, to jest bardzo piękny obraz, bo on od razu nam pokazuje, o co chodzi w przyjściu Mesjasza. Że przyjście Mesjasza to nie jest przyjście władcy narodów, to nie jest przyjście kogoś, kto ma po prostu objąć jakąkolwiek polityczną, duchową czy jakąś tam władzę w tym świecie. Tylko to przyjście dotyczy bardzo konkretnego, jednego człowieka, który niesie na swoich barkach ogromny ciężar i ten ciężar prowadzi go do śmierci. Izaak jest niezwykłym obrazem pewnego oczekiwania latami na szczęście, bo tyle czekał Abraham, oczekiwania, że wreszcie się spełnią wszystkie moje marzenia, spełni się to, czego tak bardzo pragnę, spełni się moje szczęście i potem, kiedy ono się pojawia, to się okazuje, że to jest do niczego, w takim sensie, że mi to zostanie zabrane, że jakby to umrze we mnie. I to jest związane z ogromnym ciężarem. Pomyślcie sobie ten obraz tego chłopca, który niesie te drewna na ołtarz ofiarny, który jakby sam sobie niesie zagładę, sam sobie niesie śmierć. Kochani, o tym mówi ten fragment, że przyjdzie wreszcie ktoś taki, kto zdejmie z ludzkich barków, z ludzkich ramion ten ciężar samozagłady, kto zdejmie ten ciężar, który nas prowadzi bezpośrednio do śmierci. I oczywiście już w tamtej historii Abrahama pojawia się ten ktoś, bo, jak wiecie, w krzakach był tam uwiązany jakiś baranek i to właśnie tego baranka złożono w ofierze, Abraham go złożył, zamiast swojego syna. Już tam jest opowiedziana ta historia, jak to się stanie. Czyli, kochani, pierwsza rzecz, ona jest, myślę, bardzo ważna, to przyjście Pana Jezusa, ten dzisiejszy dzień, który świętujemy, dotyczy ciebie, bezpośrednio ciebie. Oczywiście, że przyjście na świat Pana Boga stanie się człowiekiem, to jest coś, co zmieniło oczywiście cały świat, coś, co zmieniło całą ludzkość, ale mnie o tym trzeba dzisiaj pamiętać. Dzisiaj trzeba pamiętać o tym, że to jest dla ciebie akcja, że ty niesiesz w swoim życiu ogromny ciężar na swoich barkach, drwa, które cię prowadzą do samozagłady i dzisiaj się rodzi ten, o którym mówi Izajasz, on zdejmie wreszcie z barków ten ciężar. Jak to robi? I to jest dla mnie w ogóle najbardziej niesamowity obraz, albo raczej dwa obrazy, które teraz będą. Zobaczcie, było tam napisane w Księdze proroka Izajasza, że to będzie tak, jak w dniu porażki Madianitów. O jaką porażkę Madianitów chodzi? Moi drodzy, znowu, bo ten tekst Izajasza jest po prostu cały przeniknięty Pismem Świętym. Porażka Madianitów, to jest porażka, którą Madianici odnieśli, odnieśli, w sensie ponieśli, w bitwie z Gedeonem. Możliwe, że pamiętacie tę historię z Księgi Sędziów. Gedeon, wielki wódz izraelski, miał 32 tysiące wojowników. I Pan Bóg, kiedy to zobaczył, wroga było dwa razy więcej, ale Pan Bóg, kiedy to zobaczył, mówi żeby odnieść zwycięstwo, masz za dużo. W sensie, jesteś zbyt potężny, nie odniesiesz w ten sposób zwycięstwa. Co się stało? Gedeon miał zapytać, kto z wojowników odejdzie, bo się może boi, albo nie chce walczyć. Odeszło 22 tysiące ludzi. Zostało Gedeonowi 10 tysięcy. Bóg, kiedy na to spojrzał, powiedział masz za dużo, jesteś za silny. I znowu przeprowadził taki test z piciem wody, ta historia jest w ogóle w tej chwili nieistotna, zostało mu 300 wojowników. I dopiero, kiedy było ich 300, przeciwko kilkudziesięciu tysiącom Madianitów, Pan Bóg powiedział teraz odniesiesz zwycięstwo. Czyli ten tekst do czego się odwołuje? Otóż odwołuje się do tego, że zwycięstwo odnosi się tam, gdzie ma się najmniejsze siły, gdzie naszą siłą jest tylko i wyłącznie Pan Bóg. Moi drodzy, dlatego te święta są świętami niemowlęcia. Ja już o tym mówiłem prawdopodobnie w kilku ostatnich kazaniach, bo o tym jest cały Adwent. Ale to są święta Boga niemowlęcia, czyli Boga, który nic nie może. Kochani, przypuszczam, że w waszym życiu jest bardzo dużo bezradności, bardzo dużo niemocy, bardzo dużo takich sytuacji, takich miejsc, takich wydarzeń, no takiego po prostu jakiegoś życia, które jest totalnie bezsilne, które próbuje coś zrobić, próbuje się zerwać, próbuje zmieniać i nic z tego nie wychodzi. Izajasz mówi, to jest właśnie miejsce jego zwycięstwa i działania. Mówi, kiedy przyjdzie Mesjasz, to on przyjdzie tak, jak w porażce Madianitów, czyli w porażce, tam, gdzie się wydawało, że nie ma żadnych szans na zwycięstwo. Nie bójcie się, proszę, własnej bezradności, bez siły. Wiem, że kiedy patrzymy na ten świat, ja też kiedy patrzę na ten świat, kiedy patrzę na to, co się dzieje w Syrii, kiedy widzę całe to cierpienie i widzę też naszą bezradność. Oczywiście, że możemy strasznie dużo zrobić, ale myślę, że każdy z nas wie, jak to jest małe w stosunku do cierpienia, które się dzieje. Kiedy patrzę na... to nie trzeba patrzeć na Syrię, kiedy patrzę na ludzi, których znam, na rodziny, które się dzieją, na rozpady tych rodzin, na nieszczęścia w tych rodzinach, na tragedie, na samotność itd., to mnie osobiście ogarnia totalna, straszliwa bezradność, bo chciałbym coś z tym zrobić i nie potrafię, nie umiem. I wydaje mi się, że ten Bóg jest taki słaby, to, o czym wam mówiłem jakiś czas temu, że można się Bogiem zgorszyć, że On taki niemowlak, który nic nie potrafi. Izajasz, geniusz Izajasz mówi właśnie w tej bezsile jest zwycięstwo Boga. I dzisiaj jest dzień, kiedy chciałbym wam powiedzieć dobrą nowinę. Nie bójcie się tej bezsiły. Nie bójcie się tego, że wydaje się, że zło zwycięża. Nie bójcie się, bo Bóg, chociaż takie niemowle, chociaż tak do niczego wydaje się niezdolny, jest mocniejszy od tego wszystkiego i jak mówi ten tekst, cały świat będzie Mu poddany. I Bóg dzisiaj jest właśnie ten dzień. Jest zwycięzcą tego świata. Jak to się dokona? I to już jest w ogóle niewiarygodne. Bo napisane, że na Niego włożono ten ciężar, tak pisze Izajasz, i właśnie ten ciężar będzie Jego władzą. O co chodzi? O jaki ciężar chodzi? No to myślę, że to jest rzeczywiste, bo chodzi oczywiście o krzyż, który On wziął na swoje barki. On, tak jak wam mówiłem na początku, zdjął z naszych barków ten ciężar, te pręty, to drewno, no... te straszne rzeczy, które prowadziły na to samo zagłady. Co z tym zrobił? Nie wyrzucił tego na bok, po to, żeby ktoś mógł to znowu wziąć i nam to położyć na ramiona, tylko sam to wziął. I jak mówi Izajasz, właśnie w tym ciężarze jest Jego władza. Co to znaczy? Jedyną władzą Chrystusa, jedyną Jego potęgą, jedyną potęgą Boga jest oddanie życia z miłości, jest krzyż, jest śmierć i cierpienie. Kochani, dzisiaj, jeżeli może gdzieś widzieliście jakąś ikonę Narodzenia Pańskiego, może gdzieś w jakimś kościele jest, albo może widzieliście w internecie, takie klasyczne przedstawienie Narodzenia Pańskiego w ikonach zawsze pokazuje Pana Jezusa, który leży w czymś takim, co nie wygląda jak żłób, tylko wygląda jak katafalk, wygląda zazwyczaj w takiej ciemnej jaskini, to jest położone, w takiej otchłani i Pan Jezus, ten malutki, zazwyczaj jest owinięty tak bardzo ściśle prześladłami, jakimiś takimi płótnami i wygląda w tym zazwyczaj, no jakby był w całunie. Otóż ikonografia zazwyczaj pokazuje Narodzenie Pańskie tego małego Pana Jezusa już w grobie, zawiniętego w całun, położonego na katafalku i włożonego w tą pieczarę ciemności. Tak jakby chciała powiedzieć, On się narodził właśnie po to, żeby umrzeć z miłości. I kochani, to jest jedyna władza Chrystusa. Jedyna. Jedyna, czyli władza oddawania życia z miłości do nas. I kochani, te święta mają nam w jakiś sposób też wreszcie przypomnieć po raz kolejny i po raz kolejny, że to jest jedyne, czym może być chrześcijaństwo, że jedyna władza w chrześcijaństwie jest właśnie taka, że jedyna siła chrześcijaństwa to jest siła krzyża, to jest siła oddawania nieustannie swojego życia z miłości. On to dla nas zrobił, dla ciebie to zrobił i my to mamy robić. Kochani, o czym są te wszystkie obrazy Izajasza? One pokazują, że siła jest tam, gdzie się nie spodziewamy, że siła jest w bezsile, że zwycięstwo jest w porażce, że życie jest w śmierci, że miłość jest tam, gdzie się wydaje, że jej nie ma, że moc jest tam, gdzie z pozoru jest totalna słabość. O tym są te święta. Te święta są niewiarygodną, dobrą nowiną. Niedobrą nowiną, że narodził się jakiś mały bajtel i będzie fajnie, bo jest w rodzinie. Nie dlatego. Te święta są już zapowiedzią wszystkiego, co on zrobi. One są takim wstępem do Wielkanocy, które będzie. Te święta bez Wielkanocy, bez krzyża, bez zmartwychwstania jakby nie miałyby sensu. One są zapowiedzią, że ktoś taki przychodzi. Kochani, dlaczego to jest tak ważne? Dlatego, że my zazwyczaj jesteśmy właśnie tutaj, a nie w Wielkanocy. Czyli jesteśmy w tych momentach niemocy, bezsilności, niemowlęctwa, nieumiejętności, przerażenia itd., itd., itd. I te święta mówią nie bój się, nieboraczku, nie bój się, robaczku Jakubie, dlatego że On, jak mówi Izajasz, już nadchodzi. To Dziecie już się narodziło. To Dziecie, które zabiera ciężar z ramion, to Dziecie, które zwycięża tam, gdzie jest bezsilność, to Dziecie, które tam, gdzie jest śmierć, rodzi życie. To Dziecie dzisiaj się narodziło. To dzisiaj świętujemy i proszę was z całego serca, usłyszcie tę dobrą nowinę. ♪♪♪ Moi drodzy, tyle na dzisiaj. Bardzo wam dziękuję za te kilkanaście minut. Jutro oczywiście, w drugi dzień świąt, będzie kolejne CNN, no bo w końcu święta. Natomiast dzisiaj po południu jeszcze też vlog, szczególnie dla tych, dla których święta może trochę trudne. Jeżeli macie chęć ze mną spotkać, to jeszcze zapraszam. Moi drodzy, przyjmijcie ode mnie najserdeczniejsze, najcieplejsze życzenia świąteczne. Zasadniczo tylko jedne, w sensie usłyszcie tę dobrą nowinę o tak niezwykłym Dziecięciu, które może zrobić te wszystkie rzeczy, chociaż tego nie widać. Niech to się stanie teraz prawdą, niech do was ta nowina dotrze, bo ona jest w stanie wszystko w człowieku przemienić. Tyle na ten czas, mam nadzieję do zobaczenia bardzo niedługo. Miejcie się najlepiej, świętujcie dobrze. Do usłyszenia, z Bogiem, trwajcie, pa!