 Dzień dobry, szczęść Boże, dobry wieczór. Moi kochani, bardzo serdecznie was witam w kolejną niedzielę w naszym kolejnym spotkaniu z cyklu CNN i zapraszam oczywiście na komentarze, do czytań. Mamy, kochani, dzisiaj pierwszą niedzielę Wielkiego Postu. Będą nam w sumie potrzebne dzisiaj wszystkie trzy czytania, ale wyjdziemy od pierwszego, bo ono będzie naszą trampoliną. Proszę posłuchajcie fragmentu z Księgi Rodzaju. Tak rzekł Bóg do Noego i do jego synów. Oto ja zawieram przymierze z wami i z waszym potomstwem, które po was będzie, z wszelką istotą żywą, która jest z wami, z ptactwem, ze zwierzętami domowymi i polnymi, jakie są przy was, ze wszystkimi, które wyszły z arki i z wszelkim zwierzęciem na ziemi. Zawieram z wami przymierze, tak iż nigdy już nie zostanie zgładzona wodami potopu żadna istota żywa i już nigdy nie będzie potopu niszczącego ziemię. Po czym Bóg dodał? A to jest znak przymierza, które ja zawieram z wami i każdą istotą żywą, jaka jest z wami na wieczne czasy. Łuk mój kładę na obłoki, aby był znakiem przymierza między mną a ziemią. A gdy rozciągnę obłoki nad ziemią i gdy ukaże się ten łuk na obłokach, wtedy wspomnę na moje przymierze, które zawarłem z wami i z wszelką istotą żywą, z każdym człowiekiem. I nie będzie już nigdy wód potopu na zniszczenie żadnego istnienia. Moi drodzy, moi drodzy... Dlaczego od tego wychodzę? Musimy sobie zobaczyć pewną sytuację, żeby zobaczyć, że tak powiem, sposób zachowania się Pana Boga względem no chyba większości z nas, a na pewno takiej części z nas, która tego najbardziej potrzebuje. Przepraszam, bo jak zawsze tłumaczę na początku coś, to potem będę tłumaczył, więc bez sensu. Już mówię, w czym rzecz. Kochani, mamy taki moment, kiedy skończył się potop. Kiedy, jak wiecie, według tej opowieści biblijnej i wiemy, kochani, że to nie jest opowieść historyczna, mam nadzieję, że to pamiętacie. Ten rozdział, tak jak i poprzednie rozdziały Księgi Rodzaju, to nie są opowieści historyczne. To nie są opowieści, które mówią o tym, jakby o faktach historycznych. Chodzi o pewne idee, chodzi o coś, co się wydarzyło w świecie i co ludzie próbują zrozumieć, tak? Więc, kochani, mamy taki czas, kiedy zło doprowadziło do zagłady całą ludzkość. Że z tej ludzkości zostało osiem osób. To jest oczywiście pewnie jakaś symboliczna liczba, ale po prostu garstka, jakby jedna rodzina, tak? Jedna rodzina. Czyli jakby ludzkość się po grzechu pierworodnym sama zniszczyła, sama się wykończyła, sama się doprowadziła do zagłady, tak, że jakby na nowo z tej jednej rodziny ma powstać cała ludzkość. Kochani, no nie ma się co oszukiwać, że schemat się powtarza, nie? No my, jako ludzkość, nadal się wyniszczamy. Nie wiem, czy kiedykolwiek dojdzie do czegoś takiego, jak było wtedy, że znowu cała ludzkość wyginie i zostanie jedna rodzina. Tutaj mamy taki moment, kiedy to wszystko się stało i Pan Bóg staje w takim momencie, jak to nazwać... takiego trochę rozliczenia i takiego... tego, co na przyszłość, nie? Czyli wydarzyła się zagłada całej ludzkości i Pan Bóg mówi OK, nie mogę do tego dopuścić po raz kolejny, nie mogę, żeby tak się stało jeszcze raz, jakby obiecuję, że będę nieustannie w przymierzu z wami, że jakby widocznie zostawienie was samych nie było dobrym pomysłem, będę was wspierał, będę z wami blisko i tak dalej. Kochani, to jest oczywiście bardzo taka antropomorficzna opowieść, nie? My to zawsze traktujemy, jak Pana Boga, jako takiego szefa, który tam stoi i z kimś gada. To nie o to chodzi, chodzi po prostu o pewną strukturę świata, o to, co się dzieje w świecie, o to, co się dzieje w naszej relacji z Bogiem, nie? Ale jest taki moment, kiedy Pan Bóg mówi Dobra, jakby zrobimy wszystko, żeby OK, ocaliliśmy was, idziemy do przodu, zapominamy o tym, co było i tak dalej. I kochani, kiedy sobie to czytam, to mam taką myśl w głowie, zawsze, kiedy widzę takie sytuacje, bo nie chodzi mi tylko o to, bo takich sytuacji jest w życiu wiele. No dobra, wszystko fajnie i, że tak powiem, fajnie, Panie Boże, że będziesz nas teraz strzegł i fajnie, że będziesz z nami w przymierzu, fajnie, że będziesz tęczę wysyłał i ta tęcza będzie w ogóle znakiem naszego przymierza z Tobą i w ogóle super, super, super, ale... a co z tymi wszystkimi, którzy zginęli? No bo rozumiem, że zaczynamy na nowo, tak? Ale co z tamtymi, którzy poginęli, pogubili się i nawet, jeżeli, Panie Boże, nie miały z tym nic wspólnego, bo głęboko w to wierzę, że to ich własny grzech ich doprowadził do zagłady, że to ich po prostu wybory życiowe zniszczyły ten świat, że to nie ty. No ale właśnie, no ale co z nimi? Kochani, bo trochę ten tekst brzmi w jednym z wariantów oczywiście, nie? kiedy sobie o nim myśleć, jak takie odcięcie, tak zwana gruba kreska, no my coś o tym wiemy w Polsce, nie? tak zwana polityka grubej kreski. No ok, odcinamy, no ale kochani, no to, co się wydarzyło, zostaje. Nawet, jeżeli zaczynamy od nowa, no to tam to gdzieś jest, nie? z tyłu głowy. Cała ta nowa ludzkość, czyli te osiem osób, no musiało myśleć też no dobra, kurde, ale co z całą ludzkością? No w sensie... tak żeśmy to skasowali i tyle? Kochani, dlaczego o tym mówię? Dlatego, że w niewiarygodny sposób pokazują to potem czytania. To potem czytania. Święty Piotr w swoim liście, to jest w drugim czytaniu, pisze niesamowitą rzecz. Pisze, że Chrystus, kiedy był na ziemi, kiedy umarł, to poszedł właśnie do tych ludzi z czasów Noego. Przeczytam wam, kochani, jedno zdanie z tego drugiego czytania, bo to niesamowite. W Nim poszedł ogłosić zbawienie nawet duchom zamkniętym w więzieniu, niegdyś nieposłusznym, gdy za dni Noego cierpliwość Boża naczekiwała, a budowana była arka, której niewiele, to jest osiem dusz, zostało uratowanych przez wodę. Zobaczcie, oni gdzieś tam wszyscy są. Oni są gdzieś tam wszyscy zamknięci w tej swojej porażce, w tej swojej zagładzie ludzkości. Ludzkość, ta zgładzona ludzkość jest gdzieś ciągle. Właśnie, nie zostało to wymazane. Jest w więzieniu od tysięcy lat, patrząc oczywiście w miarę naszego czasu. I co się okazuje? Że Bóg pamięta o nich. Kochani, że Bóg ich nie skasował, mimo że można by było powiedzieć, ale przecież uwaga, że oni sami sobie to zrobili, sami się skasowali, sami w ogóle doprowadzili do czegoś takiego. Uwaga, Bóg o nich pamięta i wtedy, kiedy umarł, to zostaje wysłany tam, do tego więzienia, gdzie oni wszyscy są, zostanie wysłany Jezus, żeby im tam ogłosić możliwość zbawienia. Niesamowite w ogóle. I potem w Ewangelii mamy ten moment, kiedy Pan Jezus to zaczyna robić, nie? Kiedy Pan Jezus wychodzi do Galilei i zaczyna ogłaszać to. Mówi... czas się wypełnił. Czyli mówi... to wasze więzienie już tam się skończyło, bliskie jest Królestwo Boże, nawracajcie się i uwierzcie w dobrą nowinę, że dla was też jest szansa. Kochani, to jest coś niesamowitego. Ja myślę, że my, chrześcijanie, mamy pewien brak takiej jednej cechy Bożej, którą Pan Bóg ma i musimy się od Niego uczyć. Bo my oczywiście nie mamy problemu z tym, żeby... jak ktoś wykazuje tendencję do nawrócenia i ktoś wykazuje chęci nawróceniowe, no to oczywiście damy mu szansę, to jasne, nie? Ale kiedy są ludzie, którzy całkiem wszystko skreślili, którzy po prostu sami nie chcieli, no to mówimy no matko, no przecież sami nie chcieli, tak? Sami sobie zamknęli drogę. Uwaga, dla Pana Boga nie ma czegoś takiego, jak zamknięta droga. On o tej ludzkości tam nie zapomniał. Kochani, to mi się przypomina taki midrasz, już wam go pewnie kiedyś opowiadałem, ale to jest midrasz do Księgi Wejścia, do tego momentu, kiedy Mojżesz z narodem wybranym ucieka z Egiptu, jak pamiętacie, nie? Przechodzą z Egiptu i przechodzą przez Morze Czerwone. No i pamiętacie, tamtedy naród przechodzi przez otwarte morze, Egipcjanie giną w odmętach tego morza. Jest taki midrasz żydowski, czyli taka opowieść żydowska, która jest dla nich pewnego rodzaju takim świętym wytłumaczeniem tekstu Pisma Świętego, gdzie jest taki obraz, gdzie Pan Bóg siedzi na takim wielkim tronie w niebie, dookoła Niego są aniołowie, którzy się przyglądają temu, co się dzieje na ziemi, nie? I widzą właśnie to zwycięstwo Izraitów, czyli Izraici, którzy wyszli z Morza Czerwonego, zwycięzcy wreszcie wolni uciekają, będą mogli pójść do Ziemi obiecanej. I aniołowie oczywiście urządzają wielką fetę, no bo zwyciężyło dobro, udało się złamać niewolę, udało się zwyciężyć złego faraona, nie? I patrzą, że Pan Bóg siedzi na tym tronie i w ogóle się nie cieszy, że Pan Bóg płacze na tym tronie. I anioł jeden podchodzi, taki jakiś odważniejszy i pyta Ale... Boże Wszechmogący, dlaczego płaczesz? Przecież odniesliśmy zwycięstwo. Twoje dzieci są uratowane, wreszcie wolne. Ziemia obiecana, którą mi obiecałeś, wreszcie będę mógł ją zdobyć. Wtedy Pan Bóg miał podnieść oczy, miał powiedzieć Tak, tak, oczywiście cieszę się, że moje dzieci są wolne, ale... mówi... moje dzieci zginęły w Morzu Czerwonym. Jak mogę się radować, skoro moje dzieci poginęły? Kochani, to jest bardzo poruszający mnie midraż, że Pan Bóg w tym zwycięstwie nie myśli tylko o tych, którzy byli dobrzy, tak to nazwijmy, chociaż nie wiem, czy zaleci byli tylko dobrzy, nie? ale w tym jednak równaniu są, że tak powiem, tą lepszą stroną, tak? Czyli są niewolnikami, którzy walczą o wolność. Ale Pan Bóg płacze też nad swoimi dziećmi, które zbłądziły. Pan Bóg o nich nie zapomina. Pan Bóg, uwaga, Pan Bóg pozbawi się życia, żeby pójść do Szeolu po nich, żeby im otworzyć możliwość zbawienia. Bo do Szeolu może tylko pójść ktoś, kto umarł. Do Szeolu się żywych nie wpuszcza, kochani, bo żywi są tutaj, a w Szeolu są zmarli. Żeby tam mógł ktoś ich uwolnić, to musiał ktoś umrzeć, żeby tam pójść. Dlatego Bóg umarł m.in. żeby tam pójść ich uwolnić. Kochani, dlaczego to mówię? Ja głęboko wierzę i wiem, że oczywiście niektórzy będą mi to zarzucać w kółko, nie? jako herezja i tak dalej, ja bardzo głęboko wierzę, że Pan Bóg każdego szuka i że Pan Bóg nigdy z nikogo nie zrezygnuje. Nigdy z nikogo. Pan Bóg nikogo nie odpuści. Jasne, że nikogo do niczego nie zmusi, to jasne. Jasne, że Pan Bóg nikogo na siłę do nieba nie wprowadzi, to oczywiste. Ale Pan Bóg nie zapomni. Nawet jak ktoś sam się zagładzi, sam doprowadzi do własnej zagłady, która się może wydawać bez odwrotu. Jak się okazuje, po wielu tysiącach lat On tam posłał swojego syna, żeby ich z tego więzienia wydobył. Całą tę zgładzoną, doprowadzającą się do ruiny ludzkość. Nie zrezygnował. Nie zapomniał. Nie skreślił. Słyszycie to? Ten film jest prawdopodobnie do kogoś z was, do kogoś, kto może gdzieś trafił na langustę po raz pierwszy, albo ktoś mu to kazanie podsunął, kto może myśli, że nie ma dla niego szans, że jest pogubiony, albo po prostu nie chce. Nawet jak nie chcesz, On nie zrezygnuje. On cię będzie szukał. Jaki będzie tego wynik? Nie wiem. Nie wiem, bo nie jestem Panem Bogiem. Nie mam prawego pojęcia. Ale wierzę w Niego. Tak jak Bóg wierzy we mnie, tak ja wierzę w Niego. Wierzę, że Mu się uda. Wierzę, że to jest ktoś, kto tak mnie odpuszcza, bo nie ma drugiego takiego wojownika, jak On. No że będzie szukał, aż znajdzie. I będzie przekonywał, aż przekona. I będzie namawiał, aż namówi. A On wie, jak to robić. Taki Bóg na początek Wielkiego Postu. Moi drodzy, moi kochani, to by było na tyle w tym naszym pierwszym, wielkopostnym, niedzielnym spotkaniu CNN-owym. Oczywiście serdecznie was zapraszam we wszystkie niedziele, będziemy sobie komentować to niedzielne słowo i będziemy się przyglądać naszemu Panu Bogu. Bardzo was ściskam, bardzo was pozdrawiam, bardzo was błogosławię, a... no i zapraszam, kochani, bo dzisiaj w ogóle, w tę niedzielę, wracają MocnoStronniczy. Tak, wreszcie. Więc zapraszam, jeżeli tylko macie ochotę, a wieczorem oczywiście też Historie Potłuczone. To... to tyle. Ściskam, pozdrawiam, błogosławię, pa, pa...