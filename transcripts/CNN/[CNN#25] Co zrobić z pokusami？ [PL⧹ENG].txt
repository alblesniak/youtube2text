 Dzień dobry, szczęść Boże, dobry wieczór. Moi drodzy, witajcie bardzo serdecznie w kolejną niedzielę, w kolejnym odcinku CNN. Mamy dzisiaj pierwszą niedzielę Wielkiego Postu, więc zaczynamy oczywiście od Ewangelii, którą dzisiaj czytamy w liturgii. Proszę, posłuchajcie. Z Ewangelii św. Mateusza Duch wyprowadził Jezusa na pustynię, aby był kuszony przez diabła. A gdy pościł już czterdzieści dni i czterdzieści nocy, poczuł w końcu głód. Wtedy przystąpił kusiciel i rzekł do Niego, Jeśli jesteś Synem Bożym, powiedz, żeby te kamienie stały się chlebem. On Mu odparł. Napisane jest, nie samym chlebem żyje człowiek, ale każdym słowem, które pochodzi z ust Bożych. Wtedy wziął Go diabeł do miasta świętego, postawił na szczycie narożnika świątyni i rzekł Mu, Jeśli jesteś Synem Bożym, rzuć się w dół, napisane jest bowiem, aniołom swoim da rozkaz co do Ciebie, a na rękach nosić Cię będą, byś przypadkiem nie uraził swej nogi o kamień. Odrzekł Mu Jezus. Ale napisane jest także, nie będziesz wystawiał na próbę Pana, swego Boga. Jeszcze raz wziął Go diabeł na bardzo wysoką górę, pokazał Mu wszystkie królestwa świata oraz ich przepych i rzekł do Niego, Dam Ci to wszystko, jeśli upadniesz i oddasz mi pokłon. Na to odrzekł Mu Jezus. Idź precz szatanie. Jest bowiem napisane, Panu Bogu swemu będziesz oddawał pokłon i Jemu samemu służyć będziesz. Wtedy opuścił Go diabeł, a oto przystąpili aniołowie i usługiwali Mu. Moi kochani, w pierwszą niedzielę Wielkiego Postu zawsze czytamy w Kościele tę samą Ewangelię, tylko w różnych wersjach, w sensie u różnych ewangelistów. Zawsze rozpoczynamy od kuszenia Pana Jezusa na pustyni. To znaczy, że dla Kościoła ta scena, to wydarzenie jest naprawdę kluczowe, jeśli chodzi o Wielki Post, a jak się łatwo domyślić, nie tylko o Wielki Post, tylko o życie człowieka w ogóle. I bardzo warto na tę sytuację patrzeć nie tylko jako na historię Pana Jezusa na pustyni, który był kuszony przez szatana, ale oczywiście jako na historię każdego człowieka, który jest kuszony i Pan Jezus jakby pokazuje, co zrobić w takiej sytuacji. Zresztą, mamy dzisiaj taką dokładną przebitkę, zauważcie, w pierwszym czytaniu był Adam i Ewa kuszeni w raju przez szatana, którzy upadli w związku z tymi pokusami i Pan Jezus jakby staje dokładnie w takiej samej sytuacji. Zresztą u jednego z ewangelistów, nie pamiętam może u którego, jest napisane, że Jezus na pustyni przebywał pośród zwierząt. Ojcowie Kościoła zawsze to tłumaczyli w ten sposób, że to jest taki obraz Adama w raju. Czyli mamy po prostu powtórkę z sytuacji, z tym, że tam przegraliśmy, a tutaj Chrystus pokazuje, jak wygrać. I kochani, chciałbym, żebyśmy się przyjrzeli chwilę tym pokusom, temu, czego one dotyczą i też jakby dlaczego to się dzieje i w ogóle, co z tym zrobić. Ale to po kolei. Kochani, mamy trzy pokusy, którymi szatan kusi Pana Jezusa. Oczywiście wiadomo, że to jest pewnego rodzaju zabieg literacki, że jeżeli to kuszenie trwało przez, nie wiem, długi czas, to pewnie tam się przywalało w głowie Pana Jezusa mnóstwo myśli, mnóstwo podszeptów i tak dalej, ale wszystkie je jakby można było sprowadzić do tych trzech jakby obszarów. I rzeczywiście, jak za chwileczkę się im przyjrzymy, to są takie trzy obszary, w których, myślę, wszyscy jesteśmy kuszeni i one tak naprawdę zbierają wszystkie kuszenia świata. Zobaczcie, na czym polegają poszczególne te pokusy. Pierwsza pokusa mogłoby się wydawać taka prosta pokusa, która przyszła do ciała Pana Jezusa. Jezus od 40 dni nie je, nie pije, więc pierwszą rzeczą, którą oczywiście mu zły proponuje, no to może byś tak się najadł. W sensie, przecież masz taką władzę, zamień sobie te kamyki w chleb, będziesz mógł spokojnie zaspokoić swój głód i tak dalej. Tutaj, myślę, słowo głód i pragnienie są kluczowe. Nie tylko w takim znaczeniu oczywiście głodu ciała, pragnienia wody i tak dalej, tylko głód i pragnienie, czyli takie poczucie, że jesteśmy niezaspokojeni. Mówiąc krótko, ja bym sobie nazwał tą pierwszą pokusę pokusą szczęścia. Dlatego, że, kochani, brak szczęścia polega na tym, że właśnie odczuwamy pewien brak. Albo na poziomie ciała, albo na poziomie emocji, albo na poziomie ducha, albo na poziomie umysłu. No możemy to, że tak powiem, rozłożyć sobie na tysiąc różnych czynników. To są wszystkie te pokusy, które przychodzą do człowieka i mówią słuchaj, musisz sobie zapewnić szczęście, potrzebujesz do życia szczęścia, bo jak się nie zaspokoisz, nie będziesz wypełniony szczęściem, no to w ogóle lipa. I, kochani, tak jak zawsze, u szatana wszystkie pokusy w ogóle są bardzo sensowne, bo ta pokusa jest bardzo sensowna. Rzeczywiście potrzebujemy szczęścia. Rzeczywiście niezaspokojeni, niewypełnieni w tym głodzie i w tym pragnieniu, który mamy, żyjemy po prostu w totalnym nieszczęści, w totalnej rozwałce. Na czym polega problem? Szatan zawsze nam proponuje coś, co nas tak naprawdę nie zaspokoi. Zobaczcie odpowiedź Pana Jezusa. Jezus wie, że jedynym, co tak naprawdę będzie mogło Mu zapewnić szczęście, jest to, co pochodzi z ust Boga, Jego Słowo. To jest w ogóle bardzo ciekawe, dlatego że przecież to Słowo to jest On sam, to jest Jezus. On jest Słowem, które pochodzi z ust Boga. Czyli Jezus jakby wie, że tylko Bóg może człowieka zaspokoić, bo Jezus na tej pustyni stoi oczywiście jako człowiek, człowiek głodny i to głodny, tak jak mówię, na każdym możliwym poziomie. Człowiek po prostu wygłodniały, spragniony szczęścia. I szatan Mu podsuwa wszystkie możliwe warianty tego, jak to szczęście może sobie zaspokoić, a Pan Jezus, ten człowiek, mówi Nie, jedynym moim szczęściem jest Bóg, jest to, co pochodzi od Niego, to, co jest Nim samym, bo to właśnie On jest tym, który wyszedł z ust swojego Ojca. I kochani, to jest jakby pierwsza pokusa, czyli taka pokusa, którą trzeba sobie nazwać po prostu szczęście. Szczęście osiągane na tysiące różnych sposobów, a de facto jest tylko jeden sposób na to, żeby je osiągnąć. Druga pokusa... jaka jest druga pokusa? Bardzo ciekawe... bierze szatan Pana Jezusa do świątyni, czyli jakby w taki bardzo religijny kontekst, bierze go, że tak powiem, do właściwego miejsca, szczególnie dla Pana Jezusa, no i tam mówi mu Słuchaj, przecież Bóg się o ciebie zatroszczy, przecież Pan Bóg, nawet gdyby ci groziło niebezpieczeństwo, no to przecież poradzi sobie, nie? Rzuć się z tej świątyni, z tego narożnika, no i na pewno cię aniołowie złapią. Kochani, co to jest za pokusa? To jest taka pokusa, którą nieustannie szatan sączy do głowy, że przecież gdyby Pan Bóg był, gdyby Pan Bóg rzeczywiście istniał, gdyby to wszystko to była prawda, no to by cię przecież nie spotykały żadne nieszczęścia, to przecież by nie było cierpienia, to przecież by nie było chorób, to nie byłoby zła, to nie byłoby wszystkiego, co jest po prostu przeciwieństwem szczęścia, a więc tylko nie byłoby nieszczęścia. Czyli druga pokusa to jest taka pokusa, która mówi życie nie tylko powinno być wypełnione szczęściem, ale żeby to szczęście było możliwe, to musisz się w jakiś sposób zabezpieczyć przed wszelkim możliwym nieszczęściem. A co jeszcze bardziej perfidne w tym kuszeniu, to właśnie to, że szatan wkłada to w taki religijny kontekst, czyli jakby pokazuje Panu Jezusowi, no przecież cały ten Pan Bóg to jest ściema, no bo przecież wiesz, że jak się rzucisz z tego naroźnika tej świątyni, no to się prawdopodobnie zabijesz. To przecież widzisz, że na świecie jest tyle nieszczęść i jakoś Bóg nie wysyła swoich aniołów i nie ratuje wszystkich ludzi przed tymi nieszczęściami. To jest taka pokusa, która nas dotyka po prostu w każdym miejscu, gdzie nam się wydarza coś bardzo trudnego, bardzo złego, chorobowego, nieszczęśliwego, nie wiem... cierpiącego i tak dalej. Czyli wszystkie te miejsca, gdzie doświadczamy zła w tym świecie i mówimy sobie dlaczego Bóg nie reaguje. Co robi Pan Jezus? Pan Jezus mówi bardzo prosto Nie będziesz wystawiał Pana Boga swego na próbę. Czyli co mówi? Nie, nie potrzebuję, żeby mi Bóg udowodnił to, że istnieje, tym, że zareaguje na wszystkie nieszczęścia tego świata. Nie jest dla mnie dowodem to, że Bóg istnieje, to, że On rozwiąże wszystkie nieszczęścia, które istnieją gdziekolwiek na świecie. Do tego zaraz jeszcze wrócimy. Trzecia pokusa. Trzeci rejon to jest, myślę, bardzo ważny rejon, tylko my go zazwyczaj sprowadzamy do tylko jednego wycinka tego rejonu. Bo oczywiście w trzeciej pokusie chodzi o władzę, tylko że tu nie chodzi tylko i wyłącznie o ten taki wycinek władzy, która polega na tym, że mam władzę nad innymi. Że tak jak szatan mu to proponuje Panu Jezusowi, na tej wielkiej górze mówi Wszystkie królestwa będą ci poddane, w sensie będziesz miał totalną władzę. O co tu chodzi? Tu chodzi po prostu o kontrolowanie własnego życia i o poczucie bezpieczeństwa. Bo zobaczcie, na tym polega władza. I to można sobie rozpatrzyć na tysiącu różnych poziomach. To jest taka władza, która się dzieje w twoim własnym życiu, gdzie ty sam nad swoim własnym życiem nie panujesz. Gdzie sam na przykład nad sobą nie panujesz. Nad własnym sercem, nad własnymi emocjami, nad własnym myśleniem, nad tym, jak reagujesz i tak dalej. To jest władza w rodzinach, gdzie na przykład coś idzie nie tak i nie wiem... twoje dzieci nie są takie, jakie oczekiwałeś, że będą. Twoje rodzice nie są tacy, jakich oczekiwałeś, że będą. To jest władza na poziomie oczywiście społeczeństw, narodów, wspólnot, kościoła i tak dalej. To jest też na przykład taka władza, w sensie pokusa władzy, która jest na przykład w kościele, żeby wszyscy na świecie byli wyznawcami chrześcijaństwa. Żeby wszystkich przekonać i nawrócić, bo inaczej to czujemy się niepewnie, no właśnie... że nie jest tak, jakbyśmy chcieli. Kochani, to jest po prostu takie poczucie, taka chęć człowieka, który chce kontrolować sytuację, który chce mieć jasność sytuacji, który chce mieć wytłumaczoną sytuację i który w ten sposób chce się czuć po prostu bezpiecznie. Więc to jest pokusa, którą można różnie nazwać. Władza, bezpieczeństwo, kontrola... jak tam chcecie. Tylko na bardzo wielu poziomach. Co oczywiście mówi Pan Jezus? Nie. Nie chce żadnej władzy, nie chce kontroli. Kontrolę ma Bóg. Czyli ja nie muszę wcale panować nad rzeczywistością, nie potrzebuję tego poczucia bezpieczeństwa i kontroli. Bóg je ma. Jemu tylko się służy. On jest władcą, który ma tę kontrolę. Czyli w związku z tym Jezus pozbawia się zupełnie tej władzy i tej kontroli. Kochani, te trzy pokusy, te trzy rejony, ja myślę, że one tak naprawdę zamykają wszelkie kuszenia szatana, które sobie tylko można wyobrazić. W sensie, jeżeli sobie wymyślicie jakąś pokusę, jakieś miejsca, gdzie zły atakuje was, to przyporządkujecie je zawsze do jednego z tych trzech rejonów. Bo albo szukamy szczęścia, albo próbujemy uniknąć nieszczęścia, albo chcemy, i to tak naprawdę jest wypadkowa tych dwóch pierwszych rzeczy, kontrolować całą rzeczywistość, żeby mieć poczucie bezpieczeństwa. Kochani, w tym wszystkim przychodzi do nas zły, żeby nas tutaj kusić. Oczywiście skutkiem, jakby ce... albo raczej celem tego kuszenia jest jedno. Zwątp w Pana Boga. No bo przecież Pan Bóg obiecał ci szczęście, a Go nie masz. Przecież Pan Bóg obiecał ci, tak przynajmniej mówi szatan, że nie spotka cię żadne nieszczęście, a spotyka cię. No i przecież, gdybyś był z Panem Bogiem, to wszystko byłoby w porządku i byłoby poukładane, a ciągle taki chaos, i no jednak ten Pan Bóg nie daje żadnej kontroli i jednak nie panuje nad tym światem. Kochani, czemu to się wszystko dzieje? Dlaczego te pokusy są? Otóż to jest dla mnie w ogóle kluczowa rzecz z tego dzisiejszego dnia, z tych dzisiejszych czytań. Otóż te pokusy, moi drodzy, są bardzo, ale to bardzo potrzebne, dlatego że one są drogą dla nas do tego, żeby naprawdę do Pana Boga się zbliżyć. Już wam mówię, o co mi chodzi. Zobaczcie, co te pokusy zrobiły z Adamem, z Ewą w raju. Napisane, że po grzechu, oni oczywiście przegrali z tymi pokusami, ale w raju, kiedy to się wydarzyło, oni nagle stali się nadzy. Co to jest za obraz? Tu nie chodzi mi tylko o taką nagość cielesną. Oczywiście o taką też tam chodzi, ale jakby nie na tym się chce skoncentrować. Tylko zobaczcie, co znaczy, że człowiek jest nagi. W sensie człowiek zobaczył wreszcie siebie w prawdzie. Zobaczył siebie taki, jaki naprawdę jest. I oczywiście zadaniem Saddana było pokazać człowiekowi prawdę o nim i go zawstydzić tą prawdą. Ale tam natychmiast przychodzi Pan Bóg i mówi Adam, kto ci powiedział, że jesteś nagi? Dlaczego ta prawda o tobie tak cię zasmuciła? Czemu się schowałeś? Czemu ukryłeś się przed moimi oczami? I kochani, to jest dokładnie rola pokusy. W sensie, ją wymyślił szatan, to prawda, ale Pan Bóg jest takim geniuszem, że Pan Bóg, tak jak wam to już mówiłem tysiąc razy w różnych konferencjach, Pan Bóg po prostu bardzo lubi brać dzieła szatana, nie obrażać się, nie mówić o to mi napsuł, tylko mówi dobra, zrobiłeś tutaj takie coś okropnego, to ja się nie obrażę, tylko ja to wezmę i wbrew temu, co wymyśliłeś, ja to wykorzystam, że tak powiem, ku dobru człowieka. I kochani, możemy się oburzać do końca życia, że mamy te pokusy. Czemu on nas ciągle kusi? Czemu on nam cały czas w tych wszystkich trzech rejonach podsuwa te różne głupie rzeczy? Nie. Potraktujcie to jako szansę. Po dwójno, po pierwsze, to wam pokazuje prawdę o was. Jeżeli chcecie zobaczyć, gdzie potrzebujecie nawrócenia, jeżeli chcecie zobaczyć w Wielkim Poście, co potrzebuje zmiany w was, to się po prostu przyjrzyjcie waszym pokusom. Zobaczcie, gdzie jesteście kuszeni. Kochani, mówiłem to już wiele razy też, tam, gdzie szatan uderza, tam, gdzie cię kusi, to znaczy, że są najważniejsze rzeczy w tobie. Szatan jest mądrym strategiem, przepraszam, że go chwalę, ale to jest prawda. Szatan jest mądrym strategiem, on wie, że nie ma co, że tak powiem, uderzać na przykład w jakieś zupełnie nieznaczące oddziały w wojsku wroga, bo w ten sposób wojska nie pokona. On wie, że trzeba rozwalić najgroźniejszych przeciwników. Jak rozwali najważniejsze elementy wojska wroga, no to resztę sojusz pokona. W związku z tym, co robi szatan? Uderza w nas zawsze tam, gdzie są w nas najważniejsze rzeczy, najbardziej cenne rzeczy w nas, takie, które są naszymi największymi skarbami. Co to znaczy? Jeżeli szatan gdzieś u ciebie uderza, w którąś z tych pokus szatan wali, to znaczy, przyjrzyj się, gdzie uderza, to znaczy, że tam są najważniejsze rzeczy w tobie. Mówiąc krótko, można pokusy szatana potraktować jako narzędzie wręcz do tego, żeby dobrze siebie rozpoznawać, żeby rozpoznawać to, gdzie potrzebujemy nawrócenia, kim tak naprawdę jesteśmy, co jest w nas najważniejsze, gdzie jest nasza najszybsza droga do Boga. Jeżeli szatan gdzieś uderza, to znaczy, że wie, że właśnie w tym rejonie jest ci do Pana Boga najkrócej, w sensie tamtędy możesz go najszybciej znaleźć, tam się najbardziej do Niego zbliżysz. I kochani, nie prośmy Pana Boga, żeby nie było w naszym życiu pokus. Prośmy Go, żeby oczywiście dał nam siłę do odparcia ich, do wytrzymania tych pokus, ale nie traktujmy je tylko jakby w taki sposób, że niech one odejdą, w sensie walczę z nimi, pokonam je i niech już ich nie będzie. Nie, nie... to jest po prostu zmarnowanie okazji. Wykorzystajcie te pokusy do tego, żeby się sobie przyjrzeć. Kochani, i nie bójmy się tego, że też możemy gdzieś przegrać te walki. Tak jak dokładnie pokazuje Księga Rodzaju, w sensie Bóg się nami nie brzydzi, Bóg się tym naszym ogołoconym wstydem, który wyłazi czasem spod tych pokus, bo przegramy i się okazuje no dobra, rzeczywiście taki jestem i sobie z tym nie radzę, to Bóg mówi chodź tutaj do mnie, w sensie nie chowaj się w krzakach. Ja wcale się nie wstydzę tego, że ty masz sobie taką nagość, taki wstyd się w tobie odkrył. Kochani, Pan Jezus był w tych wszystkich miejscach pokus, był w tych wszystkich szatańskich kuszeniach właśnie po to, żeby nam pokazać jestem tam z wami, jestem, nie opuszczę was, również w tym miejscu, tam, gdzie wy przegrywacie. Pokazuje wam, że można z tym wygrać, pokazuje wam, jak to robić, ale nawet jeżeli upadniecie, jestem tam z wami. Kochani, ja bardzo poważnie zamierzam potraktować to wyzwanie dzisiejsze do tego, żeby się sobie po prostu przyjrzeć. Do tego ma nas wzywać zawsze Ewangelia, ona nam rzuca światło na nas. Spróbujcie dzisiaj popatrzeć na siebie przez te trzy rejony. Spróbujcie popatrzeć, gdzie jesteście kuszeni, jeśli chodzi o szczęście, czyli co wam szatan nieustannie proponuje jako szczęście, mimo że Pan Jezus mówi jedyne szczęście jest tak naprawdę we mnie. Spróbujcie popatrzeć, gdzie są wszystkie nieszczęścia, którymi was szatan atakuje, mówiąc wam skoro tak jest, to pewnie Pana Boga nie ma. I spróbujcie popatrzeć na to trzecie, czyli gdzie próbujecie nieustannie sami ogarnąć rzeczywistość, nie zostawiać tego Panu Bogu, nie poddawać się Jego prowadzeniu, Jego działaniu, tylko właśnie, znowu negujecie to, kim On jest, że On jest, bo nie ma tej kontroli, nie ma tej władzy, nie ma tego poczucia bezpieczeństwa. I kochani, w tych trzech rzeczach znajdziecie, ja zamierzam to dzisiaj zrobić naprawdę w tę niedzielę, zamierzam to dzisiaj usiąść i jakby zadać sobie pytanie Adaś, gdzie są w tobie te punkty do nawrócenia? Jeżeli słuchaliście strasznej rekolekcji, pierwszego dnia mówiłem wam, że o to chodzi w Wielkim Poście, żeby się nawrócić, niektórzy z was pisali no dobra, ale gdzie to mam? W sensie, gdzie są te rzeczy? Masz dzisiaj jak na tacy podane, gdzie są te rzeczy. W sensie, usiądź i zrób sobie przegląd twoich oddziałów. Na tym to polega. Zobacz, gdzie masz słabe punkty, bo tam bije szatan. I tutaj jest właśnie to miejsce, gdzie masz w Wielkim Poście zawalczyć. Co to znaczy? To nie chodzi o to, żeby sobie czegoś tam w Wielkim Poście odmówić, tylko zrób rzeczywiście sensowną robotę nad tymi miejscami, gdzie zły w ciebie uderza. W ten sposób do Pana Boga się zbliżysz, w ten sposób będziesz bardziej podobny do Pana Jezusa, który te pokusy odparł, w ten sposób dokładnie wykonujesz wielkopostną robotę. A przecież o to chyba by chodziło w Wielkim Poście. No dobrze, to tyle na dzisiaj, chyba wystarczy, tak mi się przynajmniej wydaje. Wiem, że dzisiaj może nie było jakoś tak z szałem i z polotem, ale chciałem, żebyście dzisiaj bardzo konkretną rzecz zobaczyli, żebyście po prostu zobaczyli pewnego rodzaju narzędzie, które nam Kościół daje w pierwszą niedzielę postu, do tego, jak się za post zabrać, jak się zabrać za nawracanie, gdzie to nawrócenie ma się dokonać. Mam nadzieję, że tym się to skończy, że rzeczywiście spróbujecie się temu poprzyglądać i zrobicie roboty, bo byłoby super, żebyśmy po prostu zrobili coś w tym poście, żeby to nie było takie pito-pito gadanie i w ogóle nabożeństwa i tak dalej, tylko robota, nawrócenie, świętość w ogóle. No i byłoby dobrze. Dobra, to tyle. Miejcie najlepszą niedzielę, serdecznie was pozdrawiam, ściskam, błogosławię, widzimy się za tydzień w kolejnym CNN, a tymczasem do zobaczenia, paaa...