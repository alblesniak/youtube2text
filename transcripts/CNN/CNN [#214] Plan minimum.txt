 Dzień dobry, szczęść Boże, dobry wieczór. Moi kochani, bardzo serdecznie was witam w kolejną niedzielę w naszym kolejnym spotkaniu z cyklu CNN, tym razem w Niedzielę Świętej Rodziny, czyli w pierwszą niedzielę po Bożym Narodzeniu. Mieliśmy dosyć krótki teraz czas tej przerwy, ale nie mniej się cieszę, że będziemy wspólnie przyglądać się Słowu. Kochani, posłuchajcie dzisiaj pierwszego czytania z Księgi Rodzaju, bo jest to temat, którym chciałbym się dzisiaj zająć. Taki tam jest fragment, taka opowieść. Pan tak powiedział do Abrama podczas widzenia. Nie obawiaj się, Abramie, bo ja jestem twoim obrońcą. Nagroda twoja będzie sowita. Abram rzekł. O Panie mój Boże, na cóż mi ona, skoro zbliżam się do kresu mego życia, nie mając potomka, przyszłym zaś spadkobiercą mojej majętności jest dama z Ceńczyk Eliezer. I mówił. Ponieważ nie dałeś mi potomka, ten właśnie zrodzony u mnie sługa mój zostanie moim spadkobiercą. Ale oto usłyszał słowa. Nie on będzie twoim spadkobiercą, lecz ten po tobie dziedziczyć będzie, który od ciebie będzie pochodził. I poleciwszy Abramowi wyjść z namiotu rzekł. Spójrz na niebo i policz gwiazdy, jeśli zdołasz to uczynić. Potem dodał. Tak liczne będzie twoje potomstwo. Abram uwierzył i Pan poczytał mu to za zasługę. Pan okazał Sarze łaskawość, jak to obiecał i uczynił jej to, co zapowiedział. Sara stała się brzemienną i urodziła sędziwemu Abrahamowi syna w tym właśnie czasie, jaki Bóg wyznaczył. Abraham dał swemu synowi, który mu się urodził, a którego mu zrodziła Sara imię Izak. Moi drodzy, moi kochani, dlaczego wybrałem dzisiaj to pierwsze czytanie? Wiemy, że mamy dzisiaj uroczystość świętej rodziny, to jest święto świętej rodziny i będzie też trochę oczywiście o rodzinie, tylko że chciałbym to trochę szerzej potraktować. I dlatego to pierwsze czytanie. Najpierw, kochani, chciałbym, żebyście zwrócili uwagę na pewną taką sytuację egzystencjalną, jeżeli można tak powiedzieć mądrze, Abrama w trakcie tej rozmowy z Panem Bogiem. Na pewno kojarzycie Abrama, Abrahama potem, jako taką ikonę wielkich, bożych planów, nie? Mamy człowieka, który nie ma potomstwa, który mieszka gdzieś tam w jakimś jednym miejscu na ziemi, którego Bóg zaprasza do czegoś niezwykłego. Do tego, żeby po pierwsze porzucił swój świat, ten, który znał, porzucił wszystko, co do tej pory było jego życiem, zaprasza go do wielkiej wędrówki i otwiera przed nim drogę do ziemi obiecanej. Mówi, że ten twój malutki światek, w którym sobie żyjesz, to takie malutkie, również przestrzennie tak życiowo, miejsce do życia, które masz, chciałbym rozszerzyć, jakby chciałbym naprawdę poszerzyć do czegoś niezwykłego. Do ziemi obiecanej będziesz władcą całej tej ziemi, mało tego, będziesz początkiem wielkiego pochodu pokoleń, które staną się pokoleniami wierzących we mnie. Z ciebie jednego wyjdą po prostu setki miliardy potomstwa, mówi Pan Bóg, jak piasek na brzegu morza, jak gwiazdy na niebie. Zobaczcie, że jest to taka wizja, no, totalnie szaleńcza, nie? Z jednego małego Abrahama, w jednym malutkim miejscu mieszkającego, z jego małą historią rodzinną, tylko on i Sara, Pan Bóg mówi rozdmuchamy to do czegoś niezwykłego. I myślę, że większość z nas, kiedy kojarzy Abrahama, no to kojarzy go z czegoś takiego, jako właśnie ojca tej obietnicy. Ale zobaczcie, w jakim miejscu, prawdopodobnie już po wielu latach od tej obietnicy, jest Abraham dzisiaj w tej rozmowie. Zobaczcie, jak mu się zawęziła ta perspektywa. Kiedy gadają z Panem Bogiem, to Abraham mówi No, ale nie mam ciągle potomka i będzie po mnie dziedziczył mój sługa Eliezer i on przejmie mój majątek. Zobaczcie, Abraham już nie mówi o wielkiej ziemi obiecanej. Abraham nie mówi o tym, że będzie ojcem wielkiego narodu. Abraham mówi o swoim majątku. Kochani, to nie było wiele, nie? To prawdopodobnie był jego namiot, w tym namiocie było trochę jego rzeczy, tam były pewnie jakieś jego stada owiec, to jasne. I tyle, nie? Czyli jakby Abraham się martwi, kto weźmie to takie trochę, które on ma i mówi no weźmie to ktoś taki zupełnie znikąd. To, kochani, wszystko było związane z takim prawem, które wtedy funkcjonowało u Mezopotamii, że jak nie miał jakiś mężczyzna potomka, to się adoptowało po prostu najbliższego sługę i ten sługa stawał się jakby dziedzicem tego majątku. Więc Abraham, zobaczcie, ma taką perspektywę skróconą, że tak powiem do paru dolarów, do nieruchomości i do jakiegoś po prostu, można by powiedzieć, takiego podrzędnego wykonawcy w jego firmie, który po prostu przejmie po nim schedę, nie? Czyli zobaczcie, nagle ta wielka perspektywa, to wielkie, ogromne coś zostało sprowadzone tak naprawdę do podziału majątku, znaczy do podziału, do przekazania majątku. Nawet już nie do potomstwa, tylko do tego, kto po nim weźmie jego kasę, nie? Kochani, to jest w ogóle taka bardzo charakterystyczna rzecz, myślę, dla nas i dla Pana Boga, w sensie dla tych naszych relacji. Że Pan Bóg nieustannie próbuje człowieka zapraszać do niezwykłych rzeczy, Pan Bóg ciągle ma jakiś plan na to, żeby zrobić coś niezwykłego w życiu człowieka, ale w związku z tym, że to często wolno idzie, że to przynajmniej w naszym mniemaniu idzie bardzo opornie, to my potem skracamy i skracamy i skracamy, aż w końcu zostajemy z taką bardzo krótką perspektywą co na dzisiaj, co na jutro, co żeby tylko było, co do garka włożyć i tyle, a reszta tam... no może Pan Bóg naobiecywał, ale to bez przesady, nie? Ale zobaczcie, co Pan Bóg robi. Pan Bóg mimo wszystko, po pierwsze, nie narzeka na Abrahama, nie mówi co ty zrobiłeś z moją obietnicą. Ja ci tu, chłopowie, przedstawiłem takie plany, a ty mi tu gadasz o tym, kto ten twój skórzany namiot weźmie? Nie, zobaczcie, w Panu Bogu nie ma takiej pretensji, nie. Tylko Pan Bóg go po raz kolejny utwierdza w tym, co wcześniej powiedział. Pan Bóg mu jakby pokazuje zaufaj mi. Jeżeli ci obiecałem, że tak cię poprowadzę, jeżeli ci powiedziałem, że będę w stanie zrobić te rzeczy w twoim życiu, to nawet jeżeli będziesz musiał czekać 100 lat, uwaga, to zrobię je i nie rób tego po swojemu. Nie rób tego swoim własnym pomysłem. Kochani, dlaczego o to mówię? Bo myślę, że to widać w bardzo wielu miejscach naszego życia, również, jeżeli dzisiaj jest Niedziela Świętej Rodziny, to również w takim kluczu rodzinnym, nie? Zobaczcie, kochani, że nam bardzo często, jak coś nie pójdzie według tego takiego pierwotnego planu, nie? Mieliśmy plan, że będę miał niesamowitą żonę, będę miała niesamowitego męża, będziemy mieli cudowne dzieci, będziemy żyli w ogóle pięknie, nasza rodzina będzie najpiękniejsza na świecie i potem coś nie idzie, nie? To my bardzo szybko przechodzimy do takiego planu B, nie? Skoro nie poszło, skoro czekam i Pan Bóg mi wydaje się niebłogosławić, na przykład nie mamy potomstwa, a to załatwmy je inaczej, nie? Mamy różne sposoby teraz na świecie, nauka idzie do przodu, zróbmy to po swojemu. Nie idzie z mężem, nie idzie z żoną, a to może poszukam jakiegoś nowego modelu, tak po swojemu to zrobię, no może to nie będzie to moje pierwotne marzenie, ale może będzie równie dobre, albo chociaż no jako takie, nie? Kochani, ja tu, błagam, mam nadzieję, że to rozumiecie, żeby teraz kogoś osądzać. Nie, tylko ja tu patrzę na siebie też. Jak mam różne plany i różne wielkie zamierzenia, które, mam wrażenie, pochodzą od Pana Boga, a potem w wyniku tego, że one idą mozolnie, że muszę długo czekać, że coś mi się nie udaje, to szybko to zamieniam na taki plan mniejszy, na tak zwany plan minimum, albo chociaż plan średni, nie? No bo przecież ile można czekać na te wielkie rzeczy? Kochani, to jest dla mnie taka niedziela dzisiaj, która... no właśnie, też jest takim zderzeniem, zobaczcie. Kiedy się mówi święta rodzina, to wszyscy mamy w głowach prawdopodobnie naprawdę cudowny związek, nie? Mieli swoje trudności Maria i Józef, to jest jasne, ale jednak no to byli absolutnie niezwykli ludzie, nie? No nie niezwykli. Ona najbardziej niezwykła kobieta świata, ten równie niezwykły mężczyzna, jaki chodził po tej ziemi. Stworzyli coś niewiarygodnego, wychowali Pana Jezusa. No niesamowita rodzina, mówię. Mieli swoje problemy, to jasne, jak każdy związek, ale byli niesamowici. I bardzo możliwe, że jak na to patrzymy i potem patrzymy na swoje własne rodziny, to sobie mówimy no dobra, no może to jest rzeczywiście jakiś taki piękny obraz i ideał, ale z czym do ludzi, nie? Co ja tu mam zrobić z tego w życiu? To ja sobie zrobię taki mój plan, taki mój, taki na co dzień, taki, żeby tylko to dotrwać do jutra. Kochani, nie. Czasem chyba chodzi właśnie o to i czasem Kościół... wiem, że można to źle opłacznie rozumieć, sam czasem przeciwko temu występuję, ale czasem Kościół daje takie trochę jakby wygórowane obrazy, wygórowane ideały, po to, żebyśmy nie oziębli. Zobaczcie, co dzisiaj zrobił Pan Bóg z Abrahamem. Ja to lubię powtarzać w tym fragmencie Księgi Rodzaju, bardzo go lubię. Że Pan Bóg, żeby Abrahama zaprosić, nie? do tego, żeby znowu uwierzył w Jego obietnicę, prosi go wyjdź z namiotu. Ja sobie to wyobrażam, kochani, on tam siedział w tym namiocie, to był namiot ze skór zwierzęcych, nie? no tam nie pachniało za ładnie. W środku były też ogniska w tych namiotach, wiadomo tam, że była jakaś dziura i ten dym wychodził, ale tam było... to nie było jakieś takie przewiewne i świeże miejsce do życia, nie? Zatechły namiot, gdzie siedział ten Abraham, stary, już zniechęcony, zrozgoryczony i mówił Panie Boże, no tutaj ten mój po prostu sługa weźmie po mnie ten mój namiot i te moje tu trzy kozy, które mam, nie? No kochani, no nie. Pan Bóg mówi Abraham, wejdźże wyleź z tego namiotu. W sensie wejdź z tego takiego poczucia, że ja tu już mam tylko po prostu plan minimum przed sobą, bo tu już nic nie pójdzie. Mówi wyjdź stąd, mówi wyjdź i spójrz w gwiazdy, spójrz w niebo, spójrz na te po prostu szerokości, które tam są. Ja to wszystko stworzyłem, mówi Abraham. To co? Ja nie mogę z tego twojego namiotu zrobić ziemi obiecanej wielkiej? Większość z nas, kochani, nie chce z tego namiotu wyjść. Większość z nas siedzi w tym namiocie i mówi no ale to się tak... to się tak nie da, Panie Boże, bo moje życie jest, jakie jest. I tak, kochani, dopóki siedzimy w tym namiocie, no to rzeczywiście się nie da. Moi drodzy, chciałbym, żeby się w nas dzisiaj obudziła taka przestrzeń, taka nadzieja. Nie chcę tu wam powiedzieć, że jutro się wszystko zmieni. Nie, Abraham czekał naprawdę długo. On czekał kilkadziesiąt lat na spełnienie tej obietnicy. Nie mówię wam tutaj, nie daję wam takiej łatwej recepty słuchajcie, uwierzcie, że jutro się wszystko zmieni. Nie, możliwe, że się zmieni za piętnaście lat, ale jeżeli Bóg obiecał, a Bóg, kochani, każdemu z nas obiecał, że chce go doprowadzić do pełni szczęścia, to jeżeli tylko ośmielimy się wyleć z tego namiotu, to może nie jutro, może nie pojutrze, może nie za tydzień, ale Pan Bóg, jeżeli mu na to pozwolimy, doprowadzi do tego. Chyba, że będziemy siedzieć w namiocie. Gdyby on tam dalej siedział, nie uwierzył w tę obietnicę, no to tak, to by tę sakiewkę przekazał temu Eliezerowi, no i tyle, no. I tyle widzieli Pana Boga i Jego plany zrobienia największego narodu wierzących na świecie, nie? No nie, kochani. Trzeba wyleć z namiotu. O tym jest dla mnie ta dzisiejsza niedziela. Że jest niezwykłe Boże zaproszenie i ono jest ciągle aktualne. Tylko trzeba wyjść z namiotu. Moi drodzy, moi mili, bardzo wam dziękuję za kolejne nasze spotkanie CNNowe. Zapraszam na następne już za rok, dlatego że spotkamy się na następnym CNNie już w nowym roku, w pierwszą niedzielę stycznia. Taki jest przynajmniej plan. Tymczasem miejcie dzisiaj cudowną i fantastyczną niedzielę wychodzenia z namiotu. Ściskam, pozdrawiam, błogosławię, do zobaczenia, z Bogiem, paaa...