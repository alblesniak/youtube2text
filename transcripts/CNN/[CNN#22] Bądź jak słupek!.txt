 Dzień dobry, szczęść Boże, dobry wieczór. Kochani, witajcie najserdeczniej w kolejnym kazaniu do okienka, czyli w CNN. Zapraszam najpierw na Ewangelię, którą dzisiaj czytamy w liturgii. Z Ewangelii według św. Mateusza. Jezus powiedział do swoich uczniów Wy jesteście solą ziemi, lecz jeśli sól utraci swój smak, czymże ją posolić? Na nic się już nie przyda, chyba na wyrzucenie i podeptanie przez ludzi. Wy jesteście światłem świata. Nie może się ukryć miasto położone na górze. Nie zapala się też lampy i nie umieszcza pod korcem, ale na świeczniku, aby świeciła wszystkim, którzy są w domu. Tak niech wasze światło jaśnieje przed ludźmi, aby widzieli wasze dobre uczynki i chwalili Ojca waszego, który jest w niebie. Moi kochani, zanim przejdziemy do właściwego tematu tej Ewangelii, czyli światło i sól i takie tam inne przyprawowo-oświetleniowe rzeczy, to pozwólcie na jedną taką uwagę wstępną, trochę niezwiązaną z tym, co będę mówił, aczkolwiek na końcu się okaże związaną. Natomiast ta Ewangelia, że tak powiem, jest świetnym przykładem, na którym to można zrobić, a myślę, że to jest w ogóle ważna sprawa. Już się zaraz wytłumaczę, o co chodzi. Otóż, moi drodzy, w Kościele istnieje taka bardzo stara zasada tak zwanego czytania Pisma Świętego przez Pismo Święte. Czyli chodzi o to, żeby nie traktować żadnego fragmentu Pisma Świętego w oderwaniu od całej reszty. I kochani, to chociaż może brzmieć trochę tak sucho i nudno i tak sobie może myślimy, no przecież wiadomo, to większość z nas nieustannie popełnia taki błąd, że właśnie tak robi, w sensie robi odwrotnie niż trzeba. Kochani, w większości naszych dyskusji takich teologiczno-chrześcijańsko-religijnych mam wrażenie, połowę problemów, albo może i więcej, dałoby się rozwiązać tylko i wyłącznie przez ten prosty fakt, że przestalibyśmy wreszcie popełniać właśnie ten błąd, o którym mówię. Czyli branie jakiegoś fragmentu Pisma Świętego i na jego podstawie wyprowadzanie ogólnoświatowej, wszędzie obowiązującej, zawsze aktualnej nauki, bez, że tak powiem, zestawienia tego fragmentu z innymi fragmentami. Dlaczego? Kochani, dlatego, że bardzo dużo fragmentów biblijnych reprezentuje jakby dwa różne stanowiska, dokładnie na ten sam temat i pokazuje sprawy z różnych stron. I kiedy się przyczepimy tylko jednej, to chociaż nam się wydaje, że przecież mowa jest o prawdzie, to to jest tylko część prawdy. A, moi drodzy, bardzo często część prawdy jest po prostu kłamstwem. W takim sensie część prawdy fałszuje rzeczywistość. Dlaczego o tym mówię w związku z tą Ewangelią? Dlatego, że ta Ewangelia jest dokładnym przeciwieństwem innej Ewangelii, którą można znaleźć w Piśmie Świętym, w sensie innego fragmentu i bardzo często różne strony różnych konfliktów posługują się albo tym fragmentem, albo właśnie tamtym. O co chodzi? A no, zauważcie. W tym fragmencie mowa jest o tym, że mamy być światłem, czyli mamy różnego rodzaju uczynki, dosłownie napisane w tym fragmencie, robić tak, żeby je ludzie widzieli, te uczynki, i żeby widząc je, po prostu wychwalali Boga. Czyli nie jest tak, że różne nasze rzeczy chrześcijańskie możemy robić pokryjomu, po cichu, niech tego nikt nie zauważy, bo chodzi o pokorę, chodzi o cichość, chodzi o nie pokazywanie się światu. Tylko mówi Jezus, jak się nie pokazujecie światu z waszym dobrem, to jesteście jak lampa po prostu przykryta korcem. To jesteście jak miasto na górze, które próbujecie, nie wiem... inną górą zasłonić. Zauważcie, jest drugi fragment w Ewangelii, gdzie jest mowa Jeżeli dajesz ją mużne, niech twoja lewa ręka nie wie, co czyni prawa. Jeśli się modlisz, zamknij się w pokoju tak, żeby tego nikt nie widział. Jeśli pościsz, zrób tak, żeby nikt nie poznał. Czyli uczynki różne pobożne rób tak, żeby się nikt, broń Boże, nie dowiedział, że je robisz, żeby tylko twój ojciec w ukryciu widział, co ty robisz. No i teraz bądź tu mądry. Masz jeden fragment, gdzie jest napisane Róbcie to przed ludźmi, żeby widzieli wasze dobre uczynki i chwalili Ojca. Masz drugi fragment, gdzie jest napisane Róbcie to tylko i wyłącznie w ukryciu, tak, żeby nikt tego nie widział. I teraz, kiedy dochodzi do takiego chrześcijańskiego sporu, ja już to widziałem tysiąc razy, to kiedy jedni w danym temacie są właśnie za tym, żeby coś ukryć, w takim dobrym sensie, żeby nie pokazywać pysznie tego przed światem, mówią Ale Jezus powiedział, módlcie się cicho w swoich izdebkach. Na przykład ci, którzy mówią, że nieważne, gdzie się modlisz, w kościele czy gdzieś tam, powołują się na ten fragment. A inni mówią w jakimś innym temacie Ale Jezus powiedział, że trzeba pokazywać dobre uczynki przed światem. I kochani, takich fragmentów mogę wam przytoczyć po prostu 5 miliardów. Mój w ogóle ulubiony to jest taki, w którym zawsze we wszystkich dyskusjach, szczególnie o zagrożeniach duchowych, pojawia się fragment Unikajcie wszystkiego, co ma choćby pozór zła. W ogóle nie ma takiego fragmentu, bo to jest złe tłumaczenie. Zrobię kiedyś o tym odcinek, ale to nie teraz. Ale przecież w Ewangeliach mamy te wszystkie miejsca, gdzie Pan Jezus robi bardzo wiele rzeczy, które mają ogromny pozór zła. No bo przecież łamie prawo, nawiązuje do nieprzestrzegania różnych zasad Starego Testamentu. W oczach Żydów tamtego czasu to było nawet nie to, że pozór zła, tylko jasne zło. No i uwaga, mamy teraz naśladować Pana Jezusa, który robił takie rzeczy bardzo wątpliwe, a się ich nie bał, czy też mamy słuchać św. Pawła, który mówi nie róbcie niczego, co będzie miało chociaż pozór zła. Kochani, przepraszam za ten długi wywód, taki wstępny, ale to jest bardzo ważne. Moi drodzy, nigdy nie traktujcie jednego fragmentu Pisma Świętego, który akurat odpowiada waszym argumentom w danej dyskusji, jako rzeczy rozstrzygającej. Nie. Pismo Święte jest genialne, dlatego że pokazuje rzeczywistość bardzo złożoną i pokazuje, że czasem ukrycie jest najlepszą metodą, dlatego że walczymy z pychą, dlatego że walczymy z robieniem czegoś przed ludźmi, z szukaniem akceptacji, z dostrzeganiem naszych dobrych cech przez innych i to nie ma nic wspólnego z czynieniem dobra, a czasem, kiedy jesteśmy pokorni i nie przypisujemy sobie żadnych rzeczy, mamy pokazywać te rzeczy światu, żeby ludzie mogli zobaczyć Boga w tym dobru. I obydwa te zdania są prawdziwe. I kochani, w dyskusjach religijnych, kiedy ktoś bierze jakiś jeden fragment i właśnie z niego wyciąga prawdę obowiązującą zawsze, wszędzie i w każdym wypadku, to taka dyskusja nie ma żadnego sensu. I tylko przepraszam, mówię, za ten długi wstęp, ale po prostu nie wiedziałem, gdzie mam to powiedzieć, a to jest po prostu strasznie ważna rzecz i też nieustannie w różnych dyskusjach, nawet na tym kanale, to się ciągle pojawia, bo ktoś zacytuje jakieś zdanie i ono ma teraz oznaczyć A Pismo tak mówi. Moi drodzy, Pismo Święte traktuje się w całości. Koniec tych wstępów, ale proszę, nauczcie się tego i zapamiętajcie to. Idźmy do rzeczy. Wiem, że minęło już dużo czasu, ale zróbmy jeszcze coś sensownego. Otóż, moi drodzy, trzy takie cechy z tej Ewangelii wynikające, kiedy sobie myślę o tym, jacy mamy być dla świata, jakimi mamy być chrześcijanami, czego potrzebuje ten świat, jeśli chodzi o nas, chrześcijan. Dlaczego o tym mówię? Bo ta cała Ewangelia oczywiście jest o tym, jacy mamy być. Jezus opisuje swoich uczniów, mówi Moi uczniowie są jak sól i są jak światło. I chciałbym, żebyście zwrócili uwagę na kilka takich drobnych rzeczy. Bardziej przez pewne obrazy i porównania, które mi się zawsze do głowy jakoś tak ładują, kiedy tę Ewangelię czytam. Pierwsza rzecz to sól. Pomijam cały kontekst rzeczywiście tego smaku, który chrześcijanie nadają temu światu, bo to jest rzeczywiste i o tym też się mówiło już tysiąc kazań. Mnie to zawsze frapuje coś innego z tą solą, co jest na pewno bardzo poboczne i co jest tylko jednym z wątków, nie najważniejszych na pewno, ale myślę, że takiej soli bardzo potrzeba nam chrześcijanom. Nie wiem, czy pamiętacie, że sól w Starym Testamencie nie zawsze ma takie dobre i pozytywne skojarzenia, jak właśnie dobra przyprawa, która wydobywa smak z potraw. Tu oczywiście też jest to jasne i to jest w ogóle główna intencja Pana Jezusa. Ale sól też w Starym Testamencie, i Pan Jezus o tym musiał wiedzieć, była też symbolem bardzo negatywnym. Chciałem wam tylko jeden przypomnieć. Nie wiem, czy pamiętacie żonę Lota, która uciekała z Sodomy razem z Lotem i się obejrzała na Sodomę i zamieniła się w słup soli, czyli po prostu w ogromną kolumnę soli. Czego to jest symbol? Ta kolumna soli to jest obraz człowieka wpatrzonego w zło, który nie potrafi się oderwać od zła, który chociaż próbuje uciec z tego zła, który chce się wydobyć z tego zła, to jednak jego oczy tam ciągle lezą, jego oczy ciągle próbują tam padą, jakby ciągle chciał wrócić taką tęsknotą do tego zła. Kochani, jeżeli Pan Jezus mówi, że mamy być solą w tym świecie, to ośmielam się powiedzieć, wiem też, że to zabrzmi trochę tak dziwacznie, ale to również tamtą solą musimy być. W sensie taką solą, która jest wpatrzona w zło i która lgnie do zła. Już się tłumaczę, o co mi chodzi, bo już widzę, co tu będzie. Że szóstak zachęca do grzechu. Broń Boże! Nie o to mi chodzi. Tylko, kochani, jednym ze świadectw, którego potrzebuje ten świat od chrześcijan jest świadectwo tego, że jesteśmy grzeszni i że chociaż nienawidzimy zła z całego serca, chociaż próbujemy się wyrwać z tego zła, tak jak żona Lota, to bardzo często po prostu się wlepiamy w to zło i nie umiemy się od niego uwolnić. Ja nie znoszę tych wszystkich chrześcijan, a mówię to przede wszystkim w tą stronę, nie znoszę tej części chrześcijaństwa we mnie, która udaje, że jestem po prostu świętszy niż jestem, że jestem lepszy niż jestem, że przed światem gram rolę takiego dobrego, świętego, no w końcu kapłana, który ma ludzi prowadzić. I to też bardzo często słyszę od różnych chrześcijan, ale ojciec nie może mówić o tym, że ojciec jest grzeszny, bo ojciec ma być przykładem. No ale kurde... nie jestem. Jestem grzeszny, jestem po prostu wlepiony oczami w jakieś zło i nienawidzę tego i chcę, tak jak żona Lota, uciec od tego. Ale tak jest prawda o mnie. Czasem, jak się do czegoś przyznaję, do jakichś słabości, to ojciec mi napisze a to jest taka kokieteria u ojca. Nie! Ja naprawdę jestem strasznie grzeszny i słaby. I mam takie przekonanie, że ten świat po prostu potrzebuje prawdziwych chrześcijan, czyli niehipokrytów. Moi drodzy, tam, gdzie my udajemy, że nie jesteśmy grzeszni, że zamiatamy pod dywan te wszystkie sprawy, że udajemy, że Kościół jest taki cudowny i taki piękny, a ten zły świat się nas przyczepił, jesteśmy po prostu hipokrytami. Nie ma nic bardziej wkurzającego od hipokryty. Dlatego, że hipokryta to jest grzesznik, który udaje, że nie jest grzesznikiem, a to jest po prostu straszna rzecz. I to jest pierwsza rzecz. Pomyślcie o tym, czy taką solą również jesteśmy. Czy się nie boimy tego, że jesteśmy słabi. Ja wiem, ale jak ludzie zobaczą, że jesteśmy słabi, no to powiedzą całe to wasze chrześcijaństwo do niczego. Uwaga! I tak tak mówią. Nic to nie zmieni. A jestem przekonany, że kiedy zobaczą w nas właśnie to, że umiemy się do prawdy przyznać, że potrafimy stanąć i powiedzieć jesteśmy po prostu grzeszni jak nie wiem co i uciekamy z tej Sodomy, ale tam ciągle wracamy i w ogóle zamieniamy się w te słupy soli. Na szczęście jest Pan Jezus, który nas z tego wydobywa. Takiego świadectwa potrzebują ludzie w tym świecie. Druga rzecz, albo dwie teraz będą związane z tym światłem. Takie dwa bardzo proste porównania. Kochani, ja kiedy sobie myślę o świetle, kiedy Pan Jezus mówi bądźcie jak światło, to mam w głowie dwie rzeczy. Pierwsza jest taka, że światło, w sensie słońce, to jest coś, co sprawia, że jest ciepło i że jest życie. Zauważcie, dzięki słońcu wszystko żyje. Oczywiście wiadomo, dzięki wodzie itd. itd. Ale słońce sprawia, że kolory ożywają, że jest ciepło, że jest sympatycznie. Zauważcie, że jak jest ponuro i chmurnie, to się po prostu żyć nie chce. To mamy w ogóle deprechę, nie? To nam się nie chce nic robić. Kochani, jeżeli Pan Jezus mówi bądźcie światłem w tym świecie, to Jezus mówi, że jak chrześcijanin gdzieś się pojawia, to się powinno słońce pojawić, to się powinno ciepło pojawić, to się powinny kolory pojawić, to się powinno życie pojawić. To jest tak, że wyobraźcie sobie, nie wiem, jakieś najlepsze tropiki, jakieś najlepsze po prostu takie rajskie miejsce i chrześcijanin to jest coś taki, że jak przychodzi chrześcijanin do jakiegoś pokoju, to ludzie powinni mówić, o kurczę, Hawaje przyszły. No w sensie, bo natychmiast się zrobiło dobrze, ciepło, jest mnóstwo życia. Czy od nas chrześcijan bije tego typu światło? Oczywiście jest też druga strona. To światło jest również też czymś, co wydobywa prawdę z tego świata. W ciemności nie widać. W ciemności można różne rzeczy ukryć. I kiedy mówi Pan Jezus bądźcie światłem, to jasne, mówi też bądźcie tymi, którzy wskażują prawdę. Tymi, którzy wskazują czasem nawet bardzo trudną prawdę. Ale tu mam w głowie taki obraz, który zaczerpnąłem od ojca Pawła Krupy, dominikanina, jednego z moich braci. Bardzo mi się ten obraz podoba. On mówi, że to światło, to jest takie światło, jak takie te słupki odblaskowe, które są na drogach. Kojarzycie, nie? Jak się jedzie drogą w nocy, to są takie po bokach słupki, które tam wskazują oczywiście odległości, kilometry itd. Ale też mają takie odblaskowe lampki, nie? I one są głównie po to, żeby pokazywać, gdzie jest droga, a szczególnie, gdzie jest zakręt, nie? To w nocy jest strasznie pomocne, szczególnie, jak jedziesz gdzieś bardzo po ciemku, nie ma jeszcze pasów na przykład na drodze, jak są te słupki i jest zakręt, to jest po prostu ratunek dla świata, nie? Kochani, tylko zauważcie, taki słupek po prostu stoi i mówi droga jest tamtędy. Taki słupek nie krzyczy, jesteś debilem, w sensie do tego, kto jedzie prosto. I uwaga, to w ogóle prawda, że jeżeli ktoś nie skręca tą drogą, no to zachowuje się jak debil. Ale słupek tego nie krzyczy, zauważcie. Słupek tylko tam stoi i jak jedzie samochód, to mu wskazuje drogę, którędy. Bardzo mi się ten obraz podoba, chrześcijany, na który wskazuje naprawdę. To nie jest ktoś, a tak bardzo często wygląda nasze wskazywanie na prawdy, kto nieustannie krzyczy na ludzi, jacy są okropni, że chodzą złymi drogami i skręcają z dróg bożych. Uwaga, powinniśmy być jak światło, takie odblaskowe z takiego słupka. Stoisz i rzeczywiście bardzo jednoznacznie pokazujesz tam droga, w sensie tu jest zakręt, jak pojedziesz prosto, zginiesz, tam jest droga. Ale słupek po prostu stoi, samochód go minie, słupek stoi dalej i czeka na następny samochód, żeby mu pokazać, gdzie jest droga. Bardzo mi się to wskazywanie prawdy podoba. Jednoznaczne. Słupek nie daje wyboru słuchaj, może w prawo, może w lewo. Nie, słupek jest bardzo jednoznaczny. Pokazują drogę i jedzie tamtędy, a szczególnie, zauważcie, kilka słupków, żeby pokazać drogę. Czyli cała wspólnota w ogóle chrześcijańska. To jest genialny obraz. Ale tylko tyle robi w pokazywaniu tej prawdy. Nie krzyczy, nie gani, nie potępia, tylko mówi. Tam jest prawda. I to mamy mówić jako chrześcijanie. Tylko po co cały ten bagaż dookoła tego? I wreszcie ostatnia rzecz, moi drodzy. Otóż zauważcie, że i światło, i sól to są takie rzeczywistości, które bardzo dużo dają temu światłu, ale zostają, że tak powiem, trochę w cieniu. Zobaczcie, jaka jest to rola soli w zupie na przykład. Sól w zupie sprawia, że zupa jest dobra, ale nikt tej soli przecież nie zauważa i nie skupia się na soli. Nikt nie mówi ale genialnie w tej zupie jest wydobyta słoność. Nie? Nie. Można zauważyć, że tak powiem, tą sól dopiero, kiedy będzie jej albo za mało, bo wtedy jest wszystko niesłone, albo za dużo, bo będzie za słone. Wtedy się mówi o soli. Ale kiedy sól jest we właściwej proporcji, to, że tak powiem, nikt tej soli nie zauważa i nikt nie mówi o tej soli w zupie, tylko mówi o zupie. Zobaczcie podobnie z światłem. Światło wydobywa różne kształty, przedmioty, kolory itd. Wydobywa życie. Natomiast nikt się nie koncentruje na samym świetle. Jak patrzycie na jakiś widok, to nie patrzycie na światło, które ten widok oświetla, tylko patrzycie na ten widok. Że kiedy, nie wiem, spojrzycie w słońce bezpośrednio, tak? No to was oślepi, nic nie będzie widać. Czyli znowu, kiedy światło jest we właściwej mierze, czyli nie jest go za mało, bo wtedy nic nie widać, albo nie jest go za dużo, bo patrzysz bezpośrednio na nie i znowu nic nie widać, tylko jest we właściwej jakby proporcji, to nikt tego światła nie zauważa, tylko mówi ale ekstra widok. Kochani, to jest genialne. Pan Jezus, mam wrażenie, te dwa przykłady daje właśnie po to, żeby pokazać, że my mamy być, jesteśmy niezwykle potrzebni i nasze dobre czyny, nasze świadectwo, tak jak sól i światło, są po prostu niezbędne, ale to nie o nas chodzi. I tu jest właśnie połączenie tego, co wam mówiłem na początku, czyli tego, że jednocześnie ma chrześcijanin być, tak jak była mowa w jednym fragmencie Ewangelii, ukryty, ale jednocześnie ma być widać jego dzieła. Ma być widać to, co on robi. Zauważcie, w tej Ewangelii dzisiejsza jest mowa, żeby ludzie zobaczyli wasze dzieła, nie was, tylko wasze dobre uczynki. I one mają być widoczne. I dlatego są te dwa fragmenty, wydawałoby się sprzeczne w Ewangelii o ukryciu i o pokazaniu, żeby tylko wtedy, kiedy je złączymy, to wychodzi rzeczywista wartość, czyli ty ukryty, ale wiedzący, że bez ciebie te dobre czyny nie będą widoczne. Czyli jesteś jednocześnie bardzo potrzebny i jednocześnie niepotrzebny. Jesteś niezbędny, a jednocześnie nie o ciebie chodzi. To jest to. Niezbędny, czyli bez ciebie się nie da, ale nie o ciebie chodzi. Moi drodzy, genialne są po prostu te fragmenty biblijne i to, jaka Biblia jest mądra w całości. Uczmy się ją tak czytać. I pomyślcie dzisiaj o tych symbolach, o tej soli, o świetle, o tym słupie soli, o słupkach drogowych. Bardzo by było fajnie, żebyśmy się uczyli wreszcie od Ewangelii tego, od całej Ewangelii, jakimi chce nas Pan Jezus mieć uczniami. Jakimi Pan Jezus chce nas mieć uczniami... To jest w ogóle jakoś nie po polsku. Jakich uczniów chce Pan Jezus mieć? Uff... gadał, gadał i znowu nagadał. Moi drodzy, to tyle na dzisiaj w tym CNN. Widzimy się, mam nadzieję, w następnym CNN za tydzień. Miejcie dobrą, najlepszą niedzielę. Błogosławię wam, serdecznie was pozdrawiam no i do zobaczenia znów. Z Bogiem, pa!