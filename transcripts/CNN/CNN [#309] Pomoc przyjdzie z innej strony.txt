 Dzień dobry, szczęść Boże, dobry wieczór. Moi kochani, witam was bardzo serdecznie w naszym kolejnym niedzielnym spotkaniu z cyklu CNN, czyli kazanko do okienka, czyli komentarze do niedzielnych czytań. Proszę posłuchajcie dzisiaj pierwszego czytania z II Księgi Królewskiej. Następująca jest tam dzisiaj opowieść. Wódz syryjski Naaman, który był trendowaty, zanurzył się siedem razy w Jordanie, według słowa męża Bożego, a ciało jego na powrót stało się, jak ciało małego chłopca i został oczyszczony. Wtedy wrócił do męża Bożego z całym orszakiem, wszedł i stanął przed nim mówiąc Oto przekonałem się, że na całej ziemi nie ma Boga poza Izraelem, a teraz zechciej przyjąć dar od Twego sługi. On zaś odpowiedział Na życie Pana, przed którego obliczem stoję, nie wezmę. Tamten nalegał na niego, aby przyjął, lecz on odmówił. Wtedy Naaman rzekł Jeśli już nie chcesz, to niech dadzą Twemu słudze tyle ziemi, ile para mułów unieść może, ponieważ odtąd Twój sługa nie będzie składał ofiary całopalnej ani ofiary krwawej innym Bogom, jak tylko Panu. Moi drodzy, mamy dzisiaj w tym czytaniu końcówkę dłuższej historii, której tu mamy tylko jakby rozwinięcie, moment końcowy, a bardzo bym chciał, żebyśmy się dzisiaj przyjrzeli tej historii trochę wcześniej. Trzeba by znacznie dłuższy fragment poczytać z tego Miejsca Pisma Świętego, bo chciałem wam powiedzieć o jednej takiej wręcz regule, która się pojawia w tym fragmencie, a która jest bardzo ważną taką lekcją życiową. Mianowicie, Naaman jest człowiekiem, który z pozoru wszystko ma. Jest bardzo bogaty, ma stanowisko, jest kimś naprawdę bardzo ważnym u swojego króla, jest dowódcą, ma pieniądze, ma rodzinę, ma... no wydaje się, że ma wszystko, co potrzeba. Jedyne, czego nie miał, to nie miał zdrowia. Okazuje się, że ten człowiek był trendowaty. Mówi nam ta historia jego, że wykorzystał wszelkie możliwe sposoby, a miał, wiecie, do tego środki, miał pieniądze, miał zasoby, żeby szukać pomocy, tak? U lekarzy, u różnego rodzaju mistrzów, u znachorów, nie wiem, pewnie u... no kogo się dało, to pewnie znalazł, opłacił, ile się dało, kasiury wydał po prostu po korek. Nic mu nie pomogło. To jest taka sytuacja, zobaczcie, że człowiek z pozoru jakby ma wszelkie możliwe środki do tego, żeby sobie pomóc, a i tak mu się nie udaje sobie pomóc, nie? To są chyba tak najbardziej rozbrajające sytuacje życiowe. W takim sensie, że jakby... no wydaje nam się, że wszystko mogę, a się okazuje, że są takie rzeczy, których nie mogę. I skąd przychodzi pomoc? Okazuje się, że Naaman ma niewolnicę, czyli kobietę, zobaczcie, bez żadnego statusu, kobietę bez żadnego szacunku, która jest po prostu wręcz takim podludziem. Oczywiście nie mówię, że tak jest faktycznie, tylko w myśleniu tamtych ludzi, tak? Która była po prostu jakąś tam chyba, nie wiem... branką na jakiejś pewnie wojnie albo kimś takim, no po prostu miały ją jako służącą niewolnicę u siebie w domu. Czyli zobaczcie, to jest taka osoba, po której się niczego nie spodziewamy, tak? To jest po prostu przedmiot w domu. W tamtym czasie to jest po prostu zwykłe narzędzie do wykonywania prac domowych, w ogóle do obsługiwania mnie. Nie spodziewam się po niej, że ona mi, nie wiem... życie uratuje, że ona będzie najważniejszym miejscem mojego życia, że dzięki niej będę żył i tak dalej. I to właśnie ona mu mówi, no że jest taki prorok w Izraelu, który potrafi robić rzeczy niezwykłe, którego Bóg słucha, który potrafi się modlić tak, że po prostu dzieją się cuda. Zobaczcie, z takiej najmniej spodziewanej strony, z takiej strony wręcz, gdzie byśmy uznali tam na pewno nie będzie nic dobrego dla mnie, tam nic się dla mnie nie szykuje, właśnie stamtąd przychodzi pomoc. No a on jedzie tam do tego proroka, prosi go o pomoc i tam jest w ogóle bardzo piękna scena, szkoda, że nie ma tego dłuższego fragmentu, ja kocham tę scenę, bo on tam jedzie taki przekonany, wiecie, że to będzie jakiś kolejny wielki mistrz, taki kolejny cudotwórca, kolejny po prostu uzdrowiciel i tak dalej, a ten nawet tam do niego nie wyszedł, że tak powiem, jak on do niego przyjechał, tylko tam chyba swojego sługę wysłał z tego, o ile dobrze pamiętam i tam są takie piękne słowa na amana, gdzie on mówi nawet ręką nie pomachał nad chorym miejscem, czyli nie zrobił żadnego show i tak dalej, tylko powiedział do niego słuchaj, tu jest taka rzeka Jordan niedaleko, mówi pójdź tam siedem razy się obmyj w tej rzece, jak się obmyjesz siedem razy, będzie ok, nie? I ten oczywiście w swojej pysze, w swojej dumie się oburzył, się obruszył, nie? Mówi no... mało tam mówi brudnych rzek mam u siebie w kraju, żebym tutaj chodził po prostu po jakichś kołuszach i się tutaj taplał, nie? I powiedział zawracam do domu. To jest żaden prorok, w ogóle ta moja niewolnica, tak jak się spodziewałem, po niej nic dobrego nie będzie, więc tak jak się spodziewałem, nic dobrego z niej nie przyszło. I znowu, kochani, ratunek przychodzi, to jest jakaś reguła w tym opowiadaniu. Ratunek przychodzi jakby ze strony, z której się nie spodziewamy, nie? Sługę ma ten Naaman, który tam z nim przyjechał, jeden po prostu z jakichś jego pewnie żołnierzy, jakiś tam, nie wiem, no gwardzistów, kogokolwiek. Znowu, nic nieznaczący w porównaniu do Naamana człowiek. Na... Na... Na... Naamana? Słuchajcie, przepraszam, burszymyle z tym jakimś jednym. Naamana, wybaczcie mi. Nic nieznaczący człowiek względem tego dowódcy, tak? Syryjskiego. I on mówi Panie, no ale skoro tu już przyjechaliśmy, no co ci szkodzi? Mówi przecież, no jak nawet do tej wody wejdziesz, no zrobisz sobie głupka, tak? W sensie okażesz, że to ci nie pomoże, no to zaszkodzi ci... no nie, no po prostu jakby nic się nie zmieni. A skoro mówi, że jest taka szansa, że tam... no to może warto spróbować, nie? I słuchajcie, znowu, on mógłby tego gościa potraktować W ogóle co ty gadasz? W ogóle jesteś moim po prostu... jakiś tam żołnierzem podległym. Co cię będę słuchał? Na szczęście go posłuchał. Wszedł do tej rzeki siedem razy, obmył się, no i jak słyszymy właśnie, bo to jest zakończenie tego, zanurzył się siedem razy i jego ciało stało się jak ciało małego chłopca i został oczyszczony. Kochani, zobaczcie, jaka jest reguła w tym opowiadaniu. Ja bardzo kocham to opowiadanie. Pomoc i ratunek przychodzi ze strony, której się nie spodziewamy. Albo wręcz ze strony, gdzie myśmy tą stronę dawno skreślili. Kochani, dla mnie ten dzisiejszy tekst jest takim tekstem o tym... Właśnie, może jeszcze dodam, poczekajcie. Mamy dzisiaj też Ewangelię. Mam nadzieję, że poczytacie wszystkie teksty biblijne, nie? W Ewangelii, jak się okazuje, tam jest uzdrowienie dziesięciu trędowatych. Też jest mowa o trędowatym. Jak pamiętacie, tych dziesięciu trędowatych zostało uzdrowionych też w taki sposób, gdzie się nie spodziewali trochę, bo Pan Jezus im mówi idźcie pokażcie się kapłanowi, nie? Nie uzdrawia ich, tylko wysyła ich do świątyni. I oni po drodze są uzdrowieni. Sami się po drodze orientują, patrząc na siebie. Ty, słuchajcie, uzdrowił o nas, nie? Czyli nie spodziewali się, że to będzie po drodze, bo byli pewnie rozczarowani, że kazał im pójść do kapłana. A co najciekawsze, przychodzi mu znowu podziękować tylko jeden Samarytanin. I to znowu w tej opowieści, kochani, dla Żydów było zaskakujące, bo Samarytanie to byli ludzie, którymi oni gardzili. I zobaczcie, wdzięczność Bogu pojawia się właśnie tam, gdzie oni myśleli To są poganie, to są heretycy, oni sobie wymyślili swoją własną religię, a to się okazuje, że właśnie jeden z nich jest najbardziej wdzięczny Bogu. Jeden z nich się okazuje tym, który docenił Boże działanie, nie? Znowu ze strony niespodziewanej, a wręcz ze strony odrzuconej, potępionej, takiej beznadziejnej strony. Stamtąd przychodzi coś dobrego. Kochani, to jest wielka życiowa mądrość. Uczyć się ze stron, z których się nie spodziewamy, od osób, od których się nie spodziewamy, a wręcz od takich, od których się spodziewamy samej beznadziei, a nie czegoś dobrego. Kochani, ja nie mówię, że tak się oczywiście dzieje zawsze, że ze strony każdej osoby, nie wiem, którą uważacie za jakąś taką, nie wiem... niegodną, znaczy w ogóle nie powinniśmy tak uważać, nie? Ale powiedzmy, że jest coś, to po prostu... no nie wiem... no czyni jakieś zło, tak? Jakby... widzicie, że to nie jest mądry człowiek, że po prostu wygaduje głupoty i tak dalej, że się do niczego nie nadaje. Uwaga, kochani, to nie znaczy, że Pan Bóg nie może przez niego działać. Albo kogoś, kogo niestety, na przykład, uznajecie za gorszego od siebie, nie wiem... jakiegoś ciołka po prostu. Co ty w ogóle wierzysz w życiu? Uwaga, może właśnie przez niego Pan Bóg przyjdzie z ratunkiem w twoim życiu. Kochani, to jest taka reguła, którą ja w życiu widziałem już tysiące razy, gdzie dla mnie na przykład, nie wiem... słowa od ludzi, których nie szanowałem, których uznawałem za beznadziejnych, a jakieś ich słowa nagle stały się dla mnie jakimś po prostu Bożym, Bożym prowadzeniem. Kochani, często mamy tak, że nam się wydaje, że nie ma już wejścia i ktoś nam mówi -"No słuchaj, ale jeszcze jest to i to", a my mówimy -"Nieee, to jest beznadziejne, tam to nawet nie będę próbował". Uwaga, właśnie może tam. Bo może Bóg próbuje walczyć z swoją pychą, może Bóg próbuje walczyć z twoim zadufaniem w sobie, z tym, że ty jesteś w sensie najgodniejszy i tylko przez nadzwyczajne środki Bóg może do ciebie przychodzi i nie będziesz się poniżał do jakichś tam takich rzeczy. Kochani, Pan Bóg lubi tak w cudzysłowie upokarzać, bo ja wiem, że Pan Bóg nie upokarza nikogo, tylko Pan Bóg próbuje pokazać nam właśnie, jak żeśmy w pychę poszli, nie? I czasami, nie wiem, patrzymy na Kościół i sobie mówimy -"O, tam to jest jakiś taki wiejski pro, może taka wiejska parafia, tylko babie różańce odmawiają i tak dalej". I nagle człowiek tam jedzie i właśnie tam doznaje jakiegoś cudu. Jak głupio jest wtedy człowiekowi, nie? w takim samym myśli -"Boże, ja tych ludzi skreśliłem, ja tego księdza skreśliłem". Kochani, wiecie, że nawet przez najgłupszego księdza, no ja nie jestem jakąś wybitną jednostką, ale Pan Bóg może działać przez najgłupszego księdza i czasem przeze mnie działa. Nie pojmuję tego. Zawsze, jak na to patrzę, to jestem po prostu zadziwiony. Jak ty, Panie Boże, możesz takim narzędziem się posługiwać? Ale może. Ja już to w ogóle przyjąłem, już przestałem się buntować. Mówię -"Ok, bo to przecież nie jest moje, tylko to jest Pana Boga". Kochani, pomoc i ratunek i zbawienie i łaska Boża może przyjść ze stron, z których się nie spodziewamy albo wręcz je skreślamy jako niegodne. Nie bądź taki pyszny, nie bądź taka pyszna, mówię to przede wszystkim tutaj do siebie, żeby sobie mówić -"Tam to na pewno Pan Bóg nie będzie działał". Na pewno? Przez niewolnicę, przez sługę, przez brudną wodę w Jordanie Pan Bóg oczyścił tego człowieka. Jemu każde narzędzie może być dobre. Nie zamykajmy mu tych dróg i może warto te swoje pyszne, wyniosłe myślenie skrócić, ukrócić i zacząć się rozglądać po miejscach, gdzie się nie spodziewamy, a Pan Bóg może chce właśnie tam do nas przyjść. Moi drodzy, moi mili, moi kochani, bardzo wam serdecznie dziękuję za to spotkanie. Kochani, mam jedno ogłoszenie, chciałem wam pokazać fizycznie, ale niestety nie mam jeszcze fizycznie w rękach. Kochani, ukazał się właśnie ostatni tom całej tej serii moich niedzielników, czyli na rok, który będzie teraz od stycznia, no czyli za trzy miesiące, to jest chyba rok A, bodajże, teraz będzie i w związku z tym, kochani, jest już komplet. Ukazały się trzy tomy na wszystkie te trzy lata ABC, moich kazań niedzielnych i jest też ten czwarty tom, czyli taki niedzielnik świąteczny na różne uroczystości święta, czyli jest już komplet. Jak tylko dostanę w ręce ten czwarty tom, pokażę wam wszystkie, cztery pięknie wyglądają, ładnie na pół, co się prezentują. Kochani, zapraszam was, jeżeli szukacie dobrych komentarzy do niedzielnych czytań, a mam nadzieję, że jakoś te moje są chociaż trochę dobre, to zapraszam, zajrzyjcie, myślę, że taką kolekcję to warto mieć. W sensie komentarzy na... będziecie mieli wszystkie już wtedy niedzielne kazania zawsze w gotowości, gdybyście szukali jakiejś inspiracji, a nóż wam to pomoże. Zapraszam. Kochani, ściskam was, pozdrawiam, błogosławię i miejcie się proszę najlepiej na świecie. Z Bogiem, pa pa!