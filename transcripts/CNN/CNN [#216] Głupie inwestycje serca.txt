 Dzień dobry, szczęść Boże, dobry wieczór. Moi kochani, bardzo serdecznie was witam w kolejną niedzielę w naszym kolejnym spotkaniu z cyklu CNN. Moi drodzy, dzisiaj pierwsza niedziela okresu zwykłego, chociaż ona tak się nie nazywa, bo dzisiaj jest niedziela chrztu pańskiego, ale właśnie niedziela chrztu pańskiego jest początkiem okresu zwykłego. skończyło się de facto wczoraj Boże Narodzenie. Kochani, Ewangelia o chrzcie pańskim to Ewangelia, o której mówiłem już bardzo wiele razy. Chciałbym dzisiaj się skoncentrować na pierwszym czytaniu i opowiedzieć wam trochę o czymś innym, aczkolwiek ma to w sumie związek też z chrztem pańskim, ale to pewnie się okaże w trakcie. Posłuchajcie proszę fragmentu, albo nie fragmentu, tylko dzisiejszego, pierwszego czytania z Księgi Proroka Izajasza. Taki mamy dzisiaj, kochani, tekst. Tak mówi Pan, Wszyscy spragnieni, przyjdźcie do wody, przyjdźcie, choć nie macie pieniędzy, kupujcie i spożywajcie, dalejże, kupujcie bez pieniędzy i bez płacenia za wino i mleko. Czemu wydajecie pieniądze na to, co nie jest chlebem, i waszą pracę na to, co nie nasyci? Słuchajcie mnie, a jeść będziecie przysmaki i dusza wasza zakosztuje tłustych potraw. Nakłońcie uszu i przyjdźcie do mnie, posłuchajcie mnie, a dusza wasza żyć będzie. Zawrę z wami wieczyste przymierze, niezawodne są łaski dla Dawida. Oto ustanowiłem go świadkiem dla ludów, dla ludów wodzem i rozkazodawcą. Oto zawezwiesz naród, którego nie znasz i ci, którzy cię nie znają, przybiegną do ciebie ze względu na Pana, twojego Boga. Przez wzgląd na świętego Izraela, bo On dodał ci chwały. Szukajcie Pana, gdy się pozwala znaleźć, wzywajcie Go, dopóki jest blisko. Niechaj bezbożny porzuci swą drogę i człowiek nieprawy swoje knowania. Niech się nawróci do Pana i ten się nad Nim zmiłuje, do Boga naszego, gdyż hojny jest w przebaczaniu. Bo myśli moje nie są myślami waszymi, ani wasze drogi moimi drogami, mówi Pan. Bo jak niebiosa górują nad ziemią, tak drogi moje nad waszymi drogami i myśli moje nad myślami waszymi. Zaiste, podobnie jak ulewa i śnieg spadają z nieba i tam nie powracają, dopóki nie nawodnią ziemi, nie użyźnią jej i nie zapewnią urodzaju, tak iż wydaje nasienie dla siewcy i chleb dla jedzącego, tak słowo, które wychodzi z ust moich, nie wraca do mnie bezowocne. Zanim wpierw nie dokona tego, co chciałem i nie spełni pomyślnie swego posłannictwa. Moi drodzy, długi tekst. Z tego tekstu można pewnie by bardzo wiele wątków wyciągnąć, ale moją uwagę zwróciło jedno i o tym chciałbym wam dzisiaj opowiedzieć, bo to jest coś, co jak tylko to zobaczyłem, pomyślałem sobie Boże... jakie to jest jakby o moim życiu, jak to opowiada o tym, co się w moim życiu wydarzyło i myślę, że w życiu bardzo wielu z was jest podobnie. O jaki chodzi mi fragment? Chodzi mi o sam początek tego dzisiejszego fragmentu, a szczególnie o dwa zdania. Czemu wy dajecie pieniądze na to, co nie jest chlebem i waszą pracę na to, co nie nasyci? Kochani, tu oczywiście nie chodzi dosłownie i konkretnie tylko o chleb. Tylko chleb, wiecie, że jest czymś, co jest symbolem pokarmu, jest symbolem tego, co daje nam poczucie sytości, bezpieczeństwa, no właśnie, braku głodu, tak? To jest taka opowieść w tych dwóch zdaniach, że angażujesz się w coś, angażujesz swoje siły, swoją pracę, środki również finansowe, swoje serce, swoje zaangażowanie w różne rzeczy, które nie dają ci tego, czego się po nich spodziewasz. Kochani, zróbcie sobie taką przejażdżkę dzisiaj po własnym życiu, po przeszłości. Pomyślcie, ile jest takich spraw, w które się zaangażowaliście, w które włożyliście mnóstwo wysiłku, i okazało się, że one was nie nakarmiły, że nie dały wam tego, czego się spodziewaliście, że wam dadzą, co nie? Pomyślcie o radozwiązkach, w ile osób zaangażowaliście swoje uczucia, swoje serce, swoje zaangażowanie, swój czas, swoje poświęcenie, którym daliście po prostu kawał siebie, a nie dostaliście miłości w zamian, żeście mu zbytko źle trafili. I uwaga, bardzo często jest tak dlatego, żeśmy po prostu głupio zainwestowali, nie? Że od początku, jakby jak myślimy o tym dopiero z perspektywy czasu, było widać kurczę, to nie był dobry materiał na związek, to nie był dobry materiał na męża, nie był dobry materiał na kogoś, kto będzie mi bliski, ale taki byłem zakochany, albo taka byłam zakochany, zauroczony, no myślałem, myślałem, że będzie dobrze. Wiem, że wielu z was może sobie powiedzieć Boże, no to jest historia mojego małżeństwa, tak? Byłem taki zakochany, taka zakochana i wydawało mi się, że to będzie najlepsze na świecie, a teraz jest jak jest i nic nie mam. Jestem po prostu wyrzuty ze wszystkiego, pusty i tak dalej. Ale kochani, nie chodzi mi tylko o związki. Zobaczcie, w ile takich rzeczy, nie wiem, materialnych się zaangażowaliście. Ilu z nas poniosło jakiś krach finansowy, nie? Bo gdzieś zainwestowało pieniądze w coś, co wydawało się łatwym, szybkim zyskiem, wydawało się, nie wiem, że będzie czymś dobrym, dorobię się na tym, chociaż jak patrzymy oczywiście już po czasie na to, nie? mówiliśmy sobie Boże, jaki ja byłem głupi, że ja dałem pieniądze w te rzeczy. Czemu ja zaufałem tym ludziom, nie? Zobaczcie, ilu z nas zostało wykorzystanych przez jakichś złych wspólników. Ilu z nas zaangażowało się w jakieś studia, które potem się okazało, że nie dały tego, co myśleliśmy, że dadzą, nie? że myśleliśmy, że na tych studiach będzie super i że się tam nauczymy wielu rzeczy i będziemy potem na tym budować swoją przyszłość. A to nic. Ile podjęliśmy, kochani, pasji, zaangażowań, różnego rodzaju hobby, które miały nam otworzyć jakieś nowe ścieżki i nie otworzyło. Ile się podjęliśmy pracy, ile się podjęliśmy nowych, nie wiem, zaangażowań zawodowych, które miały wszystko zmienić. I się okazało, że tak nie jest. Że tak nie jest. Kochani, ta opowieść dla mnie, zdaje się, jest opowieścią o sercu człowieka, który ma bardzo duży problem, żeby rozpoznać, w co się zaangażować, co wziąć, żeby na tym nie stracić. Że często dajemy się pociągnąć mirażom, łudom, oszustwom, fałszom, naszym samoprzekonaniom, zakochaniom, emocjom, pociągom. Można by jeszcze pewnie dołożyć więcej słów, nie? I kiedy to robimy, kiedy w to wchodzimy, wydaje nam się... no ale... ale ja to tak wszystko czuję, ja tak w ogóle jestem przekonany, że to będzie dobrze. A potem jest lipa z tego. Pan Bóg mówi dlaczego angażujesz się w pracę, która nie przynosi zysku? Dlaczego wydajecie pieniądze na to, co nie jest chlebem? Dlaczego waszą pracę na to, co was nie nasyci? Zobaczcie, kochani, ilu z nas po latach życia już, nie? mimo wielu zaangażowań jest ciągle nienasyconych. Kochani, chciałem wam powiedzieć o trzech filtrach. Wiem, że one wszystkiego nie rozwiązują, że kiedy jesteśmy w takim amoku pożądania, pragnienia, miłości, zakochania, przekonania, marzeń, to wtedy niewiele do nas mówi. Ale trzy probierze warto sobie próbować nieustannie robić, zanim coś się na maksa zaangażujesz tak, że wiesz, że możesz dużo stracić. Zanim dasz gdzieś pieniądze w ogromne ilości, już pieniądze nie są najważniejsze, ale zanim je gdzieś dasz, zanim wejdziesz w nowy zawód, nową pracę, nową ścieżkę kariery i życiową, zanim wejdziesz w nowe zaangażowanie drugiego człowieka, zanim się zwiążesz z nim na zawsze i tak dalej, i tak dalej. Trzy rzeczy. Trzy rzeczy. Wiem, że kiedy jest to emocjonalne takie zawrócenie w głowie, to trudno o tym myśleć, ale może się uda. Zapisz sobie je, jak będzie taki moment, to spróbuj je zrobić. Jakie trzy rzeczy? Pierwsza... Czy masz względem tego, co chcesz zrobić, od innych ludzi, ale ludzi, którym ufasz? Nie od ludzi, co do których nie masz jakiegoś takiego przekonania, że są na pewno najmądrzejsi na świecie. Jeżeli to jest, nie wiem... zdanie twojego rodzica, któremu wiesz, że nie bardzo mu wyszło życie, albo wiesz, że już nie raz ci doradzał źle, to nie o takich ludzi mi chodzi. Tylko od różnego rodzaju twoich autorytetów. Mam nadzieję, że takich masz. Oczywiście nie jakichś wydumanych, ale takich, którzy rzeczywiście wydają się być sensownymi ludźmi. Od ludzi, którzy żyją dobrze i wiesz, że naprawdę radzą ci z dobrego serca, nie z własnego lęku, nie z własnych doświadczeń, tylko z prawdziwej troski o ciebie. Zadaj sobie pytanie, czy ich zdanie na temat tego, co chcesz zrobić, nie jest negatywne? Nie mówię oczywiście, że jeżeli wszystkie te zdania ludzi wokół ciebie są negatywne, na pewno nie trzeba tego robić. Nie, czasem trzeba się dokładnie zbuntować przeciwko wszystkim ludziom. Ale jeżeli to są ludzie, którym ufasz, których uznajesz za mądrych, to może mają rację. Bierzesz pod uwagę ich zdanie? Nie mówię, że masz postępować według tego, co oni mówią, ale czy bierzesz to pod uwagę? Ja, kochani, mam oczywiście ludzi mnóstwo, którzy mówią mi, że robią niektóre rzeczy źle, ale ja ich dzielę na dwie kategorie. Takich ludzi, którzy są mi bliscy i im ufam i takich ludzi, którzy nie są mi bliscy, nie znam ich i im nie ufam. Zdania tamtych drugich słyszę je, ale one nie wpływają na moje decyzje. Natomiast kiedy moi bracia, tacy mi najbliżsi, tacy, którym ufam, którym wiem, że są blisko Pana Boga i nie mówią tylko według własnego serca, ale po prostu pytają też Pana Boga, jeżeli wielu z nich mówi mi, że niektóre rzeczy, które robię, to nie są te rzeczy, mimo że ja mam pasję do nich, przekonanie, wtedy bardzo poważnie biorę pod uwagę ich zdanie. Bardzo poważnie. To jest pierwsze. Co na to mówią ludzie, którym ufasz, którzy są dookoła ciebie, którzy są dla ciebie ważni? Drugie pytanie, chociaż może to powinno być pierwsze pytanie, może to ma być inna kolejność, to nie chodzi o kolejność. Chodzi o te trzy rzeczy. Drugie pytanie, nie drugie w kolejności, tylko drugie, które trzeba po prostu zadać. Czy to się zgadza z tobą? Czy to, czego pragniesz, to, co chcesz robić, to, co chcesz się zaangażować, to czy naprawdę to jest twoje? Czasem, kochani, jest tak, że taki jest wpływ, jakaś presja naszych bliskich, naszej rodziny, również tym, którym ufamy, nie? którzy mówią -"Musimy to zrobić, musimy". Ale czy to jest na pewno twoje? Na przykład, tak jak mówiłem w tym pierwszym, nie? kiedy mam ludzi, którym ufam, mam braci, którzy są dla mnie ważni, których staram się jakoś tam zdanie brać pod uwagę. Jeżeli oni na przykład mówią -"Adam, tak, zaangażuj się w to". Mam teraz w głowie bardzo konkretną rzecz, nie mogę wam powiedzieć, że to prywatna rzecz, nie? ale mam... pojawiła się pewna propozycja w moim życiu, nie? i bracia mówią -"Wydaje nam się, że to jest to, że jakby powinieneś to robić". A ja mam takie pytanie, mimo że ja im ufam, że wiem, że nie mówią tego ze złośliwości, z egoizmu, nie wiem... z czegoś innego, ale mam pytanie, czy to jest moje? Czy on naprawdę zgadza się z moim sercem? Zgadza się z tym, jak widzę swoją ścieżkę, swoją tożsamość, nie oszukując się, nie próbując oczywiście jakoś tam się uspowiedliwiać, tylko czy to jest moje? Kochani, to są dwa pierwsze punkty, one nie są ostateczne, one nie są absolutne, one nie są najważniejsze, ale należy je przejść w głowie. Trzeci punkt, i on jest najważniejszy. A to się zgadza z wolą Bożą? Ja wiem, jak zawsze będzie oczywiście, a jaka jest wola Boża? To proste, czy to, co robisz, to nie jest jakimś grzechem? Czy to nie prowadzi do jakiegoś zła? Czy to nie sprzeciwia się jakiejś jasnej nauce Pana Boga? Na przykład, kiedy jesteś z kimś i bycie z nim jest grzeszne. Czy to się Panu Bogu podoba? Tak, czasem to oczywiście może być skomplikowane i możemy mieć pytania do końca nie wiem, jak to jest u Pana Boga i do końca nie wiem, jaką Pan Bóg ma na ten temat. Opinie, ale kochani, takich rzeczy, uważam, jest naprawdę mało. Bo w większości przypadków, jak zadamy sobie pytanie co Pan Bóg na to, to od razu wiemy, że Pan Bóg mówi tak super. Albo Pan Bóg mówi no nie bardzo. No nie bardzo. I w większości przypadków wiemy o tym. Mówię, są takie, które są w jakiejś sferze cienia i pewnie trudno je rozeznać, ale nie oszukujmy się, że jest ich wiele. Kochani, te trzy sita nie rozwiązują wszystkiego, ale one są bardzo ważne. One są bardzo ważne, bo inaczej angażujesz się i idziesz w rzeczy, które nic nie dają, które ci nie zaspokajają, które cię tylko drenują z miłości, z serca, z zaangażowania, z życia, a potem nic ci nie zostaje. Spróbuj przejść przez te trzy sita. Spróbuj o nich pomyśleć. Żeby posłuchać tego słowa, które Pan Bóg mówi dlaczego ciągle ty dajesz pieniądze na chleb, który cię nie syci? Dlaczego swoją pracę dajesz na to, co nie daje ci spełnienia? Dlaczego? Bo nie słuchasz. Nie słuchasz ludzi innych, wartych słuchania, nie słuchasz siebie samego, swojego własnego serca, a nade wszystko, bo nie słuchasz Boga. Bo mówisz... mam lepszy pomysł od Pana Boga. Co prawda Pan Bóg mówi, że to jest złe, ale ja wiem lepiej, co jest dla mnie dobre. Na pewno? Ja się już tyle razy przekonałem, że jest odwrotnie, że tylko Pan Bóg może mi dać, jak On tutaj sam pięknie mówi w tym tekście słuchajcie mnie, a jeść będziecie przysmaki i dusza wasza zakosztuje tłustych potraw. Kochani, dlaczego to ważne dzisiaj? W chrzest Pański? Bo Pan Jezus stał się tym, kim się stała. W chrzcie Pańskim rozpoczyna się Jego... jakby cała droga do Jego pełni, do tego, kim On będzie. Do tego, kim się stanie jako człowiek. Pan Jezus stał się pełnym człowiekiem, najpiękniejszym na świecie, dlatego że we wszystkim słuchał Ojca. Że we wszystkim słuchał tych słów, które Ojciec Mu mówił, kiedy to niebo się otworzyło nad Jego głową na chrzcie już. Oczywiście było tam zawsze, ale na chrzcie się stało takim publiczną deklaracją, gdzie On się związał ze swoim Ojcem, gdzie Ojciec powiedział to jest mój Syn, a Syn powiedział to jest mój Tata i Tata mi wszystko mówi, ja robię tak, jak On chce. I dlatego Pan Jezus był tak pełny, tak szczęśliwy, tak piękny, tak cudowny, tak doskonały. No to tetrzusita, spróbuj sobie przez Nie przesiać te różne twoje... wydawanie pieniędzy, szczególnie pieniędzy twojego serca. Przesiej to. Moi drodzy, moi mili, strasznie się dzisiaj rozgadałem. Matko, piętnaście minut prawie. Strasznie się rozgadałem, ale to może dobrze. Kochani, dziękuję wam za kolejne niedzielne spotkanie. Oczywiście zapraszam na następne za tydzień, kolejny CNN. Kochani, w tym tygodniu, mam nadzieję, też już pojawią się vlogi, też, bo wiecie, że pewnie niedługo, znaczy, względem tego, jak wy to słuchacie, to chyba jutro lecę do Afryki, więc pewnie się pojawią jakieś vlogi. Mam nadzieję, że będzie trochę rzeczy do oglądania na Languście. Bardzo was na to zapraszam. Aha, w ogóle dzisiaj chyba też pojawi się popołudnionowa seria na Languście, ale to sobie zobaczcie. Kochani, ściskam was, pozdrawiam, błogosławię i do zobaczenia za tydzień. Z Bogiem, paaa...