 Dzień dobry, szczęść Boże, dobry wieczór. Moi drodzy, witam was bardzo serdecznie w naszym kolejnym niedzielnym spotkaniu z cyklu CNN w bardzo piękny dzień, bo w niedzielę Chrztu Pańskiego, którą de facto kończymy, okres Bożego Narodzenia. Proszę kochani, posłuchajcie dzisiejszej Ewangelii. Jest to fragment ze św. Łukasza z następującą opowieścią. Gdy lud oczekiwał z napięciem i wszyscy snuli domysły w swych sercach co do Jana, czy nie jest Mesjaszem, on tak przemówił do wszystkich. Ja was chrzczę wodą, lecz idzie mocniejszy ode mnie, któremu nie jestem godzien rozwiązać rzemyka u sandałów. On będzie was chrzcił Duchem Świętym i ogniem. Kiedy cały lud przystępował do chrztu, Jezus także przyjął chrzest. A gdy się modlił, otworzyło się niebo i Duch Święty zstąpił nad Niego w postaci cielesnej niby gołębica, a z nieba odezwał się głos. Ty jesteś moim Synem umiłowanym, w tobie mam upodobanie. Moi drodzy, mamy dzisiaj bardzo piękną niedzielę z bardzo piękną tajemnicą, czyli Pana Jezusa stającego w kolejce z grzesznikami do chrztu, choć oczywiście sam żadnych grzechów nie miał, który pozwala się Janowi ochrzcić, który słyszy te bardzo piękne słowa, ale chciałbym, kochani, waszą uwagę zwrócić na dzisiaj jeden szczegół, o którym wam już pewnie gdzieś tam opowiadałem w różnych konferencjach, ale dzisiaj chciałbym go na takie jakby dwa sposoby zobaczyć trochę jeszcze inaczej. Mianowicie chodzi mi o sandały. Kochani, bardzo piękne jest to zdanie, które Jan Chrzciciel mówi, kiedy mówi o Panu Jezusie, że On chrzci ludzi wodą, ale idzie mocniejszy od Niego, dużo mocniejszy od Niego, który będzie ludzi chrzcił Duchem Świętym i ogniem. I mówi Jan, że temu komuś, kto będzie takie rzeczy robił, On, Jan, nie jest godny rozwiązać rzemyka u sandałów. Kochani, chciałbym, żebyśmy na te sandały w chwilę spojrzeli, bo, że tak powiem, jest ktoś, kto sandały koniecznie ściągnąć powinien i jest ktoś, kto sandałów ściągać nie powinien nigdy. Jan mówi, że on sandałów Panu Jezusowi ściągnąć nie może. Zobaczmy więc, kto powinien, a kto nie powinien sandały ściągać. Kochani, kto powinien ściągnąć sandały? Co to znaczy? Co to jest za symbol ściągnąć sandał? Otóż uważam, moi drodzy, że my ludzie bardzo powinniśmy nauczyć się ściągać sandały. W jakim znaczeniu? Kochani, na najsłynniejszy sandał, ściągnięty sandał, który się chyba pojawia w Biblii, pojawia się w Księdze Wyjścia, tam, gdzie Mojżesz spotyka Boga na pustyni. Pewnie pamiętacie, nie? ten fragment. Mojżesz jest już człowiekiem w podeszłym wieku, niezbyt udane ma życie, pasie owcę swojego teścia, Jetry, dochodzi w pustyni do jakiegoś takiego dziwnego miejsca, gdzie objawia mu się Pan Bóg w krzewie. O tym w ogóle mówiłem już wielokrotnie w różnych konferencjach. Ale tam się pojawia bardzo piękny motyw. Kiedy podchodzi do tego krzewu, słyszy Mojżesz takie zdanie Mojżeszu, ściągnij sandały, bo miejsce, na którym stoisz, jest święte. Kochani, to jest takie zdanie, które na dwa sposoby się interpretuje. Pierwszy, taki najbardziej oczywisty dlaczego ma Mojżesz ściągnąć sandały, dlaczego miejsce, na którym stoisz, jest święte. To jest święte miejsce, no bo Pan Bóg tam przebywa. To jest święte miejsce, bo właśnie mu się objawia Bóg. Kochani, w tym znaczeniu, ściągnąć sandały, to znaczy przyznać, że stoję przed Bogiem. Człowiek, który ściągnął sandały, uznaje, że nie jest sam na świecie, że nie jest samą siejką, która się nie wiadomo skąd wzięła i nie wiadomo, dokąd idzie, tylko że jest Pan Bóg. Ściągnąć sandały, to uznać, że jesteśmy stworzeniem. Ale... kochani, to zdanie, i ja bardzo kocham te interpretacje, można też rozumieć na inny sposób. Mianowicie, można to interpretować w taki sposób, że Pan Bóg mówi, tak wielu ojców Kościoła tłumaczyło ten tekst, ściągnij sandały, bo ziemia, na której stoisz, jest święta, czyli twoje życie, te twoje kilkadziesiąt, już tam prawie po siedemdziesiątce był Mojżesz, prawie osiemdziesiąt lat twojego życia, twoja historia niezbyt udana, niezbyt święta, niezbyt cudowna, jest właśnie święta. Czyli miejsce, na którym stoisz, to życie, które masz, to miejsce w tym miejscu, w którym jesteś, to jest właśnie święte miejsce. I uwaga, dlaczego to twoje miejsce przebywania, w sensie twoja historia, życie jest święta? No bo Pan Bóg jest w tej historii. Kochani, pamiętacie, bo ja wam o tym mówiłem już wielokrotnie, nie? że tam Pan Bóg się przedstawia takim tym cudownym imieniem, czyli Jestem. Tak jakby mówił Mojżeszowi ta ziemia, na której stoisz, czyli twoje życie jest święte, bo Ja w nim jestem. Bo chociaż tobie może się wydawać, że ono jest beznadziejne, nijakie i w ogóle donikąd nieprowadzące i w ogóle żonujące i słabe i grzeszne i w ogóle po prostu sama rozpacz nędza, to Ja tam jestem, mówi Pan Bóg, więc to miejsce, ta ziemia, to twoje życie jest święte. Kochani, w takim kluczu są ci, którzy koniecznie powinni ściągnąć sandały. To jest kto? To są wszyscy ludzie. Moi drodzy, bardzo bym chciał was w tę niedzielę dzisiejszą zachęcić do ściągnięcia sandałów. Czyli do przyjęcia, że tu, gdzie jesteście, w tym miejscu, gdzie jesteście, w tym momencie waszej historii jest Pan Bóg, że wasza historia jest święta, że ona jest w Jego rękach, że chociażby wam się wydawała trochę beznadziejna, to Bóg mówi ściągaj sandały, bo to miejsce jest święte. Kochani, to jest trudno przyjąć, kiedy się patrzy na właśnie swoje jakieś porażki, na grzechy, na nieudaność, na to, że nie mamy za bardzo się czym często pochwalić, nie? Tylko mamy jakieś takie słabe, żenujące miejsca w życiu, to mówimy no ale jak mam tutaj widzieć w tym świętość? A zobaczcie, Bóg tak bardzo wierzy w to nasze życie i wierzy w nas w tym naszym życiu, że wręcz mówi traktuj to ziemię tak, żeby nie wolno po niej było chodzić w butach. W sensie ściągaj, ściągaj buty. Tylko na bosaka po tej ziemi. Tak, jakbyś nie chciał ją zabrudzić żadnym innym brudem. Kochani, w tym kluczu bardzo wielu z nas, nie, źle powiedziałem, wszyscy, kochani, w tym kluczu powinniśmy ściągnąć sandały. Kto nie powinien ściągać sandałów? I tutaj jest jakby druga strona tego medalu. To, kochani, też już wam pewnie mówiłem wielokrotnie, ale myślę, że warto sobie to przypominać. Kochani, wiecie pewnie, skąd się wziął ten zwyczaj, nie? W sensie to zdanie w ogóle, które mówi Jan, że nie jest godny rozwiązać, że mykał sandału. Bo tu się może pojawiać takie pytanie, zresztą słyszałem jakieś takie pytanie od jednego z widzów, który mówił no ale w ogóle po co chce Jan te sandały panuje sobie ściągać, nie? Kochani, to jest związane z tak zwanym prawem lewiratu. To pewnie niektórzy wiecie, bo to się pojawia i w Ewangeliach, i pojawia się w Starym Testamencie, na przykład w Księdze Rut, ale też w paru innych miejscach. Prawo lewiratu polegało na tym, że jeżeli było jakieś małżeństwo, w którym umierał mąż i z tego małżeństwa nie było dzieci, to jeżeli ten mąż miał na przykład brata, to ten brat prawem lewiratu powinien wziąć tę kobietę, tę wdowę za swoją żonę, wzbudzić jej potomstwo i wtedy mało tego, uznawało się, że to potomstwo wzbudzone przez tego brata de facto było potomstwem tego pierwszego brata. Czyli jakby on wypełniał ten obowiązek brata, który zmarł i nie wzbudził potomstwa. I był tylko jeden sposób, żeby się tego prawa zrzec. Na przykład wyobraźmy sobie, że taka kobieta no... zakachała się w kimś innym, nie? Jakby... że tak powiem, prawem lewiratu pierwszeństwo do niej miał właśnie ten brat zmarłego brata. Ona powiedziała ja nie chcę być z bratem mojego brata, tylko jestem jakiś leszek i ja bym chciała na przykład być z nim, bo bardzo go kocham. Wtedy taki leszek musiał przyjść do tego brata i powiedzieć tak słuchaj, ja wiem, że masz takie prawo, bo jest prawo lewiratu, ona jakby jest ci przypisana jako pierwsza, ale chciałbym jednak ją wziąć. Czy ty byś się zgodził, żebym ja ją wziął za żonę, a nie ty? Wtedy, jeżeli taki brat pozwolił, żeby ten leszek rozwiązał mu sandała, czyli zdjął mu sandała, to to pozwolenie na zdjęcie tego sandała było takim symbolem, takim symbolicznym gestem, który oznaczał tak, zrzekam się tego prawa. Czyli zdjęcie sandała oznacza coś takiego, że ktoś się zrzeka do jakby prawa własności do kogoś. Ja wiem, że to oczywiście bardzo głupio brzmi, tak? własność... jakiś człowiek jest czyjąś własnością. Ale chodzi o to, że zrzeka się przynależności do tego kogoś, daje komuś innemu prawo do tego człowieka. De facto, kochani, na przykład, kiedy... nie wiem, czy pamiętacie, dawniej były takie zwyczaje, że jak było narzeczeństwo, to zanim się, że tak powiem, poprosiło o rękę, o rękę, swoją wybrankę, to szło się do jej rodziców, na przykład też do taty i się prosiło o zgodę, nie? I uważam, że to w ogóle w pewnym sensie jest bardzo piękny zwyczaj. To oczywiście nie chodzi o to, że córka jest własnością swoich rodziców. Oczywiście, że nie jest. Ale to było takie bardzo piękne, jakby... wychowaliśmy ją, to jest nasze dziecko, oddajemy ci ją, zgadzamy się na to, żebyś ty ją wziął od nas. Uważam, że kiedy się do tego dobrze podchodzi, to to jest w ogóle bardzo piękny zwyczaj. I... możecie sobie wyobrazić, że jakby na tym to polega, że jakby ktoś komuś oddaje prawo do kogoś, to mu się prawnie należy. Ja mówię, z dużym cudzysłowiem, jeżeli chodzi o ludzi. Ale u Pana Jezusa na tym to polega. Dlaczego Pan Jezus nie ma takiej możliwości, żeby Panu Jezusowi rozwiązać rzemyka u sandałów? To jest trochę tak, jakby Jan mówił tak Idzie ten, kto ma prawo własności do całej ludzkości. On ją stworzył. Wszyscy ludzie są Jego. Wszyscy ludzie są Jego własnością. I uwaga... nikt nigdy nie rozwiąże Panu Jezusowi rzemyka u sandała. Czyli Jezus się nigdy nie zrzeknie prawa do żadnego człowieka. Choćby się ktokolwiek zgłosił i powiedział Ja chcę z Nim być, Jezus powie nie. Oczywiście, kochani, o tego kogokolwiek to chodzi oczywiście o szatana. Czyli gdyby chciał zły zabrać Panu Jezusowi jakiegoś człowieka, to Jezus się tego prawa nigdy nie zrzeknie. Oczywiście, że ten człowiek może sam od Pana Jezusa odejść, ale Jezus i tak jakby nie zrezygnuje z tego człowieka. Kochani, to jest bardzo piękny symbol, gdzie Jan mówi Każdy człowiek jest własnością Boga, każdy człowiek przynależy do Boga i Bóg będzie walczył i nie zrezygnuje z tego swojego prawa do tego człowieka, choćby nie wiem co. Nigdy mu nikt nie rozwiąże rzemyka u sandałów. Kochani, uważam... bardzo, bardzo piękny symbol. Ludzie powinni ściągać sandały nieustannie. Czyli uznawać, że ich życie jest świętym miejscem, w którym przebywa Bóg i oczywiście, że są tam rzeczy grześne, dobre, które trzeba zmieniać, ale to nie znaczy, że to życie przestaje być miejscem przebywania Boga. Kochani, gdzieś, gdzie przebywa Bóg, musi być święte miejsce, a w twoim życiu przebywa Bóg. I dlatego ludzie powinni ściągać sandały. Bóg nigdy sandała nie ściągnie, bo Bóg nigdy nie zrezygnuje z prawa do człowieka. Kochani, bardzo piękna dzisiaj jest ta Ewangelia i ten szczegół szczególnie bardzo jest poruszający. Ściągajcie wszyscy sandały i pamiętajcie, że Bóg nigdy nie ściągnie swojego sandała. Moi drodzy, moi kochani, to by było na tyle w tym naszym dzisiejszym spotkaniu ciennowym. Zapraszam was oczywiście na następne za tydzień. Już będzie okres zwykły, niedziela jak każda niedziela. Będziemy oczywiście się znowu zmagać ze Słowem. Bardzo was do tego zapraszam. Bardzo was, kochani, ściskam, bardzo was pozdrawiam, bardzo was błogosławię i do zobaczenia już niedługo. Z Bogiem, papa...