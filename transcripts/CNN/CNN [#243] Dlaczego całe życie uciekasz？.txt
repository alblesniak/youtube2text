 Dzień dobry, szczęść Boże, dobry wieczór. Moi drodzy, witam was bardzo serdecznie w naszym kolejnym niedzielnym spotkaniu z cyklu CNN, czyli kazanko do okienka, komentarz do niedzielnych czytań. Proszę, posłuchajcie dzisiejszej Ewangelii, która nas poprowadzi w tą niedzielę. Jest to fragment z Ewangelii św. Marka o następującej treści Apostołowie zebrali się u Jezusa i opowiedzieli Mu wszystko, co zdziałali i czego nauczali. A On rzekł do nich, pójdźcie wy sami osobno na Pustkowie i wypocznijcie nieco. Tak wielu bowiem przychodziło i odchodziło, że nawet na posiłek nie mieli czasu. Odpłynęli więc łodzią na Pustkowie osobno, lecz widziano ich odpływających. Wielu zauważyło to i zbiegli się tam pieszo ze wszystkich miast, a nawet ich wyprzedzili. Gdy Jezus wysiadł, ujrzał wielki tłum, zlitował się nad nimi, byli bowiem jak owce, niemające pasterza i zaczął ich nauczać o wielu sprawach. Moi drodzy, chciałbym się dzisiaj skupić na tym fragmencie Ewangelii, chociaż mamy dzisiaj bardzo fascynujące pierwsze czytanie i też pierwsze czytanie w kontekście Ewangelii jest bardzo ciekawe i muszę wam się przyznać, że kiedy je przeczytałem, nawet pomyślałem, że zrobię o pasterzach w Kościele, bo dzisiaj jest pierwsze czytanie o tym, że pasterze w Kościele zawiedli i chciałem zrobić po prostu kolejny komentarz o tym właśnie w jaki sposób to się dzieje, ale pomyślałem, że nie. W sensie, że nie z jednego, prostego powodu. Bo w tym czytaniu z Jeremiasza dzisiaj na początku Pan Bóg tam mówi, że w związku z tym, że pasterze zawiedli, to On sam się zajmie swoim ludem i On wszystko zrobi. Pomyślałem sobie... no to dobrze. W sensie skoro Pan Bóg mówi, że sam się zajmie swoim ludem i wszystko zrobi, to może bym Mu tak po prostu zaufał. I zajął się dzisiaj czymś innym. I kochani, chciałbym, żebyśmy chwilę popatrzyli na Ewangelię i na temat mogłoby się wydawać taki lżejszy i taki w ogóle może trochę niepoważny, ale on tak naprawdę w ogóle jest fundamentalnie ważny i w ogóle bardzo się cieszę, że właśnie na niego uwagę dzisiaj zwróciłem, jakby kiedyś sobie to czytałem. W sensie mam nadzieję, że to Duch Święty mi jakoś tam zwraca uwagę na to. Mianowicie, kochani, chodzi o coś takiego jak odpoczynek, tylko w najpoważniejszym sensie tego słowa. Co to znaczy? Moi drodzy, nie chodzi tylko o to oczywiście, że są wakacje i że niektórzy z nas będą mieli to szczęście, wiem, że nie każdemu to się to uda, ale będą mieli to szczęście, że wyjadą na jakiś, nie wiem... odpoczynek, na jakieś wakacje, może pojadą w jakieś super miejsce albo chociaż po prostu odetchną od, nie wiem... od roboty, od życia i tak dalej. Mało tego, jestem przekonany, że bardzo wielu z nas po prostu myśli nieustannie i marzy o tym, kiedy wreszcie będzie wolne, kiedy wreszcie będzie można odpocząć. Kochani, ja to rozumiem, ale trochę nie o tym bym chciał. Dlatego, że w tej dzisiejszej Ewangelii Jezus pokazuje odpoczynek w takim bardzo szerokim sensie i to jest tak naprawdę jedyny odpoczynek, chociaż on nie jest taki wcale przyjemny, którego potrzebujemy. Jakby to jest odpoczynek, który naprawdę może dać wytchnienie. O co chodzi? Kochani, kiedy czytam ten tekst o tym, że apostołowie wrócili z misji, jak poczytacie wcześniej Ewangelię, to zobaczycie, że zostali wysłani przez Jezusa do różnych miejscowości, żeby tam nauczali, żeby czynili cuda, żeby uzdrawiali i tak dalej. Wracają po pewnym czasie i jakby jest ta scena z powrotu, z tego, co oni opowiadają, z tego, co Pan Jezus im mówi. Mam wrażenie, że w tym tekście są takie trzy punkty, które pokazują, jak naprawdę sprawić, żeby można było odetchnąć. Czyli nie po prostu jak odpocząć od trudów życia, tylko jak całym sobą, całą istotą tego, kim jesteśmy, naprawdę odetchnąć, czyli uwolnić się od ciężaru. Kochani, bo na tym polega odpoczynek. Odpoczynek polega na uwolnieniu się od ciężarów. Kochani, zobaczcie, co się dzieje w tej Ewangelii. Są tam trzy punkty. Pierwszy punkt to jest spotkanie z Jezusem, czyli oni siadają z Nim i wszystko Mu opowiadają. Drugi punkt to jest udanie się na Pustkowie zupełnie osobno i trzeci punkt to jest, mówiąc krótko, zachęta do odpoczynku. Kochani, chwilę się temu przyjrzyjmy. Zobaczcie pierwsza rzecz. Porozmawiali o wszystkim, co się działo z Jezusem. Opowiadali Mu każdą rzecz. To jest oczywiście, kochani, Ewangelia św. Marka, więc w tym jest oczywiście jedno zdanie. Marek tak zazwyczaj opisuje wydarzenia, że po prostu pisze szybkie, krótkie zdania. Ale pomyślcie, wraca dwunastu, nie? Jezus siedział i słuchał dwunastu opowieści. Może trochę mniej, bo pewnie byli też dwójkami itd., co nie? Ale jakby wysłuchał prawdopodobnie bardzo wielu relacji. Pewnie opowiadali o cudach, które zdziałali. Opowiadali o głoszeniu, które mówili i może to, że ludzie się zachwycali, nawracali, że ludzie zmieniali swoje życie. Pewnie też opowiadali o tym, że w niektórych miejscach szło bardzo trudno, może też ich gdzieś nieprzyjęto. Wiecie, że Jezus, kiedy ich wysyłał, to ich uczył, że jeżeli was gdzieś nie przyjmą, to róbcie to i to, więc pewnie normalną rzeczą jest, że w niektórych wioskach ich nieprzyjęto, może ich wyrzucono, może ich nawet przegoniono. Kochani, pomyślcie, oni siedzą z Jezusem i opowiadają Mu. Kochani, jeżeli mielibyśmy znaleźć czas na odpoczynek, to pierwszym punktem tego odpoczynku jest taka próba rzeczywistego, jakby to powiedzieć, przekazania relacji Panu Jezusowi o naszym życiu. Kochani, to nawet nie chodzi o to, że Pan Jezus czegoś nie wie, że Pan Bóg czegoś nie wie, tylko my potrzebujemy przed Bogiem, czyli przed okiem pełnym miłości, przed okiem, które jest miłosierdziem, które nie jest osądzające, które nie jest oceniające, jakby zobaczyć swoje życie. Kochani, zobaczycie, że na różnego rodzaju rekolekcjach, a tak naprawdę rekolekcje są de facto najlepszym możliwym odpoczynkiem, jakby robi się taki przegląd życia. Kochani, kiedy ostatnio mieliście taki czas, nie wiem... taki wieczór, takie popołudnie, że gdzieś usiedliście w jakimś może ładnym miejscu, nie wiem... w ogrodzie, poszliście do lasu, do parku, gdziekolwiek, wam nikt nie przeszkadza i gdzie trochę sobie opowiedzieliście sami sobie swoje ostatnie miesiące, żeby zobaczyć w ogóle, gdzie jesteście, w sensie co się z wami dzieje. Kochani, zobaczcie, że w takim kieracie życia, w takim nieustannym pędzienie tego wszystkiego, co się dzieje, my prawie w ogóle nie mamy takiego czasu, żeby Panu Bogu, a to tak naprawdę oznacza również nam samym, opowiedzieć o tym, co się w ogóle dzieje w naszym życiu. Kochani, ja często, jak jestem w takim kołowrocie, a znowu teraz wracają różne rekolekcje i jest dużo różnych wydarzeń i wreszcie się zaczyna taki czas, który ja oczywiście bardzo kocham, to też się łapię na tym, że jakby żyję tak z miejsca do miejsca, z rekolekcji na rekolekcje, tutaj pięćdziesiąt spotkań, tam rekolekcje, tutaj spowiedzi, tam rozmowy i jakby dopiero, kiedy usiądę i tak spojrzę na dwa miesiące do tyłu, na trzy miesiące do tyłu, na pół roku do tyłu, zadaję sobie pytanie Gdzie ja jestem? W sensie co się dzieje w moim życiu? Bo łatwo, kochani, wejść w taki, no właśnie, taki kołowrót. Pierwszą rzecz, którą zrobili, to opowiedzieli Jezusowi, ale też, żeby sami to mogli usłyszeć, nie? Co się u nich dzieje? Druga rzecz, to się działo na Pustkowiu. Kochani, to jest bardzo... to mnie właśnie zafrapowało najbardziej w tym fragmencie, co chciało mi myśleć, że tu chodzi o naprawdę zupełnie inny odpoczynek. Kochani, Pustkowie tutaj, to jest to samo słowo, którego używa Ewangelia, kiedy mówi na początku Ewangelii o Panu Jezusie na pustyni, czyli chodzi o miejsce spustoszone, gdzie grasują demony i gdzie Pan Jezus był kuszony przez szatana. Zobaczcie, że Jezus, kiedy ich wysyła na odpoczynek, to nie mówi słuchajcie, jedźcie po prostu na plażę trochę tam, poleżcie, odpocznijcie, wypijcie, zjedźcie coś, nie ruszajcie się, odpocznijcie w ogóle, tak, po prostu odetchnijcie, nie. Jezus ich wysyła na konfrontację z demonami. Czyli o co chodzi Jezusowi? Nigdy de facto nie odpoczniesz, jak się nie zmierzysz z demonami w twoim życiu. Jak się nie zmierzysz z tym, co jest grzechem, upadkiem, odstępstwem, odejściem, jakimś takim złem w twoim życiu. Że odpoczynek, który próbuje to pominąć. Kochani, zobaczcie, że my bardzo często tak naprawdę odpoczywamy uciekając. Że my po prostu mając tysiące problemów w życiu, mając tysiące różnych po prostu zmagań, mając tysiące nierozwiązanych spraw, myślimy, że jak wyjedziemy gdzieś na nie wiem... tydzień, dwa czy miesiąc do jakiegoś pięknego zakątka świata, jeżeli to jest dla kogoś możliwe, bo po prostu właśnie będziemy leżeć przez tydzień i niczym się nie zajmować, to myślimy o właśnie... to oderwę się wreszcie. Kochani, co się dzieje? Potem, po tym tygodniu wracasz dokładnie do tego samego i jesteś zazwyczaj jeszcze bardziej zmęczony w ogóle, niż byłeś, bo nic się nie rozwiązało. Jezus wie, że żeby odpocząć, żeby prawdziwie odpocząć, czyli żeby odetchnąć pełnym sercem, pełną duszą, musisz się zmierzyć z demonami. Kochani, jeżeli nie robimy regularnie, no właśnie... mierzenia się z tym, co jest nie tak w naszym życiu, mierzenia się z demonami naszego życia, czyli próby wychodzenia z tego, próby zadania sobie pytania dlaczego nie wiem... od miesięcy, od lat tkwię w czymś, i nic z tym nie robię, czyli próby po prostu konfrontacji ze złem, kochani, nigdy nie odpoczniemy i możecie jeździć co dwa tygodnie, nie wiem... na Hawaje i nie odpoczniecie, kochani. Będziecie wracać zawsze tak samo zmęczeni. Mało tego, te demony również na tym odpoczynku będą was nękać. Będą tam... nie uciekniecie od nich. Nam się tylko tak wydaje, że gdzieś pojedziemy, uciekniemy i nie będziemy mieli z tym nic wspólnego. Nie uciekniemy, kochani. Moi drodzy, to jest naprawdę bardzo ważne. W sensie... ten punkt zwrócił moją szczególną uwagę, że większość naszych odpoczynków, naszych wakacji to są tak naprawdę ucieczki od życia, kochani. I mówię... ja to rozumiem tak po ludzku, bo ja sam czasami mam ochotę uciec od różnych rzeczy. Nawet kiedy gdzieś właśnie jestem i ucieknę, to przez chwilę jest mi dobrze, bo nie muszę się męczyć z czymś tam, tylko to jest i tak w mojej głowie, to jest w moim sercu, ja wiem, że to zaraz wróci. I zobacz, dopiero na trzecim miejscu jest to, żeby sobie odpoczęli. Czyli rzeczywiście potrzebujemy też takiego czasu, po prostu zwyczajnego nic nie robienia, nie angażowania się w różne sprawy, leżenia, poczytania, pooglądania, pojedzenia, popicia, popływania, po czegokolwiek tam, nie? Ale to jest dopiero, zobaczcie, trzecie w tej kolejności. Opowiadanie Jezusowi, zmaganie się z demonami i dopiero odpoczynek. Kochani, pomyślcie, czy możecie sobie zaplanować taki odpoczynek. Ja wiem, że to nie musi być jednorazowa rzecz, ale czy wy te trzy rady stosujecie, Panie Jezusie, kochani? Bo inaczej to będziemy uciekinierami do końca życia. Wakacje są tak naprawdę ucieczką dla wielu z nas. Są po prostu zwykłym omijaniem problemów i są odsuwaniem spraw na potem, mając nadzieję, że w ten sposób jakoś się, nie wiem, zniwelujemy. Kochani, nie od tego zadpoczymy, jak tak nam to pokazuje Pan Jezus. Ważne, w sensie dla mnie to jest ważne, bo ja mam wrażenie, że ja dużo z tych rzeczy robię, w sensie, no właśnie, nie mierzę się z tym, co się dzieje w moim życiu, nie mierzę się z demonami, a kiedy odpoczywam, to po prostu uciekam. A Jezus mnie uczy inaczej. Tak jak zawsze, warto się, kochani, uczyć od Pana Jezusa. Moi drodzy, moi mili, bardzo wam serdecznie dziękuję za kolejne spotkanie, z którego się bardzo cieszę i bardzo oczywiście zapraszam za tydzień w niedzielę. Jak zawsze, jak co tydzień, spotykamy się ze Słowem i mierzymy się z Nim. Mam nadzieję, że jest to w nas chociaż trochę owocne. We mnie jest, więc może wystarczy. Ściskam, pozdrawiam, błogosławię i do zobaczenia za tydzień. Z Bogiem, paaa...