 Dzień dobry, szczęść Boże, dobry wieczór. Moi kochani, witam was bardzo serdecznie w kolejnym odcinku CNN, czyli Słowa na Niedzielę, czyli kazanko do okienka, czwarta niedziela Adwentu. Proszę, tak jak zawsze na początku, posłuchajmy, co dzisiaj w Ewangelii czytamy, w liturgii. Z Ewangelii św. Mateusza. Z narodzeniem Jezusa Chrystusa było tak. Po zaślubinach Matki Jego Maryi z Józefem w Pierwnim zamieszkali razem, znalazła się brzemienną ze sprawą Ducha Świętego. Mąż jej, Józef, który był człowiekiem prawym i nie chciał narazić jej na zniesławienie, zamierzał oddalić ją potajemnie. Gdy powziął tę myśl, oto anioł pański ukazał mu się we śnie i rzekł, Józefie, synu Dawida, nie bój się wziąć do siebie Maryi, Twej małżonki, albowiem z Ducha Świętego jest to, co się w niej poczęło. Porodzi syna, któremu nadasz imię Jezus, on bowiem zbawi swój lud od jego grzechów. A stało się to wszystko, aby się wypełniło słowo pańskie, powiedziane przez proroka. Oto dziewica pocznie i porodzi syna, któremu nadadzą imię Emanuel, to znaczy Bóg z nami. Zbudziwszy się ze snu, Józef uczynił tak, jak mu polecił anioł pański. Wziął swoją małżonkę do siebie. Moi drodzy, można by sobie pomyśleć dzisiaj, że Kościół trochę się pospieszył, że chociaż jeszcze tydzień Adwentu został, chociaż Boże Narodzenie dopiero w przyszłą niedzielę, to my już dzisiaj czytamy o tym, jak to było z narodzinami Pana Jezusa. Oczywiście, kochani, to wszystko wzięło się z tego prostego faktu, że my nie czekamy na żadne narodziny Pana Jezusa, bo to już było kilka tysięcy lat temu i nie czekamy na to, jakby nie wiedząc, co to się wydarzy, czy się urodzi, czy się nie urodzi. Nie. Tak jak zawsze, nie patrzmy po prostu na te wydarzenia i ich chronologię i kolejność, ale spróbujmy zobaczyć jakąś wiadomość dla nas, jakąś prawdę duchową, która, muszę przyznać, w tej Ewangelii, kiedy ją sobie przez ostatnie dni jakoś czytałem, no... oleśniła mnie w sposób w ogóle oleśniewający, jeśli tak można powiedzieć. Otóż, moi drodzy, chciałbym, żebyśmy się przez chwilę skupili w tej Ewangelii na postaci św. Józefa. Mam takie wrażenie, że mówiłem o tej Ewangelii i o św. Józefie już po prostu z pięćset tysięcy kazań, ale w ostatnich dniach, kiedy sobie właśnie cały czas z tą Ewangelią chodziłem, to zobaczyło mi się też coś zupełnie nowego, coś, co mi naprawdę tego człowieka stawia w nowym świetle i też jakoś jest ogromną wiadomością dla mnie. Już mówię. Kochani, na początku tej Ewangelii był taki tekst, że wpierw, nim zamieszkali razem Maryja i Józef, to ona znalazła się brzemienną ze sprawą Ducha Świętego. To jest takie dosyć ładne wyrażenie. Znalazła się brzemienną. Otóż, kiedy się spojrzy do tekstu greckiego, to mądrzy bibliści, którzy znają się na gramatyce greckiej, mówią, że tam jest nie tyle znalazła się, ile trzeba by to przetłumaczyć, została znaleziona. Można by to powiedzieć inaczej, została odkryta. Co to znaczy, kochani? Ta Ewangelia sugeruje następujący bieg wydarzeń. Wydarzyło się coś w życiu Najświętszej Marii Panny, czego się oczywiście w życiu nie spodziewała prawdopodobnie. Czyli spotyka ją anioł i mówi jej tę najbardziej niewiarygodną wiadomość, jaką ta kobieta mogła usłyszeć w swoim życiu. Pan Bóg ma do ciebie prośbę, chciałby cię prosić o to, żebyś stała się mamą Jego Syna na tej ziemi, żebyś Go przyniosła na ten świat. Maria się na to godzi i, jak się okazuje, najprawdopodobniej zostawia tę wiadomość tylko i wyłącznie dla siebie. Jest z Józefem po pierwszych zaślubinach. Oczywiście de facto to oznacza, że są już małżeństwem. Tam jest troszeczkę, że tak powiem, żydowski inny sposób, inny schemat wchodzenia w małżeństwo. Ale jeszcze nie nastąpiło to przyjęcie do domu. I ona, że tak powiem, przez kilka miesięcy nosi tę wiadomość, nosi ten fakt, że rośnie w niej nowe życie, jakby sama. Nie dzieli się absolutnie z nikim. Wiemy, że w tym czasie, tak podaje tradycja, rodzice Najświętszej Marii Panny już nie żyli. Ona była sierotą prawdopodobnie już wtedy. Józefowi o tym nie mówi, przypuszczam, bo nie wie trochę jak. No bo jak ma mu to powiedzieć? I co się okazuje? Zostaje w pewnym momencie znaleziona brzemienną. Co to znaczy? Józef, no nie mieszkają jeszcze razem, więc jakby nie ma ciągłego dostępu do niej, ale w pewnym momencie się orientuje, jego żona jest w ciąży. Józef wie, że to nie z nim. To została znaleziona, można by chyba w ogóle najkrócej przetłumaczyć, Józef ją znalazł brzemienną. Kochani, to jest takie coś, o czym ja sobie już bardzo wiele razy myślałem. Ten moment, kiedy się św. Józef orientuje, co się dzieje z jego ukochaną. Ja wiem, że pewnie słyszeliście to już milion razy, ale to jest strasznie ważne, żeby sobie pomyśleć, czego musiał doświadczyć ten mężczyzna w tym momencie. To jest taki moment, kiedy się wszystko, naprawdę wszystko zawala. To jest taki moment, kiedy wszystkie wyobrażenia, wszystkie marzenia, wszystkie pragnienia o tym, jak powinno wyglądać życie, okazuje się, że idą w ogóle w kąt. Wszystko, co on sobie wymyślił w związku z tą, jego cudowną kobietą, tradycja mówi najprawdopodobniej, Józef miał wtedy między 18 a 20 lat, Maryja miała prawdopodobnie 14-16, na pewno nie więcej. Więc ten młody chłopak, 19, może 20-letni chłopak, może 18-letni chłopak, wszystko mu się rozsypuje w rękach. Kochani, dlaczego to jest tak ważne? No bo przecież my to wszyscy znamy. Ile to razy w naszym życiu rozsypało nam się w rękach to, co sobie wyobrażaliśmy. Ile to razy w naszym życiu pewne nasze wyobrażenia, marzenia, pragnienia, ścieżki życiowe, którymi chcieliśmy pójść, poszły po prostu totalnie w proch. I co w ogóle w tym wszystkim najważniejsze? Kochani, dla Józefa to jest taki moment, jakby to jest coś takiego, czego on wie, że on nie udźwignie, dlatego on postanawia Maryję oddalić. Ja przyznam szczerze, bardzo kocham ten moment. Józef z jednej strony okazuje się bardzo dobrym i bardzo prawym człowiekiem, z drugiej okazuje się trochę typowym mężczyzną w tym momencie, bo zauważcie, z jednej strony, jak mówi Ewangelia, był człowiekiem prawym, to jednak postanowił ją potajemnie oddalić. Co to znaczy? Prawym, czyli chciał postępować zgodnie z prawem żydowskim. Wiecie, że prawo żydowskie w tej sytuacji nakazywało Józefowi zgłosić tę sytuację do kapłanów i ona prawdopodobnie, w sensie naświętsza Maria Panna, zostałaby osądzona jako winna śmierci. Więc Józef, chociaż jest sprawiedliwy, to jest tutaj, okazuje się, bardzo mądrym, roztropnym mężczyzną, też kochającym, nie chce zrobić Marii krzywdy, nie chce dochodzić tego swojego prawa, tej sprawiedliwości, w związku z tym, że ona nie z nim ma dziecko. I to się okazuje całkiem fajnym mężczyzną. Ale z drugiej strony okazuje się takim samym mężczyzną, jak bardzo wielu z nas. Dlatego on jest taki piękny, ten Józef, że on zaczynał naprawdę z pozycji takiej, jak większość mężczyzn. Czyli co chce zrobić? Chce się pozbyć problemu. Nie chce jej robić krzywdy, to prawda, i to bardzo piękne, ale z drugiej strony nie ma ochoty się mierzyć z tym, co to się wydarzyło. Chce po prostu odstawić ten problem na bok. Zresztą, kochani, to jest trochę takie męskie. Ilu to ja znam facetów, którzy zostawili kobietę, bo jakaś sytuacja ich przerosła, bo jakaś sytuacja im się wydawała za ciężka, za trudna, nie do udźwignięcia. Kochani, słyszałem gdzieś takie zdanie, bardzo piękne zdanie, u księdza biskupa Rysia, ono mnie bardzo porusza. To, co kochasz, zawsze w pewnym momencie stanie się twoim krzyżem. To, co kochasz, zawsze w pewnym momencie będzie twoim krzyżem. Czy kiedy się wchodzi w małżeństwo, to się myśli, że wchodzi tam się po to, żeby zostać ukrzyżowanym? Oczywiście nie, ale czy małżeństwo bardzo często wygląda jak krzyż? Tak. Kiedy ma się dzieci, kiedy się postanawia, że będzie się je miało, to czy się postanawia, że moje dzieci mnie ukrzyżują? No nie, ale ile to razy każdy rodzic, który mnie teraz słucha, może to odpowiedzieć, był ukrzyżowany przez własne dziecko. Kiedy ma się kogoś wybranego, ukochanego, kogo się chce tylko kochać, ale wchodzi się z nim związek, to czy chce się być przez niego ukrzyżowanym? Nie, ale prawie zawsze, i to prawie jest zupełnie niepotrzebne, bo zawsze się okazuje, że tam jest jakiś krzyż. Kiedy ktoś chce zostać księdzem, to czy po to zostałem księdzem, żeby być ukrzyżowanym? Nie, po to, żeby żyć szczęśliwie, ale czy to oznacza, że nie będzie krzyża i że on się w tym, co tak bardzo kocham, nie zdarzy? Zawsze się zdarzy. Otóż, kochani, ten, kogo kochasz, ta relacja, w której jesteś, ta twoja najbardziej upragniona, wymarzona, zawsze będzie w pewnym momencie krzyżem i nie ma opcji, żeby było inaczej. To właśnie w tej Ewangelii dzisiaj spotyka Józefa. Kiedy Józef nagle się orientuje, że jego ukochana, najcudowniejsza, najpiękniejsza, wymarzona, ta, co do której ma wszystkie najlepsze plany świata, okazuje się być dla niego krzyżem i to, uwaga, jakim krzyżem? Nie do udźwignięcia. I Józef chce się tego krzyża pozbyć. Józef chce ten krzyż oddalić. Mówi nie poradzę sobie z tym. Nie jestem w stanie wejść w te relacje tej kobiety z Bogiem, czy nie wiem, z kimkolwiek ona ma to dziecko. Nie poradzę sobie w tej sytuacji. I, moi drodzy, co się dzieje? Przychodzi anioł, czyli tylko Pan Bóg, mówiąc krótko, może człowiekowi taką sytuację wytłumaczyć i robi z Józefem dwie rzeczy. I ja myślę, że my wszyscy musimy właśnie te dwie rzeczy usłyszeć. Pierwsza zaczyna od tego, od czego Pan Bóg zawsze zaczyna. Józef, nie bój się. Anioł go doskonale odczytał. Józef mógł udawać, że jest silnym mężczyzną, że tak jak to każdy facet zawsze stanie na wysokości zadania, anioł doskonale wiedział, że on jest po prostu zwykłym tchórzem, że ma Pietra i dlatego chce to oddalić od siebie. Więc to, od czego zaczyna anioł, to mówi Józef, weź się, nie bój. Nie bój się, Józef. To jest pierwsza rzecz, którą chciałem wam powiedzieć tam, gdzie wasze życie się wali. Tam, gdzie wasze plany idą zupełnie nie tak, jak powinny iść. Tam, gdzie to, co kochaliście, okazało się krzyżem dla was. Po pierwsze, nie bój się. Nie bój się, Bóg jest z tobą i będzie ci to tłumaczył. I druga rzecz, i to jest coś, co odkryłem właśnie teraz, kiedy sobie tę Ewangelię czytałem, zobaczcie, że tam jest napisane, że anioł mówi do Józefa, to jest oczywiście... anioł reprezentuje Pana Boga, który mówi do Józefa. Mówi mu Józefie, nadaż temu dziecku imię Jezus. Uwaga, ty mu je nadaż. Kochani, może to już słyszeliście, bo to już mówiłem w wielu konferencjach, nadawanie imienia komuś, to jest nadawanie tożsamości. Kiedy anioł mówi, nadaż mu imię Jezus, to nie chodzi tylko o to, że jak się zapytają, jak ma mieć ten chłopak na imię, to powiesz, to będzie Jezus, tylko anioł mówi tak, Józefie, mam dla ciebie niesamowitą robotę. Chciałbym, tak mówi Pan Bóg do Józefa, żebyś ukształtował mojego syna. Kochani, zawsze, kiedy myślałem o Panu Jezusie dziecku, o Panu Jezusie młodzieńcu, to oczywiście przede wszystkim widzę rolę Maryi, która była Jego mamą i która Go uczyła, która Go... Ja zawsze sobie o tym myślałem, jakie to jest niesamowite, że Maria Go uczyła, jak się chodzi, jak się je, jak się buty wiąże, jak się ubiera, jak... no wszystkiego Go uczyła. Czy wy to w ogóle czujecie, że Bóg się postawił w takiej sytuacji, że człowiek Go uczył tego wszystkiego? Tylko zawsze jakoś zapominam, że tu przecież jeszcze jest św. Józef i on dostał od Pana Boga zadanie, to Ty go ukształtujesz. A to znaczy, że prawdopodobnie on znacznie bardziej tego chłopaka kształtował, niż unaświętcza Maria Panna. To, że Jezus był tym, Kim był, w swoim oczywiście człowieczeństwie, to jasne, zawdzięcza św. Józefowi. Kochani, zobaczcie, co zrobił Pan Bóg. Pan Bóg nie wystąpił w roli wroga Józefa, który Mu wszystko rozwala, bo to trochę tak mogłoby wyglądać, że Józef mógłby stanąć w konkury z Panem Bogiem, bo Pan Bóg Mu kobietę zabrał. Przepraszam, że tak mówię, ale trochę tak to wygląda. Pan Bóg mówi Józef, ja nie jestem twoim rywalem, ja nie jestem kimś, kto chce ci popsuć życie. Nie, daję ci do wykonania zadanie, najbardziej niewiarygodne zadanie świata. Ukształtujesz Syna Bożego, wychowasz i zrobisz z Niego prawdziwego mężczyznę. I słuchajcie, Józef wykonał niesamowitą robotę, no bo przecież Pan Jezus był najbardziej niewiarygodnym mężczyzną, jaki chodził po tej ziemi. Józef wychował niesamowitego syna. Ja wiem, no to był Syn Boży, miał pewnie trochę łatwiej, bo to nie był taki jak my, synowie, ci tacy zwieziemscy, ale jednak Józef wykonał niesamowitą pracę, skoro wychował tak niesamowitego chłopaka. Przepraszam, że tak mówię o Panu Jezusie, ale Pan Jezus też był swego czasu po prostu chłopakiem, który się uczył od swojego taty. Słuchajcie, wmyślcie się w to, jak św. Józef kształtował tego chłopaka, jak go uczył pracować, jak go uczył wartości, jak go uczył kochać, jak go uczył cierpieć, jak go uczył znosić trudności, jak go uczył znosić biedę, jak go uczył z godnością patrzeć na ludzi. To musiało być niesamowite. I kochani, o to właśnie w tym wszystkim chodzi. Nigdy Pan Bóg, wtedy, kiedy ci się wszystko rozwala, wtedy, kiedy ci się wszystko zupełnie staje na głowie, Pan Bóg nigdy nie jest twoim wrogiem, tylko chce cię zawsze zaprosić do czegoś znacznie, znacznie większego, niż ty sobie mogłeś wyobrazić. Józef, gdyby miał normalne małżeństwo z naświętszą Maryją, Pan obrodziłby im się, przepraszam za to wyrażenie, normalne dzieci, nigdy by nie był kimś tak niesamowitym, jak ten, kim był, w związku z tym, że dostał takiego, a nie innego syna od Pana Boga. To jest niesamowite dla mnie. Ja sobie o tym zawsze myślę, wtedy, kiedy mi się właśnie wszystko rozsypuje, kiedy to, co kocham, staje się moim krzyżem, a tak się dzieje bardzo często. Ja, jako facet, tak jak Józef, bardzo często mam ochotę naprawdę uciekać, naprawdę wiać. A Pan Bóg mówi, nie bój się, mam dla ciebie niesamowite zadanie. I to Pan Bóg mówi dzisiaj również do ciebie. Moi drodzy, to tyle na dziś. Bardzo wam dziękuję za ostatnią niedzielę adwentową. Widzimy się oczywiście za tydzień w kazaniu bożonarodzeniowym. Zresztą będą dwa, bo będzie Bożonarodzenie i potem będzie pierwszy dzień świąt, więc myślę, że będą dwa kazanka, nie? Kochani, dzisiaj wieczorem oczywiście jeszcze Arka, a jak ktoś ma jeszcze chwilę czasu, to będzie dzisiaj jeszcze mała niespodzianka, w sensie mam dla was pewną propozycję, albo raczej pewien prezent, ale to sobie zobaczycie gdzieś tam pewnie popołudniu. Wtedy zapraszam. Tyle... Widzimy się wtedy, kiedy się widzimy. Czyli pewnie dzisiaj, albo jutro, albo kiedykolwiek. Było mi przemiło, jak zawsze, z wami się spotkać. Serdecznie was pozdrawiam, najlepszej niedzieli wam życzę i do zobaczenia, z Bogiem, paaa... Jakoś nie mogę wyczuć tego pa ostatnio... Dobra...