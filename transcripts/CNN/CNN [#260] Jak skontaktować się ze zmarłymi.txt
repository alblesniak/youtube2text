 Dzień dobry, szczęść Boże, dobry wieczór. Moi drodzy, witam was bardzo serdecznie w kolejnym naszym niedzielnym spotkaniu z cyklu CNN, czyli kazanko do okienka i zapraszam na dzisiejszy komentarz do Ewangelii, aczkolwiek będzie on trochę dziwny. Posłuchajcie najpierw Ewangelii, kochani, którą dzisiaj czytamy. Jest to fragment Ewangelii św. Marka z następującą opowieścią. Jezus powiedział do swoich uczniów. W owe dni, po wielkim ucisku, słońce się zaćmi i księżyc nie da swego blasku. Gwiazdy będą spadać z nieba i moce na niebie zostaną wstrząśnięte. Wówczas ujrzą Syna Człowieczego, przychodzącego w obłokach z wielką mocą i chwałą. Wtedy pośle On aniołów i zgromadzi swoich wybranych z czterech stron świata od krańca ziemi po kraniec nieba. A od figowca uczcie się przez podobieństwo. Kiedy już jego gałąź nabrzmiewa z okami i wypuszcza liście, poznajecie, że blisko jest lato. Tak i wy, gdy ujrzycie te wydarzenia, wiedzcie, że to blisko jest u drzwi. Zaprawdę powiadam wam, nie przeminie to pokolenie, aż się to wszystko stanie. Niebo i ziemia przeminą, ale moje słowa nie przeminą. Lecz o dniuowym lub godzinie nikt nie wie, ani aniołowie w niebie, ani syn, tylko ojciec." Moi drodzy, chciałbym dzisiaj w tym kazaniu zrobić pewnego rodzaju taką przewrotkę i dlatego też nazwałem ten film, to CNN, dosyć przewrotnym tytułem. Zaraz będziecie mieli mi oczywiście za złe, dlaczego tak nazwałeś ten film, skoro nie o tym będzie, ale właśnie o to mi chodziło. Już tłumaczę, o co chodzi, kochani. Jest w tej Ewangelii, bo mamy w ogóle taki czas teraz w Kościele, na pewno zauważyliście i tak jeszcze będzie przez cały tydzień, aż do Adwentu, mamy takie teksty apokaliptyczne, czyli mamy takiego różnego rodzaju opowieści z Ewangelii, albo też z innych fragmentów Pisma Świętego, gdzie jest mowa o końcu świata, o różnych zjawiskach, o wydarzeniach i tak dalej, i tak dalej. Zawsze tak jest pod koniec roku liturgicznego. I mamy dzisiaj, kochani, w tym fragmencie takie jedno zdanie, które zawsze budziło we mnie takie mocne zaciekawienie, w sensie... może nie zaciekawienie, tylko taki znak zapytania, jakby skąd to jest, dlaczego to jest. Mianowicie, chodzi mi o ostatnie zdanie. Czyli o tym, że kiedy będzie koniec świata, kiedy to wszystko się stanie, w jaki sposób to się stanie i w ogóle, jak to będzie się odbywało, a przede wszystkim, kiedy nie wie nikt poza Ojcem, nawet Syn Boży nie wie i aniołowie. I to, że jeszcze aniołowie, to jeszcze potrafię zrozumieć, nie? Ale Syn Boży? Po pierwsze, oczywiście Pan Bóg jest Trójcą, więc moglibyśmy się spodziewać, że skoro jest jednym Bogiem, no to wszyscy wiedzą to samo. Ale to, że On nie wie, to jest taki też bardzo ładny dowód na to, że jednak oni są różnymi osobami. Że to nie jest jakaś taka przepływająca, nie wiem... magmoplazma, przepraszam za wyrażenie, ale że po prostu Syn Boży, Bóg Ojciec i Duch Święty to są osobne osoby i jedna może czegoś nie wiedzieć, czego wie druga. Jak mówi Pan Jezus, On nie wie. Oczywiście, to są różne interpretacje, że niektórzy mówią, że On tego nie wie jako człowiek, w takim sensie nie wie tutaj, będąc na ziemi, jako Syn Boży może to wie. Trudno tam w ogóle wniknąć. Ale pojawia się w ogóle takie zdanie, że no zobaczcie, nawet najbardziej umiłowany przez Ojca jego własny Syn nie wie, kiedy to będzie. Kochani, dlaczego to mówię? Bo zobaczcie, w nas, w ludziach jest dokładnie odwrotna tendencja. My takie rzeczy bardzo chcemy wiedzieć, mało tego, takie rzeczy nas intrygują, poszukujemy ich, chcemy je wiedzieć. Czasem, mam wrażenie, dla niektórych, nie mówię, że dla wszystkich oczywiście, ale dla niektórych to jest wręcz taka jedna z głównych wartości odżywczych w ich duchowym życiu. Kochani, zobaczcie, jak się spojrzy na, nie wiem... katolickiego YouTube'a, to jeżeli się gdzieś pojawi jakiś film CO MÓWIĄ DEMONY NA EGZORCYZMACH? Wiadomo, że ten film będzie miał po prostu setki tysięcy wyświetleń. Kojarzę na kanale mojego umiłowanego brata, Ojca Tomasza Nowaka, na strefie Wodza, w Wodzu ma jeden taki film, który się nazywa, to jest chyba z serii tam pytania i podpowiedzi, czy zmarli nas słyszą? Ten film ma po prostu setki tysiące wyświetleń, mimo że Ojciec Tomasz Nowak ma tam po prostu tysiące wartościowego, fantastycznego kontentu, który ma znacznie mniej wyświetleń. Ale jak tylko się pojawił tytuł Czy zmarli nas słyszą? to natychmiast takie filmy oglądamy. Zobaczcie, jak oni jakąś popularnością cieszą wszystkiego rodzaju takie rzeczy związane z demonami, z zaświatami i nie chodzi mi tylko w jakimś takim pogańskim znaczeniu, tylko w takim katolickim. Właśnie czy aniołowie nas słyszą? Jak się z nimi skontaktować? Kiedy będzie koniec świata? Jak wygląda niebo? I tak dalej, i tak dalej, i tak dalej. Kochani, dlatego nazwałem ten film tak, jak nazwałem, bo chciałbym go skierować szczególnie do tych, którzy może przyszli do tego filmu tylko z uwagi na jego tytuł. W sensie może jest tak, wiem oczywiście, że jest ogromna wasza rzesza i w ogóle bardzo za to dziękuję, którzy słuchacie CNN-u, po prostu bo słuchacie co niedziela komentarza do Ewangelii i nie interesuje was, jaki będzie tytuł, nie interesuje was, o czym będzie temat, bo interesuje was po prostu czytanie Ewangelii. Ale bardzo możliwe, że dzisiaj, w tym tygodniu ktoś tutaj zobaczył ten tytuł i sobie pomyślał o, o... może będzie coś ciekawego, to posłucham. To był podstęp, nie ukrywam, ale podstęp w bardzo dobrym celu. Dlatego, kochani, jeżeli tak jest, jeżeli takie rzeczy was kręcą, jeżeli może łapiecie się na tym, wiem, że nie mówię do wszystkich, ale pewnie do jakiejś części, jeżeli łapiecie się na tym, że te właśnie takie rzeczy apokaliptyczne, rzeczy duchowe, takie w sensie zaświatowe, rzeczy ze zmarłymi, rzeczy z duchami, rzeczy ze zjawiskami nadprzyrodzonymi, że coś tam się gdzieś dzieje i tak dalej, one was interesują bardzo, one was kręcą, one są jakimś takim, nie wiem... ważną częścią waszego duchowego życia, to, kochani, uwaga. Trzeba sobie trzy pytania zadać i to nie będą łatwe pytania. I ten dzisiejszy CNN jest taką trochę szpilą, którą chciałbym wbić. Po pierwsze, jeżeli takie rzeczy cię tak bardzo interesują, to pierwsze pytanie, które warto by sobie zadać jest takie czy naprawdę masz relację z Panem Bogiem? Kochani, bo bardzo często cała ta rzeczywistość nadprzyrodzona, ta rzeczywistość taka duchowo-ezotoryczno-apokaliptyczno, właśnie, nie wiem... szatańsko-diaboliczna jakaś tam, jest tak naprawdę sygnałem, że nie mamy z Panem Bogiem dobrej relacji. Nie jesteśmy z Nim w dużej bliskości i w związku z tym nasze człowieczeństwo, które bardzo potrzebuje duchowego poziomu, po prostu próbuje go znaleźć gdzieś indziej. Otóż człowiek, który jest bardzo blisko z Bogiem, człowiek, który się karmi Jego Słowem, który Go zna, który z Panem Bogiem spędza dzień za dniem i jakby rozkoszowanie się Panem Bogiem, Jego Słowem, Jego obecnością, Jego miłością jest dla niego absolutnie największym szczęściem świata, kochani, nie poszukuje takich rzeczy. Nie mówię, że nigdy czegoś tam nie przeczyta, nie mówię, że takie tematy w ogóle nie istnieją, ale nigdy nie są czymś atrakcyjnym, nigdy nie są czymś, co by było ważnym pytaniem. Kochani, dlaczego? Dlatego, że jeżeli jest się z Bogiem tutaj, to człowiek się nie zastanawia, jak to będzie później, bo wie, że będzie super, ekstra i w ogóle będzie nadzwyczajnie, ale wie, że to nie ma znaczenia, bo tego Pana Boga już tutaj ma. Kochani, to jest tak, ze wszystkim, co do czego odczuwamy jakieś wielkie tęsknoty albo wielkie głody. Jeżeli byśmy to mieli na co dzień, to byśmy zatem nie tęsknili. Więc skoro, kochani, ktoś tak bardzo tęskni za tymi rzeczywistościami, tęskni w różnym sensie oczywiście, lepszym, gorszym, ale szuka ich, to znaczy, że nie jest nimi najedzony. I kochani, jeżeli takie tematy nas kręcą, to to jest bardzo ważna wskazówka, w sensie taka lampka, która się zapala. Skoro to cię kręci, skoro o tym czytasz, skoro tego szukasz, to prawdopodobnie nie karmisz się Panem Bogiem. Nie mówię, że na pewno oczywiście, kochani. Każdy z nas jest inny, każdy z nas szuka różnych innych rzeczy itd. Ale jest duża szansa, że no właśnie, że nie mamy z Panem Bogiem właściwej, dobrej, karmiącej, wypełniającej, satysfakcjonującej relacji i dlatego rzucamy się sercem i duszą na te tematy, bo one nam dają przedsmak czegoś duchowego. Gdybyśmy Pana Boga mieli, nie musielibyśmy tego szukać. Druga rzecz, kochani, drugie pytanie, które powinno się u nas pojawić, kiedy takich tematów szukamy? Moi drodzy, bardzo często oczywiście powodem tych tematów jest to, że to życie, które tutaj prowadzimy, nasi bliscy, nasze rodziny, nasze kłopoty, nasze prace, nasze tragedie itd. właśnie są dla nas niewystarczające, czyli nie czujemy się spełnieni w życiu, nie czujemy się szczęśliwi w życiu, nie czujemy, że to, co robimy, ma głęboki sens i w związku z tym szukamy czegoś nadzwyczajnego. Znowu, kochani, ktoś, kto ma wypełnione życie, ale nie wypełnione w takim złym sensie, nie po prostu, bo lata po prostu, nie wiem, za pieniędzmi, czy tam za cokolwiek innym, tylko ktoś, kto ma wypełnione życie, ma poczucie, że to, co robi, to ma wielki sens, że żyje po prostu pełnią i po prostu jest spełniony i mówi kurczę, robię takie rzeczy, że jest w ogóle ekstra i w ogóle jakie ja mam super życie itd. Kochani, tacy ludzie nie szukają takich ciekawostek. Nie szukają takiej rzeczywistości, bo tu jest za dużo dobra, za dużo im się dzieje w życiu, za dużo można zrobić, za dużo można pomóc, za bardzo można kochać, można tyle rzeczy zrealizować, można być twórczym, kreatywnym itd. że nie ma czasu na takie rzeczy. I, kochani, jeżeli spędzacie czas na szukaniu tych różnych ciekawostek, na szukaniu i to was w ogóle interesuje i kręci, to prawdopodobnie znowu macie jakoś pustawe życie. Kochani, ja wiem, że to może brzmi trochę tak okrutnie, to, co mówię, ale bardzo bym chciał, żebyśmy takie pytania sobie zadali. Ja wiem, że to nie są odpowiedzi jeden do jeden, że na pewno, jeżeli ktoś takich rzeczy szuka, to na pewno jego życie jest puste. No oczywiście, że nie. Ale, kochani, skoro potrzebujesz znowu takiego pokarmu, to znaczy, że w twoim życiu za mało jest sensu, za mało jest nadzwyczajności, za mało jest poczucia wyjątkowości, a tamte rzeczy są przecież bardzo wyjątkowe. I, kochani, trzecia rzecz, bo ktoś mi oczywiście powie ale ojcze, to nie jest tak. Ojcze, ja czasem na przykład czytam o tym, czy zmarli nas słyszą, bo po prostu zmarł mi ktoś bardzo bliski, ja się w ogóle o niego bardzo boję. Ja się o niego troszczę. Boję się, czy on, nie wiem, gdzieś nie poszedł w złe miejsce. Tak bardzo po prostu tęsknię i w ogóle chciałbym się dowiedzieć, co tam się z nim dzieje. I to jest tylko z tęsnoty i z miłości. Kochani, rozumiem to oczywiście. Czasem te różne rzeczy, rzeczywiście takie nasze poszukiwania, na przykład to, że chcemy się dowiedzieć czegoś o demonach, to często się bierze stąd, że coś nam się dzieje w życiu złego i chcemy mieć taką jakąś wiedzę kurczę, to są demony, czy to nie są demony? To jest właśnie coś takiego, co byłoby demonicznym działaniem, czy niekoniecznie. Otóż uwaga, kochani, chociaż to rozumiem i to oczywiście może być bardzo często taki zwykły ludzki powód takiego poszukiwania pewnej bliskości, tęsknoty, wyjścia z kłopotów i tak dalej, to on też, kochani, jednak oznacza coś innego. On oznacza, że niekoniecznie mamy właściwie poustawiane wartości w głowie. O co mi chodzi? Kochani, jeżeli my, na przykład doświadczając czegoś bardzo trudnego, jakichś złych rzeczy w życiu, lekarstwa poszukujemy w tym, że znajdziemy demoniczne jakieś działania i znajdziemy sposoby, jak się przeciwko nim bronić, tośmy pomylili wartości. Dlaczego? Kochani, bo obroną przeciwko złemu jest bliskość z Bogiem, a nie metody na unikanie demonów. W związku z tym źle ulokowaliśmy miejsca, gdzie szukamy pomocy. Kochani, jeżeli za kimś tęsknimy, kto umarł, co zrozumiało oczywiście po ludzku, ale to sprawia, że zaczynamy tym żyć, ja spotkałem takich parę osób w życiu, które po stracie kogoś bliskiego, na przykład po stracie mamy, taty, ich życie się całkowicie załamało, bo jak się okazywało, ta mama była tak ważną postacią w życiu, że kiedy jej zabrakło, to człowiek w ogóle stracił już sens życia. Uwaga! To znaczy, że pomyliły się wartości, bo żadna mama z całą miłością do każdej mamy nie może być sensem życia kogoś. Kochani, więc warto się też przyjrzeć, jeżeli to są takie rzeczy nie związane tylko właśnie z ciekawostkami albo nie wiem... z tym, że tam coś mnie po prostu kręci, to jest w ogóle atrakcyjne, tylko to się bierze z bardzo konkretnych tęsknot i pragnień w życiu. To pytanie, czyśmy właściwie ulokowali tęsknoty i pragnienia w życiu? Czy we właściwych miejscach szukamy pomocy? Kochani, bo pomoc przeciwko złu nie płynie z tego, że zobaczymy, jakimi technikami można unikać wpływu demonów na nasze życie. Nie, to są bzdury. Wpływu zła na nasze życie można unikać tylko w jeden sposób. Żyjąc z Bogiem, nawracając się, spowiadając się, oddając Mu swoje zło i grzechy, przyjmując sakramenty, będąc z Nim w jedności i jakby szukając Jego łaski. Tak się tego szuka, a nie przez nadzwyczajne interwencje duchowe. Kochani, chciałbym, żeby to może dla kogoś, może to jest dla kogoś jednego tylko, było jakimś takim może momentem otrzeźwienia, bo może gdzieś twoja wiara, twoje duchowe poszukiwania idą w niedobre strony. Jeżeli tutaj może ktoś zajrzał, bo zobaczył tutaj i pomyślał o... wreszcie będzie jakiś ciekawy temat na Languście, to prawdopodobnie to było skierowane do ciebie. Kochani, tyle na dzisiaj. Moi drodzy, moi mili, moi kochani, bardzo wam dziękuję za to kolejne spotkanie CNNowe. Widzimy się za tydzień, chyba już w ostatniej niedzieli takiego okresu zwykłego, potem już będzie adwent. Tak mi się wydaje, chyba za dwa tygodnie już jest pierwsza niedziela adwentu. Więc widzimy się za tydzień jeszcze w CNNie, a ja się bardzo cieszę, że możemy się wspólnie z tym Słowem ciągle, ciągle spotykać. Ściskam was, pozdrawiam, błogosławię. A! Przypominam, kochani, jeżeli ktoś szuka, mam nadzieję, dobrych kazań na kolejny rok liturgiczny, czyli ten, który zacznie się za dwa tygodnie, od pierwszej niedzieli adwentu, to, kochani, ukazała się druga część, w sensie drugi tom mojego niedzielnika na kolejny rok, czyli na rok C. W zeszłym roku był na rok B, teraz będzie na rok C, za rok oczywiście będzie na rok A. Znajdziecie na pewno w opisie pod filmem linki, też na stronie wydawnictwa.pl w drodze możecie ten niedzielnik na rok C sobie nabyć, gdyby to komuś było do czegoś potrzebne. Kochani, ściskam, pozdrawiam, błogosławię i do zobaczenia już za tydzień. Z Bogiem, paaa...