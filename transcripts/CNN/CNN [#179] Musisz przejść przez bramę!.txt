 Jezus powiedział, Zaprawdę, zaprawdę powiadam wam, kto nie wchodzi do owczarni przez bramę, ale wdziera się inną drogą, ten jest złodziejem i rozbójnikiem. Kto jednak wchodzi przez bramę, jest pasterzem-owiec. Temu otwiera oddźwierny, a owce słuchają jego głosu. Woła on swoje owce po imieniu i wyprowadza je. A kiedy wszystkie wyprowadzi, staje na ich czele, owce zaś postępują za nim, ponieważ głos jego znają. Natomiast za obcym nie pójdą, lecz będą uciekać od niego, bo nie znają głosu obcych. Tę przypowieść opowiedział im Jezus, lecz oni nie pojęli znaczenia tego, co im mówił. Powtórnie więc powiedział do nich Jezus, Zaprawdę, zaprawdę powiadam wam, ja jestem bramą-owiec. Wszyscy, którzy przyszli przede mną, są złodziejami i rozbójnikami, a nie posłuchały ich owce. Ja jestem bramą. Jeżeli ktoś wejdzie przeze mnie, będzie zbawiony. Wejdzie i wyjdzie i znajdzie pastwisko. Złodziej przychodzi tylko po to, aby kraść, zabijać i niszczyć. Ja przyszedłem po to, aby owce miały życie i miały je w obfitości. Moi drodzy, mamy dzisiaj czwartą niedzielę wielkanocną i co roku właśnie w tą niedzielę jest tak zwana Niedziela Pana Jezusa Dobrego Pasterza. Zawsze czytamy jakąś wersję Ewangelii, które opowiadają właśnie o tym. Jak dzisiaj zauważyliście, nie było wprost tego określenia, kiedy Jezus mówił o sobie, że jest pasterzem, ale oczywiście wszystko kręciło się wokół owczarni, wokół tego, który wyprowadza. Jezus mówił o sobie, że jest bramą. Dzisiaj po śniadaniu siedziałem chwilę z Tomkiem Biłką, piliśmy kawę i rozmawialiśmy o tej Ewangelii. Tomek zwrócił moją uwagę na bardzo ciekawą rzecz. Której najpierw jakby w tej Ewangelii nie widać. Mianowicie mówi tak... Zobaczcie, że poza Ewangelią mamy dzisiaj w dwóch czytaniach postać św. Piotra. Że najpierw jest w czytaniu z dziejów Piotr po zesłanie Ducha Świętego, który wychodzi i nawraca trzy tysiące Żydów, a potem mamy fragment listu św. Piotra. I Tomek Biłka takie pytanie zadał. W jaki sposób św. Piotr przeszedł przez bramę? W sensie... co było bramą św. Piotra? I myślę, że to jest strasznie ciekawa intuicja, bo zobaczcie... W dziełach apostolskich mamy Piotra, niesamowitego człowieka. Wyszedł Piotr, bardzo lubię to zdanie, stanął Piotr razem z jedenastoma. Mnie to się kojarzy jak z takiego dobrego filmu akcji, gdzie jest jakiś dobry oddział, jest jakiś bohater tego oddziału i wychodzą taką wielką ekipą, zazwyczaj jest zwolnione tempo, oczywiście, żeby było ich widać, idą na jakąś misję. Piotr, zobaczcie, wychodzi przed wieczernik i mówi strasznie odważne słowa. Mówi do tych, którzy go słuchają, tu mieliśmy tylko oczywiście fragmencik tej mowy, bo to jest dosyć długa mowa. Mówi im po prostu prawdę między oczy, z miłością, ale absolutnie bez w ogóle znieczulenia. Mówi, że Chrystus był Synem Bożym, że jest Mesjaszem, że został przez was zabity, że to jest wasza wina i że macie się nawrócić, a jak nie, to w ogóle będzie bardzo źle. Jak patrzę na tego Piotra, to sobie myślę, przecież to jest zupełnie inny człowiek niż kilka, kilkanaście tygodni wcześniej. Jak pamiętacie, kilka tygodni wcześniej wyparł się Pana Jezusa, zdradził Go, można powiedzieć. Patrząc Mu w oczy, bo napisane, że się zobaczyli, nie przyznał się do Niego. A teraz nagle wychodzi przed dziki tłum ludzi i nie boi się tego, że Go ukamienują, a mogą to zrobić, bo jak powie otwarcie, że Jezus jest Synem Bożym, to każdy Żyd miał prawo wziąć kamień i Jego ukamienować. Piotr się tego nie boi. Co się stało? Otóż widocznie między jednym, a drugim wydarzeniem Piotr przeszedł przez jakąś bramę. Tomek Biłka mi zwrócił uwagę, że to prawie, że dosłownie, bo zauważcie, że kiedy się Pana Jezusa wyparł, to stał przed bramą, w sensie przed furtką, było jakieś wejście, Jan tam wszedł, a napisane, że Piotr się wystraszył. Tam była dźwierna, zaczął z nią rozmawiać i wyparł się Pana Jezusa. Dosłownie stał przed bramą, przez którą nie przeszedł, bo zdradził. Co było, kochani, bramą Piotra, która sprawiła, że stał się potem takim człowiekiem, że mógł zostać pasterzem, który wszedł przez bramę? Zauważcie, że bramą była rozmowa z Jezusem nad jeziorem, gdzie wyznał Jezusowi miłość. Właśnie wtedy usłyszał, no to będziesz pasterzem, mówi, paś moje owce. Zobaczcie, że dla Piotra ten moment przejścia przez bramę, kiedy stał się prawdziwym pasterzem, nie złodziejem, nie jakimś zbójnikiem, jak mówi Pan Jezus, czyli tylko tym, który przyszedł rozkraść owczarnię, ale stał się prawdziwym pasterzem, tak Go Jezus nazwał. Będziesz teraz, paś moje owce, była ta rozmowa. I tak, kiedy żeśmy gadali z Tomkiem, no to mamy jednoznaczny wniosek, że brama, o której Pan Jezus mówi, to jest miłość. W sensie, nie masz prawa podejść do drugiego człowieka, nie masz prawa go gdziekolwiek poprowadzić, nie masz prawa mu mówić nic o jego życiu, nie masz prawa go wziąć za rękę i wyprowadzić go na pastwisko. A to znaczy, że nie masz prawa być księdzem, rodzicem, nauczycielem, przyjacielem, bratem, przeorem, tak naprawdę chyba każdym, bo zawsze jesteśmy względem kogoś jakimś pasterzem. To nie masz prawa być tym pasterzem, jeżeli nie przejdziesz przez bramę, która się nazywa miłość. I zauważcie, że dokładnie to potem mówi Pan Jezus, kiedy mówi ja jestem bramą, no bo On jest miłością samą, On jest miłością najczystszą, On jest w ogóle esencją miłości. Kochani, bardzo mnie to porusza, bo jak sobie myślę o różnych miejscach, gdzie ja jestem pasterzem, no a jestem w różnych miejscach pasterzem, no to wiem, że w bardzo wielu tych miejscach jestem zwykłym rozbójnikiem i zwykłym złodziejem, bo nie przechodzę przez bramę, którą jest miłość. Przechodzę przez bramę, którą jest mój własny interes, chęć akceptacji, docenienia mnie, być jakimś ważnym, zdobycia czegoś, czegokolwiek tam innego. Tylko kiedy przejdziesz do drugiego człowieka przez bramę, którą jest miłość, to możesz być dla niego pasterzem. Jeżeli jesteś pasterzem dla swoich dzieci, to musisz przejść przez bramę, którą jest miłość. Jeżeli jesteś kogoś wychowawcą, to musisz przejść przez bramę, którą jest miłość. Jeżeli jesteś jakimś przełożonym w kościele, musisz przejść przez bramę, którą jest miłość. Jeśli rządzisz w tym kraju, musisz przejść przez bramę, którą jest miłość. Każdy, kto nie przechodzi przez tę bramę jest złodziejem i rozbójnikiem. A mnie najbardziej zatrzymuje to zdanie. Przyszedłem, aby owce miały życie i miały je w obfitości. Co to znaczy, żeby mieć życie i mieć je w obfitości? Przyznam, że kiedyś miałem, kilka lat temu już, taki czas, że bardzo intensywnie myślałem, to trwało dobre kilka miesięcy, o tym, co to znaczy być dobrym pasterzem. Pamiętam, jak to zrozumiałem, spłynęło to na mnie, takie zrozumienie podczas koncertu Betlejem w Polsce, na którym byłem. Uczestniczyłem w tym koncercie i nagle, modląc się, pytając, co to właściwie znaczy być pasterzem, przyszło to do mnie. Byłem tego świadkiem też na tym koncercie, ale zobaczyłem to jako taką prawdę uniwersalną. Już mówię, o co chodzi. Że pasterz ma do zrobienia trzy rzeczy. Pierwsze, obronić owce. Drugie, nakarmić je. A trzecie, dać im odpoczynek. Tak, żeby miały taką w sobie pełnię, żeby były obronione od złego. Tu trzeba stanąć w prawdzie, odsunąć wszelkie kłamstwo, wszelką nieprawość, wszelką złość itd., wszelki grzech. Druga rzecz, nakarmić, tak żeby owce nie chodziły głodne. I trzecie, żeby dać im odpocząć, tak jak my mówimy na zielonych pastwiskach. Dopiero wtedy one mają pełnię życia i pełnię, czyli tą obfitość, którą przygotował dla nich dobry pasterz. Myślę, że to jest ważne, jak myślimy o sobie jako o pasterzach, ale jeżeli myślimy o sobie jako o owcach, to też to jest ważne. Czego ja jako owca potrzebuję? Żeby ktoś mnie ochronił, żeby ktoś mnie nakarmił i żeby ktoś mi dał taki odpoczynek. Co to znaczy odpoczynek? Że mi się chce żyć, że mi się chce pójść dalej, że mi się nie chce uciekać, że mi się nie chce rezygnować z życia, że nie pozostaję w tym ucisku. Jak to zrobić? Myślę, że nikt z nas sam tego nie potrafi. I może jak myślimy o sobie, może szczególnie wtedy, kiedy myślimy o sobie, że jesteśmy w takim czy innym sensie pasterzami i może nawet się spinamy na ten temat, to może warto po prostu pozwolić się poprowadzić i trochę odpuścić, czy tak jak to się mówi, wyluzować. Przypomina mi się taka anegdota, którą ja usłyszałem w Nowicjacie, jak jeszcze byłem. Ta anegdota dotyczy ojca Jana Andrzeja Kłoczowskiego, znanego kaznodziei w Krakowie, wielkiego duszpasterza inteligencji. On jeszcze żyje i mam nadzieję, że ma się dobrze, jest zdrowy. Ale ja w Nowicjacie, czyli wiele, wiele lat temu już usłyszałem taką anegdotę na jego temat, która się zaczyna. Umarł Kłocz i poszedł do nieba, a na drzwiach zobaczył napis, kaznodziejom wstęp wyzbroniony. Zasmucił się, odwrócił napięcie i wraca. Ale wychodzi św. Piotr i mówi, Kłoczu, chodź. Ale Jan Andrzej Kłoczowski mówi, ale tu jest napisane, kaznodziejom wstęp wyzbroniony. Na co św. Piotr mówi, chodź, jaki tam z ciebie kaznodzieja. Opowiadam tę anegdotę trochę celując w siebie samego i we wszystkich kaznodziejów. Że czasami możemy się zbytnio spiąć i nastawić, że to my jesteśmy kaznodziejami, pasterzami, wychowawcami, rodzicami. A tak naprawdę sami z siebie jesteśmy nikim. Tak jak Piotr przed wyznaniem miłości był tylko Piotrem. Ale jeżeli przeszedł przez tę bramę, jaką jest miłość, wychodzi, odważnie głosi i od jego głoszenia nawraca się trzy tysiące. Dlaczego? Bo nie mówi już swoją własną mocą i swoim własnym staraniem, ale mówi z łaski. I takiej łaski chciałbym sobie, wszystkim pasterzom życzyć, ale też życzyć wszystkim owcom. Pamiętajmy o tym. Bardzo potrzebujemy ochrony przed złem, tego byśmy byli nakarmieni i tego, żebyśmy po Bożemu odpoczęli. To jest prawdziwe pasterzowanie, ale ono przychodzi przez miłość.