 KONIEC Moi drodzy, zdaję sobie sprawę, że kiedy się człowiek przygląda mojej sylwetce, to trudno mnie wziąć za fanatyka sportu. Ale lubię dobre historie sportowe i chciałbym od dobrej historii sportowej zacząć. Jedną chyba z królewskich dziedzin sportu jest bieganie i są takie formy biegania, które mnie się osobiście w głowie nie mieszczą. Dlatego, że istnieje coś takiego jak ultramaratony. To jest bieganie, które dla mnie jest targnięciem się na życie, dosłownie. Jest jeden z najbardziej znanych ultramaratonów na świecie, to jest ultramaraton australijski, który jest biegiem z Sydney do Melbourne. 875 kilometrów. Niewyobrażalne. To jest jeden z najbardziej prestiżowych ultramaratonów. Biorą w nim udział tylko absolutnie najlepsi biegacze, którzy mają sponsorów, sprzęty, wszyscy są przed trzydziestką, bo ponoć już po tym wieku to się tego przeżyć nie da. Biegnie się mniej więcej 7 dni. Śpią po 6 godzin, tyle może być przerwa, 18 godzin biegu, 6 godzin snu, 18 godzin biegu itd., itd. W tym sporcie wydarzyło się coś niezwykłego w 1983 roku. Do punktu rejestracyjnego zgłosił się 61-letni farmer australijski, który nazywał się Cliff Young. Przyszedł w gumiakach, w gumowym stroju i zgłosił się, że chciałby wziąć udział w tymże biegu. Ludzie pomyśleli, że to żart. Myśleli, że to jest jakiś kibic, który po prostu przyszedł zdobyć autografy tych największych biegaczy. Ale on nie żartował. Zapisał się i wystartował w tym biegu. Na szczęście zmienił gumiaki na sportowe obuwie, zrobił sobie dziury w spodniach, żeby mu lepiej powietrze tam funkcjonowało i pobiegł. Pierwszego dnia wieczorem był oczywiście na szarym, dalekim końcu. Wyprzedzili go kilka godzin. Ale co się okazało? Okazało się, że pierwszej nocy, kiedy mieli spać 6 godzin, jego opiekun coś sobie pomylił. Źle nastawił budzik i zamiast po 6 godzinach obudził go po 2 godzinach. On myślał, że spał 6 godzin, więc wstał, trochę się zdziwił, że jest ciemno, ale pobiegł. I okazało się, że te dwie godziny mu wystarczyły. Mało tego, okazało się, że ma bardzo dziwny sposób biegania, z którego wszyscy się śmiali, dlatego, że on wcześniej zawsze biegał w gumiakach. I w związku z tym biegał, tak jak to się biega w gumiakach, szurając po ziemi tak nogami i w ogóle nie machał rękami, tylko tak przy ciele. Wyglądał przedziwnie. Kochani, żeby nie opowiadać tej historii bardzo długo, okazało się, że wygrał ten wyścig. Przybiegł na metę po 5 dniach, 15 godzinach i 4 minutach, co okazało się pobitym rekordem o ponad 2 dni. Następny po nim młody, 27-letni biegacz dobiegł 9 godzin później. Okazało się, że nagrodą jest 10 tysięcy dolarów. On nie wiedział, że jest w ogóle jakakolwiek nagroda, więc wziął te 10 tysięcy dolarów, podzielił na 5 części i po 2 tysiące rozdał następnym pięciu po nim biegaczom, bo stwierdził, że oni potrafią biegać, a on nie bardzo. Stał się bohaterem narodowym Australii. To nie jest zmyślona historia. Dostał najwyższe odznaczenia australijskie i potem aż do 81. roku życia biegał w maratonach. Okazało się, że jego sposób biegania jest jednym z najlepszych sposobów biegania. Dostał swoją własną nazwę, Yang Shuffle, czyli pełzanie Yanga i okazało się, że jest to sposób, który najmniej obciąża stawy, dlatego można dzięki temu bardzo dalekie biegi odbywać. Kiedy go po wygranej zapytali, jak to się stało, że on wygrał ten wyścig i to pobił o 2 dni rekord tego wyścigu, mówi... od dziecka na farmie nie mieliśmy traktora, nie mieliśmy konia i musiałem zaganiać owce, więc w gumiakach przez mniej więcej 3 dni biegałem po polach, bo mieliśmy strasznie wielkie gospodarstwo i zaganiałem owce. Pomyślałem... 3 dni biegałem, no to 2 jeszcze pobiegnę. No to dobiegłem. Kochani, kocham tę historię. Kocham historię 61-letniego Yanga, który wygrał ultramaraton. Jeden z najbardziej niemożliwych do wygrania biegów na świecie. Dlaczego, kochani, o tym mówię? Jestem zafascynowany od wielu lat słowem, które określa te święta, bo to jest słowo, które zupełnie nie pasuje do tych świąt. Wiecie, że obchodzimy święta Paschy. Od czwartku do dzisiaj, razem z Panem Jezusem, idziemy przez Paschę. Idziemy przez Paschę ze śmierci do życia, Paschę Męki itd. Wiecie, że Pascha to jest hebrajskie słowo, które oznacza przejście. To, co świętujemy, to jest przejście. Tak Żydzi też nazywali wyjście z Egiptu, że to była pierwsza Pascha. W ten sposób przeszli, zniewoli do wolności. Nie wiem, czy wiecie, co dokładnie znaczy to słowo. Hebrajskie słowo Pesach pochodzi od czasownika Pasach, który znaczy iść kulejąc, iść kuśtykając. Pascha po hebrajsku to jest przejście bez gracji. To jest przejście niebohaterskie. To nie jest przejście, które budzi podziw, tylko to jest przejście kulawych. To jest przejście tych, którzy utykają i nie mogą chodzić normalnie. Fascynuje mnie to słowo od bardzo dawna, kiedy odkryłem, co ono znaczy po hebrajsku. Kochani, nam się to przejście zazwyczaj kojarzy z czymś triumfalnym. Zobaczcie, te święta, szczególnie dzisiaj, one naprawdę wyglądają na triumfalne. Będzie dużo bardzo podniosłych śpiewów, już trochę było, będzie jeszcze więcej. Będziemy szli z procesją, gdzie będziemy ogłaszać zwycięstwo Chrystusa. Tylko, że uwaga, to są święta Paschy, czyli święta kulawych. Dla mnie ten człowiek Cliff Young, to jest dokładnie ktoś, kto zrobił Paschę. On wygrał bez gracji, w gumiokach, bo tak się nauczył i wytrwał do końca. Kochani, prawdopodobnie, kiedy się obudzicie jutro, albo raczej może we wtorek, bo jeszcze teraz dwa dni wolnego będzie, to jeszcze pewnie trochę pośpicie, ale kiedy się obudzicie we wtorek i wróci normalne życie, kochani, nie będzie prawdopodobnie triumfu w waszym życiu. Najprawdopodobniej w życiu większości z nas nie będzie triumfalnego doznania zwycięstwa Boga w naszym życiu. Obym się mylił, bo bardzo chciałbym się mylić, ale obawiam się, że we wtorek nie będzie triumfalnego zakończenia wojny w Ukrainie, chociaż byłoby super. Obawiam się, że w życiu większości z nas, tam gdzie się dzieją jakieś straszne rzeczy, tam gdzie padamy, ledwo żyjemy i umieramy, nie dokona się triumfalne przejście. Uwaga, nie szkodzi. Bo to są święta kuśtykania, to są święta chodzenia o lasce, to są święta tych, którzy nie idą pełni gracji. Kochani, jak spojrzycie na mękę Pana Jezusa, chociaż rzeczywiście podziwiamy Go i kochamy Go niezmiernie za to, co zrobił, to nie oszukujmy się, to nie było pełne gracji zwycięstwo. Kochani, łatwo jest oczywiście o tym mówić, kiedy patrzę się na to dwa tysiące lat później, ale kiedy Pan Jezus cierpiał, kiedy Pan Jezus umierał, nie było w tym żadnego piękna, nie było w tym żadnego triumfu. Kiedy leżał skopany, ubiczowany na ziemi, to nikt nie myślał zwycięski król. Zobaczcie, Pan Jezus na krzyżu umarł jako pierwszy. Okazało się, że dwóch pozostałych trzeba było dobić, bo jeszcze żyli. Co to znaczy? On był najsłabszy z nich wszystkich. Pewnie też było tak dlatego, że Jego strasznie skatowano, to też swoją drogą. Ich prawdopodobnie nie. Jego ubiczowano, Jego bardzo skatowano, więc miał dużo mniej sił. Pan Jezus pierwszy umarł, nie wytrzymał długo. Jezus przeszedł swoją paschę nie jako zwycięski na białym koniu król i władca. Nie, przeszedł ją kulejąc, ale doszedł do końca. I kochani, kiedy te święta miną, kiedy się obudzimy we wtorek rano, to musimy pójść. To nie będzie prawdopodobnie zwycięski pochód. I większość z was, kiedy będzie patrzeć na swoje życie, będzie sobie myśleć No niewiele tu jest. Nieważne. Idź. Nawet jeżeli będziesz kuleć, nawet jeżeli będziesz ledwo iść, nawet jeżeli padniesz jeszcze 50 razy, to wstań i idź dalej. Nawet jeżeli będziesz szedł szurając nogami, będziesz sobie myśleć Co to w moim życiu specjalnego się wydarzy czy wydarzyło? Może nic, ale dojdź do końca. Pani, powstawanie z grobu nigdy nie jest chwalebne. Również. Wiem, że wskrzeszenie Łazarza to nie to samo, co zmartwychwstanie Pana Jezusa, ale zawsze lubię sobie myśleć o tym, jak Pan Jezus tego bidnego Łazarza z tego grobu wyprowadził. Nie wiem, czy pamiętacie, jak Pan Jezus podszedł pod ten grób, to napisane jest, że Jezus zawołał donośnym głosem Łazarzu wyjdź na zewnątrz. Zawsze mnie to dziwiło. Dlaczego donośnym głosem? W pozostałych wskrzeszeniach, gdzie Pan Jezus wskrzeszał córkę Jaira, czy jeszcze inne osoby, Jezus nie krzyczał. Zawsze mówił cicho. Mówił albo młodzieńcze, mówię ci wstań, albo dziewczynko, mówię ci wstań. Łazarza krzyczał. Donośnym głosem zawołał. Pamiętam to dopiero, kiedy wylądowałem w Ziemi Świętej, tam gdzie jest grób Łazarza w Betani. Proszę moi drodzy, grób Łazarza jest dwa piętra pod ziemią. Żeby zejść do miejsca, gdzie leżał Łazarz, trzeba zejść takimi schodami. Oczywiście wtedy pewnie trochę inaczej to wyglądało, ale to jest mniej więcej dwa piętra pod ziemią. Zawsze sobie wyobrażam, jak to było. Zobaczcie, napisane jest w tej Ewangelii, że Łazarza Pan Jezus kazał rozwiązać i zdjąć mu chustę dopiero na górze. Co to znaczy? Pomyślcie, on był zawinięty w prześcieradła, nie? Tak jak zresztą potem Pan Jezus miał chustę na twarzy. Pomyślcie, leży chłop dwa piętra pod ziemią. Od kilku dni, jak mówi sympatycznie jego siostra, Panie już cuchnie. Zaczął się już rozkładać. I nagle słyszy krzyk dwa piętra wyżej. Łazarzu wyjdź na zewnątrz. Słuchajcie, on się musiał wytarabanić na górę, zawinięty w te prześcieradła i z tą chustą na twarzy. Dopiero na górze go rozwiązano. No to musiało być jakoś tak, nie? Tak musiał iść. Kochani, w tym nie było żadnej gracji. W tym nie było zwycięskiego wyjścia z grobu. Kochani, w większości naszych przypadków, jeżeli Pan Jezus nas chce wydobyć z grobów, to właśnie tak to będzie wyglądało. Jak takie mumie z zasłoniętymi twarzami, czyli pewnie się potknął i wywalił ze trzy razy po drodze i dopiero wyszedł na zewnątrz. Kochani, to są święta paschy, czyli święta kulawych. Najważniejsze jest jedno, tak jak u Cliffa Younga. Skoro mogłem biegać trzy dni, to dwa jeszcze dobiegnę. Może szurając, może w gumiokach i może będę śmiesznie wyglądał, ale dobiegnę. Jak się okazało, w ogóle będę pierwszy. Kochani, kiedy się obudzicie we wtorek, nie zniechęcajcie się tym, że może niewiele chwały w waszym życiu. Może niewiele spektakularnych zwycięstw. Może niewiele radykalnie się zmieni. Wstańcie i idźcie. Dlatego, że Jezus jest z nami i On wie, co to znaczy iść kulejąc. On wie, jak dojść do końca i jak zwyciężyć. Więc wstańmy i idźmy za Nim, nawet kulejąc. Amen. Napisy stworzone przez społeczność Amara.org