 Dzień dobry, szczęść Boże, dobry wieczór. Moi drodzy, bardzo was serdecznie witam w kolejnym naszym spotkaniu z cyklu CNN w kolejną niedzielę i zapraszam na krótkie kazanie. Dzisiaj przeczytamy sobie pierwsze czytanie, pozostałe proszę Ewangelię i drugie czytanie przeczytajcie sami, bo będzie mi chodziło szczególnie dzisiaj o ten pierwszy tekst. Brzmi on następująco Z Księgi proroka Izajasza Przez wzgląd na Syjon nie umilknę, Przez wzgląd na Jerozolimę nie spocznę, Dopóki jej sprawiedliwość nie błyśnie jak zorza I zbawienie jej nie zapłonie jak pochodnia. Wówczas narody ujrzą Twą sprawiedliwość I chwałę Twoją, wszyscy królowie, I nazwą Cię nowym imieniem, Które usta Pana określą. Będziesz prześliczną koroną w rękach Pana, Królewskim diademem w dłoni Twego Boga. Nie będą więcej mówić o Tobie porzucona, O krainie Twej już nie powiedzą spustoszona. Raczej Cię nazwą moje w niej upodobanie, A krainę Twoją poślubiona. Albowiem spodobałaś się Panu I Twoja kraina otrzyma męża. Bo jak oblubieniec poślubia dziewicę, Tak Twój budowniczy Ciebie poślubi. I jak oblubieniec weseli się z oblubienicy, Tak Bóg Twój Tobą się rozraduje. Moi drodzy, tydzień temu, jeżeli słuchaliście może CNN-u, mówiłem wam przy okazji Święta Chrztu Pańskiego o bardzo wyjątkowych słowach, które Pan Bóg chce każdemu z nas powiedzieć. O słowach, które brzmią Ty jesteś mój umiłowany, umiłowany syn, umiłowana córka, o tym, że Bóg ma w nas upodobanie. Próbowałem wam trochę opowiedzieć o tym, jak ten głos usłyszeć. Mam wrażenie, że dzisiejsze czytania, w sensie to właśnie to pierwsze czytanie, też Ewangelia, do której zaraz nawiążę, jakby przeprowadzają to jeszcze krok dalej. Czyli będzie to pewnego rodzaju kontynuacja tego, co wam mówiłem tydzień temu. Mianowicie, najpierw musimy zobaczyć pewien obraz człowieka, który Pan Bóg chce zmienić. Pewną sytuację człowieka, która się bardzo wielu ludziom przydarza. Ta sytuacja, kochani, w tym tekście z Izajasza, to jest niesamowity tekst, zostaje nazwana dwoma określeniami. Izajasz mówi tak Nie będą więcej mówić o tobie porzucona i o krainie twej nie powiedzą spustoszona. Myślę, że te dwa określenia porzucona dusza i spustoszona dusza, czy można powiedzieć porzucone serce i spustoszone serce, to jest bardzo trafny opis bardzo, ale to bardzo wielu ludzi na świecie. Przypuszczam, że bardzo wielu z was też. Co się kryje pod tymi dwoma określeniami? Co to znaczy spustoszona dusza, spustoszone serce? Jeżeli coś jest spustoszone, to znaczy, że nic tam już nie ma i to jest o tyle niedobra sytuacja, że kiedyś było, ale zostało zabrane. Nie mówię, że kiedy nic nie ma i nigdy nie było, to jest fajnie, ale jakby... myślę, że doświadczenie człowieka, który miał kiedyś jakieś wielkie piękna, wielkie bogactwa, wielkie cudowności i one potem zostały mu zabrane, jest chyba jeszcze gorsze, niż po prostu nic nie posiadanie, dlatego że człowiek ma takie też odniesienie do tego, jak mogłoby być. Czyli zobaczcie, mamy takie serce, które jest po prostu wszystkiego pozbawione, czyli nie ma tam nic w tym sercu. W tym sercu nie ma nic, czym można by się zająć, przyjrzeć, zachwycić, nie wiem... co mogłoby być radością, co mogłoby być szczęściem, przyjemnością. Takie serce wyzute ze wszystkiego. Jestem przekonany, bardzo wielu z nas ma takie doświadczenie, że nam w życiu różne cudowne, piękne rzeczy są odbierane, zabierane. Może ktoś wręcz się czuje dosłownie jako całkowicie spustoszona kraina, czyli po prostu wszystko mi zabrano. Drugie określenie, myślę, równie bardzo piękne i bardzo ważne, to porzucone. Zobaczcie, w porzuconym sercu, w porzuconej duszy już nie chodzi o to, że ktoś coś ma dla siebie, ktoś, nie wiem, miał jakieś bogactwo, jakieś dobre, jakieś piękne, tylko chodzi o to, że był kimś dla kogoś i został porzucony jako niepotrzebny. Czyli nie tylko już nic nie ma, nie tylko już nic jakby... niczym nie jest wypełniony, tylko już jest po prostu nikomu niepotrzebna, też szczególnie temu, kto jakoś kiedyś mówił ty jesteś mój, jesteś dla mnie ważny, a teraz cię porzuciłem. I znowu, kochani, nie chodzi tylko o takie doświadczenie związkowe, bo niektórzy pewnie już macie takie doświadczenie porzucenia związkowego, tylko chodzi o to, że jakby masz takie w ogóle wrażenie, jesteś nikomu niepotrzebny, jesteś po prostu porzucony, leżysz na ziemi i jakby... czy jesteś, czy się nie ma, nikogo to nie interesuje. Zobaczcie, jak na to odpowiada Pan Bóg. W sensie... co Pan Bóg chce zrobić z taką ziemią? Mówi od tej pory raczej cię nazwą moje w niej upodobanie i poślubiona. To są odpowiedzi, mam wrażenie, dokładne na te dwa słowa. Co to znaczy moje w niej upodobanie? Czyli znalazł Bóg w tej duszy coś, co jest Jego upodobaniem. Znalazł coś, co jest przepiękne, co jest cudowne, co Mu się bardzo podoba. Czyli tam, gdzie dusza się czuła, że jest spustoszona, czyli nic nie ma, nie można znaleźć w niej niczego godnego upodobania, On znalazł w niej upodobanie. I tam, gdzie była porzucona, zobaczcie, nazywa ją teraz poślubioną. Czyli jakby byłaś niczyja, byłaś żadna, byłaś nikomu niepotrzebna, leżałaś na ziemi zbędna całkowicie temu światu, a ja z ciebie robię poślubioną. No kochani, poślubia się kogoś, kiedy oczywiście mamy na myśli prawdziwą miłość, a jak mówimy o Panu Bogu, tylko o taką miłość może chodzić, gdzie się kogoś naprawdę kocha, poślubia się kogoś, kto jest twoim wymarzeniem, kto jest ci niezbędnie potrzebny do życia, bez kogo sobie życia nie wyobrażasz. Pan Bóg mówi Jesteś moją poślubioną. Kochani, zobaczcie, Izajasz przedstawia taki bardzo piękny obraz sytuacji człowieka, który może być spustoszony i porzucony, ale kiedy spotka Boga, to Bóg chce z niego zrobić poślubionego i jakby znajdującego upodobanie u Pana Boga. Mało tego, zobaczcie, jakim się pięknym posługuje obrazem. Mówi, że będziesz przeszliczną koroną w rękach Pana, królewskim diademem w rękach Boga. No to już jest w ogóle coś niezwykłego, bo zobaczcie, to jest taki obraz Pana Boga, który sobie siedzi z takim drogocennym klejnotem, nie? Ma jakiś diadem czy koronę. No ja się na diademach dobrze nie znam, na tych biżuteryjnych sprawach, ale diadem, rozumiem, to jest takie coś, co się zakłada na głowę, taka opaska z kamieniami albo wręcz korona, jak mówi ten tekst. I mówi, będziesz w rękach Boga, czyli Bóg trzyma tę rękę i mówi jaki mam skarb. Zobaczcie, kochani, tak jak wam mówiłem, to jest takie rozwinięcie tego, co było w zeszłym tygodniu. Że tam jakby był taki wstęp, kiedy nam powiedziano Bóg chce względem ciebie wypowiedzieć słowa jesteś mój ulubiony, umiłowany, jesteś moim wybranym synem, jesteś w ogóle moim synem i córką, a dzisiaj Bóg opowiada, co to konkretnie znaczy. I teraz, kochani, ktoś mi powie no dobra, no znowu fajna teoria, ale ojcze, jak tego doświadczać? Jakby co to zrobić, żeby Pan Bóg takie coś mi zrobił? Odpowiedź jest bardzo prosta. Bo jak młodzieniec poślubia dziewicę, tak twój budowniczy ciebie poślubi, jak oblubieniec weseli się z oblubienicy, tak twój Bóg tobą się rozraduje. Co to znaczy? Zobaczcie, że ta dusza ma dwie cechy względem Pana Boga. Po pierwsze, jest dziewicą względem Pana Boga, a po drugie, jakby jest jego radością. Patrząc na nią, jakby jemu się radość budzi. Co to znaczy, kochani? To są takie dwie cechy, które ma ta dusza, które sprawiają, że to się może w niej wydarzyć. Co to znaczy być dziewicą względem Pana Boga? Kochani, kiedy się mówi o dziewictwie względem Boga w Piśmie Świętym, jak poczytacie Izajasza albo innych proroków, to oni bardzo często w ten sposób określają wierność i niewierność względem Pana Boga. Czyli jakby Izrael, który grzeszył, Izrael, który odchodził do innych bogów, to jest tak, jakby cudzołożył. Czyli miał mieć jednego męża, tym mężem miał być Pan Bóg, czyli naród wybrany, oblubienica Pana Boga miało być jego żoną, jego ukochaną, a ona poszła do kogoś innego. I prorocy zawsze mówili, że jakby człowiek, naród albo poszczególny człowiek, który odchodzi od Pana Boga do jakichś innych rzeczy, czyli kocha inne rzeczy poza Panem Bogiem, to jest tak, jakby właśnie... jakby tracił dziewictwo z kimś innym. Więc co mówi ten tekst? Mówi, jest bardzo prosta sprawa. Bez względu na to, jak do tej pory wyglądało twoje życie, to możesz powrócić do bycia dziewiczym względem Pana Boga, czyli możesz jakby znowu Mu się oddać w wierności. Czyli chcemy tego doświadczać, to porzućmy bożki. Chcemy tego doświadczać, to porzućmy rzeczy, które są ważniejsze od Pana Boga. Kochani, ja nie muszę w sensie względem siebie, bo każdy z was to musi zrobić sam, ale ja względem siebie nawet nie muszę myśleć o tym, jakby... ale czy ja mam jakieś inne bożki? Bo ja doskonale wiem, jakie mam bożki. Doskonale wiem, co jest w moim życiu najważniejsze i to bardzo często nie jest Pan Bóg. I właśnie dlatego nie doświadczam takiej Jego miłości, która przemienia to, co porzucone, w poślubione, to, co współstoszone, w upodobane, bo ja po prostu nie jestem z Nim na wyłączność. Ja Go po prostu nie szukam jako najważniejszego, największej miłości mojego życia. Druga rzecz, bardzo podobna, ale myślę też, bardzo konkretna. Czy to, co robisz, to, jak żyjesz, to, jakie podejmujesz decyzje, to, co się dzieje w twoim życiu, to czy to budzi radość Pana Boga? To oczywiście jedno z drugim jest bardzo ściśle związane. To są dwie tak naprawdę, dwie takie same rzeczy. Bo jak jesteś Mu na wyłączność poświęcony, to wtedy wszystko, co robisz, to sprawiasz Mu radość. Chociaż nie, to nieprawda. Można być z Panem Bogiem, to jest tak jak w małżeństwie, że nawet, jeżeli się czasem nie chodzi do kogoś innego, to w małżeństwie wcale można nie dawać radości swojemu małżonkowi, mimo że się z nim jest. O! Myślę, że to jest ważne. I Zajasz mówi coś takiego, dlatego mówi o tych dwóch rzeczach, że po pierwsze, bądź z Panem Bogiem na wyłączność, czyli masz być naprawdę wierzący w Niego, ale po drugie, bądź tak, żeby to bycie z Nim sprawiało Mu radość. Bo mówi, to jest tak jak w małżeństwie, że może być taki mąż, taka żona, którzy nie chodzą do innych, ale to wcale nie oznacza, że sprawiają radość swojemu mężowi i żonie. O tym mówi Izajasz. Co się stanie wtedy? Jesteś jak królewski diadem w jego dłoniach. Kochani, i to takie jeszcze nawiązanie do Ewangelii, bo to jest taka rzecz, która zawsze mi się rzucała w oczy. Nie wiem, czy pani kiedyś zauważyliście, że w tej opowieści o Kanie Galilejskiej, bo dzisiaj mamy kana galilejską, ja już mówiłem wiele kazania o tym, dlatego dzisiaj spróbowałem się trochę tym Izajaszem zająć, tam w tej opowieści brakuje jednej postaci, że mamy na tym weselu w Kanie Galilejskiej wszystkich. Pana Jezusa Maryje, uczniów, gości, weselników, gospodarza, Pana Młodego, nie ma jednej osoby. Nie ma Panny Młodej. Jak uważnie poczytacie tę opowieść św. Jana o Kanie Galilejskiej, nie występuje w tej opowieści Panna Młoda. I kochani, bardzo często komentarze różne mówiły, że to jest tak skonstruowane, że czytelnik, który to czyta, powinien w pewnym momencie dojść do takiego wniosku że zaraz, zaraz... brakuje tu jednej osoby, kogoś nie ma na tym weselu. I powinien się zorientować w pewnym momencie, że to on jest Panną Młodą, że ten, kto czyta, jest brakującą osobą w tej Ewangelii, że jakby wszyscy już są, brakuje tylko jednej osoby i nagle ten czytający musi zobaczyć to ja jestem tą osobą. O co chodzi? Że to wesele, ta uczta jest przygotowana dla mnie, to ja jestem oblubienicą. Kochani, to jest dokładnie to, co mówi Izajasz. Bóg nie tylko chce w tobie wzbudzić takie poczucie wartości, że jesteś kimś, tak jak wam mówiłem w zeszłym tygodniu, nie? że masz wartość, że On ma w tobie upodobanie, że jesteś Jego dzieckiem, jesteś naprawdę wartościową osobą. Nie. Znaczy tak, ale znacznie więcej. Bóg chce cię wziąć jako swoją wybrankę, oblubienicę, z którą chce się związać na zawsze, jako kogoś absolutnie wyjątkowego, jedynego, najważniejszego i tak dalej. Kochani, o tym dzisiaj mówi Izajasz, że On chce cię poślubić, tak jak oblubieniec poślubia oblubienicę, że On chce mieć cię jako najdroższy klejnot w swoich rękach, że niczego piękniejszego nie ma. Kochani, o to chodzi w tych dzisiejszych czytaniach. Kochani, posiedźcie proszę z tym trochę, szczególnie z tymi dwiema rzeczami, które możemy zrobić jako pewnego rodzaju otwarcie serca na to. Czyli bądź dziewiczy względem Pana Boga, czyli nie chodź do nikogo innego, niech twoje serce będzie tylko Jemu oddane i w tym byciu z Nim dawaj Mu radość. W sensie niech twoje życie będzie Jego radością. Wtedy będziesz doświadczać tego, że jesteś poślubiony, wybrany, że On znajduje w tobie opodobanie, że już nie jesteś spustoszona, porzucona. Bo strasznie przejmujące są te teksty Izajasza, nie? No myślę, że wielu z nas się naprawdę bardzo mocno może odnaleźć w tych określeniach spustoszona kraina i porzucona kraina. To już nie jest o nas, bo Bóg chce nam dać coś dokładnie odwrotnego. Trzeba tylko pójść za tym, co mówi Izajasz. No dobrze, moi drodzy, to tyle na dzisiaj. Bardzo wam dziękuję za kolejne spotkanie, mam nadzieję, że coś tam sobie z tego wyciągniecie. Posiedźcie z tym Słowem, z bardzo pięknym Słowem. Ściskam was, pozdrawiam, błogosławię i do zobaczenia w następnych odcinkach. Z Bogiem, paaa...