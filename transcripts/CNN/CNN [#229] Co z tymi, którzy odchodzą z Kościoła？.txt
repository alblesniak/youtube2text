 Dzień dobry, szczęść Boże, dobry wieczór. Moi kochani, witam was bardzo, bardzo serdecznie i zapraszam na nasze kolejne spotkanie z cyklu CNN, czyli komentarze do niedzielnych czytań. Mamy dzisiaj Niedzielę Wielkanocną II, czyli Bożego Miłosierdzia. No i Ewangelia taka, jak zawsze, bardzo piękna. Posłuchajcie, z Ewangelii św. Jana. Wieczorem, w dniu zmartwychwstania, tam, gdzie przebywali uczniowie, choć drzwi były zamknięte z obawy przed Żydami, przyszedł Jezus, stanął po środku i rzekł do nich – pokój wam. A to, powiedziawszy, pokazał im ręce i bok. Uradowali się zatem uczniowie, ujrzawszy Pana. A Jezus znowu rzekł do nich – pokój wam. Jak Ojciec mnie posłał, taki ja was posyłam. Po tych słowach tchnął na nich, i powiedział im – weźmijcie Ducha Świętego, którym odpuścicie grzechy, są im odpuszczone, a którym zatrzymacie, są im zatrzymane. Ale Tomasz, jeden z dwunastu, zwany Didymos, nie był razem z nimi, kiedy przyszedł Jezus. Inni więc uczniowie mówili do Niego – widzieliśmy Pana. Ale on rzekł do nich – jeżeli na rękach Jego nie zobaczę śladu gwoździ i nie włożę palca mego w miejsce gwoździ i ręki mojej nie włożę w boki Jego, nie uwierzę. A po ośmiu dniach, kiedy uczniowie Jego byli znowu wewnątrz domu i Tomasz z nimi, Jezus przyszedł, choć drzwi były zamknięte. Stanął po środku i rzekł – pokój wam. Następnie rzekł do Tomasza – podnieś tutaj swój palec i zobacz moje ręce, podnieś rękę i włóż w mój bok. I nie bądź niedowiarkiem, lecz wierzącym. Tomasz w odpowiedzi rzekł do Niego – Pan mój i Bóg mój. Powiedział mu Jezus – uwierzyłeś dlatego, że mnie ujrzałeś? Błogosławieni, którzy nie widzieli, a uwierzyli. I wiele innych znaków, których nie zapisano w tej Księdze, uczynił Jezus wobec uczniów. Te zaś zapisano, abyście wierzyli, że Jezus jest Mesjaszem, Synem Bożym i abyście wierząc, mieli życie w Imię Jego. Moi drodzy, bardzo chciałbym waszą uwagę dzisiaj zwrócić na jeden szczegół. Już o nim mówiłem wielokrotnie w różnych konferencjach, w sensie pokazując ten szczegół, ale dzisiaj on mnie naprowadza na pewną myśl, która, myślę, jest nam w aktualnej sytuacji Kościoła we współczesnym świecie bardzo potrzebna. Zawsze, kiedy tę Ewangelię czytam, to zanim do tego momentu dojdę, kiedy Tomasz spotyka Pana Jezusa, nie? kiedy się dzieją te cudowne rzeczy, kiedy wkłada ręce w bok, kiedy no właśnie wierzy w swojego Pana, wyznaje tak Mu pięknie miłość, też zostaje przez Niego lekko skarcony, że wymagał takich znaków, to zawsze wcześniej mnie bardzo uderza gdzie był Tomasz? Gdzie był Tomasz, kiedy Go nie było? Zobaczcie, po śmierci Pana Jezusa, nie? Po całej tej tragedii, która się wydarzyła, apostołowie trzymają się razem. Nie tylko z dobrego powodu, również ze złego powodu. W sensie boją się. Boją się, że oni też będą pojmani, że ich też może zabiją, tak jak zabili Jezusa, że skoro wiedzą, że byli Jego uczniami, to skończą tak samo, jak nauczyciel, nie? Jak mówi zresztą wyraźnie ta Ewangelia, byli zamknięci w wieczerniku z obawy przed Żydami, nie? W sumie boją się, siedzą razem. Tomasza tam nie ma. Kiedy Tomasza kiedyś spotkam w niebie, mam nadzieję, znaczy to, że on tam jest, to nie wątpię tylko, że ja, mam nadzieję, tam się znajdę. I kiedy się spotkam z Tomaszem, to naprawdę pierwsze pytanie, które mu zadam, to zadam mu pytanie, gdzieś był? Bo zobaczcie, Jego nie ma. Jest prawdopodobnie bardzo wiele odpowiedzi i nie znajdziemy żadnej właściwej w takim sensie, no bo nie wiemy, co się mogło stać. Ja sobie myślę o kilku wariantach, nie? Jedna jest taka, że może nie mógł wytrzymać za apostołami. Zobaczcie, tam, gdzie jest napisane, że oni byli schowani z obawy przed Żydami, też wam kiedyś mówiłem, tam, gdzie jest obawa, jest greckie słowo FOBIA, nie? To była atmosfera pełna fobii. Czasem grono apostołów, w sensie Kościół, jest pełen fobii różnego rodzaju, nie? I aż trudno tam wytrzymać od tej fobii, od tego strachu, od tej takiej złej atmosfery, od jakiegoś takiego bardzo złego powietrza między ludźmi. Może Tomasz nie dał rady, może nie był w stanie siedzieć z nimi, dlatego sobie gdzieś poszedł. Może... wiem, że to będzie teraz taka trochę... no nie wiem... taka niska pobudka. Może poszedł pić. Przepraszam, że tak mówię. Ja wiem, że to była apostoł itd., ale kochani, stracił kogoś, kogo bardzo kochał. Nie wątpię w to, że Tomasz bardzo kochał Pana Jezusa. Dla mnie te Jego takie wyznania, w sensie to takie żądanie znaku, nie wynikają z niedowiarstwa nawet, tylko bardziej wynikają z czegoś takiego przecież nikt nigdy nie zmartwychwstał. Nie wciskajcie mi, że on żyje. W takim sensie, ja sobie próbuję poradzić z jego śmiercią, a wy mi tu jakieś takie mrzonki dajecie, że on żyje. Może był tak zrozpaczony, że po prostu poszedł pić, poszedł w długą, poszedł w tany, jak to mówimy, nie? Bo nie był sobie w stanie z tym poradzić. Może się obraził, również może na Pana Jezusa w takim kluczu, że to miało wszystko inaczej wyglądać, że, jak to wiemy potem z Ewangelii, później, nie? Myśmy się spodziewali, że to będzie inaczej, nie? Może on też miał wyobrażenia jakieś i zwyczajnie zwątpił. Zwątpił w uczniów, zwątpił w Jezusa, zwątpił w ten początek Kościoła, który miał się właśnie zawiązać. Nie mam pojęcia. A może po prostu chciał być sam, bo płakał? Nie wiem, nie było go. Nie było go przez bardzo długi czas, kochani. Dlaczego mówię bardzo długi? To jest oczywiście symboliczne, bo ja wiem, że między jednym spotkaniem, a drugim tam minęło siedem dni i tak, do ósmego dnia Pan Jezus znowu przychodzi po raz drugi. Tylko kochani, pamiętajcie, że ta ósemka to jest bardzo symboliczna liczba, nie? Osiem to znaczy, że nastała nowa rzeczywistość, czyli jakby to, co się stało z Tomaszem, stało się do końca. Czyli ten powód, dla którego on sobie poszedł, przybrał pełnię, przybrał pełne rozmiary. Więc ja wiem, że to trwało siedem dni, ale można to powiedzieć, że to trwało dwadzieścia lat. Nastąpiła pewna przemiana, coś w nim umarło, coś się w nim na nowo może narodziło albo miało się narodzić, coś, co było, już przestało być i tak dalej. Kochani, dlaczego o tym mówię? Dlatego, że Tomasz jest dla mnie tutaj taką osobą, która odchodzi z Kościoła, która może być taką osobą, która jest pewnego rodzaju symbolem odejścia z Kościoła. Kochani, zobaczcie, mamy teraz taką falę, nie? O tym się dużo mówi, że bardzo wiele ludzi teraz, znaczy więcej niż do tej pory, bo tam zawsze ktoś oczywiście odchodził, ale że bardzo wiele ludzi dokonuje aktu apostazji, nie? Bardzo wielu ludzi zmęczonych Kościołem, szczególnie, bo myślę, że Panem Bogiem mniej ludzi jest zmęczonych, ale więcej ludzi jest zmęczonych Kościołem, rozczarowanych Kościołem, złych na Kościół, odchodzi z Niego, nie? Daje sobie spokój. Mamy różnego rodzaju odejścia albo takie formalne, właśnie jak apostazja, albo nieformalne, takie, że ktoś po prostu przestaje chodzić, przestaje Mu zależeć i tak dalej. Kochani, chciałbym, żebyśmy w tej Ewangelii dostrzegli Pana Jezusa będącego z Tomaszem. Zobaczcie, Pan Jezus, poza tym jednym wyrzutem, nie? gdzie mówi nie bądź niewiarkiem, tylko bądź wierzącym, gdzie na końcu, po Jego powrocie, zobaczcie, po Jego powrocie robi Mu ten taki wyrzut, to wcześniej nie. Nie jest tak, że pierwszego dnia, nie? kiedy Tomasza nie było. Zobaczcie, Pan Jezus nie pyta a gdzie jest Tomasz? Dlaczego sobie poszedł? Wiarołomca. Nie ma zupełnie takich zdań. Jezus Mu pozwala odejść, nie? Jezus potem oczywiście mierzy się z Jego niedowiarstwem, mierzy się z Jego niewiarą, to jasne, nie chodzi o to, żeby to pomijać. Ale Jezus nie pomstuje na Niego, Jezus Go nie potępia, Jezus Mu nie mówi, że jest właśnie odstępcą wiarołomcą, nie? Jezus Go zaprasza do wiary, do nowego rodzaju wiary. Mówi Tomaszu, są takie rzeczy, których do tej pory oczekiwałeś, że będziesz miał dowód, a ja cię teraz proszę, żebyś uwierzył bez dowodu. Zaprasza Go do nowego rodzaju relacji z Kościołem, z Panem Bogiem i tak dalej. Kochani, bardzo mnie boli, z jednej strony oczywiście boli mnie to, że ludzie odchodzą. Tak, to nie jest mi obojętne. Kiedy ktoś, szczególnie jeżeli kogoś znałem, nie? był katolikiem, był człowiekiem blisko Pana Boga, tak się przynajmniej wydawało, a czasem rzeczywiście był. I to nie były pozory, że się wydawało, tylko był. A potem coś się stało i nastąpił proces Jego odejścia, tak, bardzo mnie to boli. Nie tak, że jest mi to, że to po mnie spływa, nie. Ale również mnie boli, chyba jeszcze bardziej, to, jak część katolików mówi albo postępuje właśnie z tymi, którzy odchodzą. Kiedy się ich potępia, odrzuca, kiedy tak naprawdę zamyka im się droga powrotu, bo to potępianie, to odrzucanie zamyka im drogę. Oni potem nie będą chcieli wrócić, bo wiedzą, że nie są mile widziani. Czasem ktoś musi przejść swoje osiem dni. Mam nadzieję, że wróci. Modlę się, jeżeli będę mógł w czymś pomóc, będę też rozmawiał, będę dawał jakąś pomoc. Ale czasem ktoś musi po prostu przejść swoje osiem dni. I Pan Jezus, zobaczcie, pozwolił Tomaszowi przejść jego osiem dni, jego przemianę. To, że odszedł może gdzieś bardzo daleko i coś w nim umarło, a potem go zaprosił Tomaszu... Nie tak, że wracamy do tego, co było, bo to nie o to chodzi. Tomaszu, zapraszam cię do nowego otwarcia, do nowego rodzaju wiary. Jeżeli będziesz próbował ją opierać, tak jak do tej pory opierałeś na jakichś tam pewnikach, które miałeś, to nie, one ci się rozsypią, to musi umrzeć. Zapraszam cię do czegoś nowego. Kochani, pomyślcie o tym. Bo dzisiaj jest Niedziela Miłosierdzia i ja myślę, że również to jest pewnego rodzaju wezwanie Pana Boga, jak mamy właśnie postępować względem tych, którzy opuszczają Kościół. Mamy im okazywać miłosierdzie. Ale nie takie miłosierdzie, wiecie, bo to często jest takie coś... takie pełne politowania, nie? Wrócisz, wrócisz, nie? Spokojnie, przyjmiemy cię. To jest okropne, to jest ohydne, to jest straszne. Ktoś może będzie bardzo długo się gdzieś pałętał, może do końca życia, nie wiem... może jego ścieżki nie będą chciały wracać, może spotka Pana Jezusa i nie przyjmie Jego propozycji nowego rodzaju wiary. Też tak może być. Ale Jezus, zauważcie, nie potępił, nie odsądził, nie skasował, tylko wyciągnął swoje pokrwawione, w sensie wtedy już niebo zaleczone, ale swoje rany, miejsca po gwoździach i powiedział tutaj umarłem za ciebie, nigdy z ciebie nie zrezygnuję. Jeżeli chcesz, wkładaj, wkładaj, ale wierz mi, wierz mi. Kochani, takie mam myśli dzisiaj. Mam nadzieję, że one was do czegoś też zainspirują, może macie jakąś taką relację gdzieś, w której warto by było o tym pomyśleć. Bo mamy się zawsze uczyć od Pana Jezusa, a On względem tych, którzy sobie gdzieś poszli, zachowuje się właśnie tak. No to... uczmy się od Niego. Moi drodzy, moi kochani, bardzo wam dziękuję oczywiście za kolejne spotkanie nasze CNN-owe. Jak zawsze zapraszam na następnotygodniowe, gdzie będziemy dalej sobie iść krok po kroku tymi Ewangeliami. Lubię z wami się spotykać bardzo w tych komentarzach do słowa. Ściskam was, pozdrawiam was, błogosławię was i do zobaczenia już niedługo. Z Bogiem, paaa...