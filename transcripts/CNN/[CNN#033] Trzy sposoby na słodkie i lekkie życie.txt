 Dzień dobry, szczęść Boże, dobry wieczór, moi drodzy, witajcie bardzo serdecznie w kolejną niedzielę, w kolejnym naszym spotkaniu ze Słowem Bożym, czyli w kazanku do okienka. Mówiąc inaczej, kolejny odcinek CNN. Moi drodzy, serdecznie zapraszam, na początku oczywiście posłuchajmy Ewangelii, którą dzisiaj czytamy w Kościele. Tak ona brzmi z Ewangelii św. Mateusza W owym czasie Jezus przemówił tymi słowami Wysławiam Cię, Ojcze, Panie nieba i ziemi, że zakryłeś te rzeczy przed mądrymi i roztropnymi, a objawiłeś je prostaczką. Tak, Ojcze, gdyż takie było Twoje upodobanie. Wszystko przekazał mi Ojciec mój. Nikt też nie zna syna, tylko Ojciec, ani Ojca nikt nie zna, tylko syn, i ten, komu syn, zechce objawić. Przyjdźcie do mnie wszyscy, którzy utrudzeni i obciążeni jesteście, a ja was pokrzepię. Weźcie na siebie moje jarzmo i uczcie się ode mnie, bo jestem cichy i pokornego serca, a znajdziecie ukojenie dla dusz waszych. Albowiem słodkie jest moje jarzmo, a moje brzemię lekkie. Moi kochani, mamy dzisiaj jedną z takich najbardziej sławnych, słynnych Ewangelii. Któż nie słyszał o tej Ewangelii, gdzie Pan Jezus mówi przyjdźcie do mnie wszyscy, którzy jesteście utrudzeni i obciążeni, ja was będę pokrzepiał. To jest taka Ewangelia, która w związku z tym, że była już tysiąc razy cytowana na tysiąc różnych sposobów, to trochę, myślę, traci dla nas jakiś taki konkretny wymiar. I kochani, chciałbym, żebyśmy dzisiaj zajęli się nią bardzo, bardzo konkretnie, w sensie, żebyśmy te ciężary i trudności i te pokrzepienia Pana Jezusa potraktowali, no właśnie, jako coś bardzo konkretnego. Już mówię, w czym rzecz. Jaką chciałbym wam zaproponować dzisiaj ścieżkę. To nie jest oczywiście jedyna ścieżka w tej Ewangelii, ale dla mnie, kiedy sobie to czytałem, przygotowując się do tego gadania do was, jakoś no stała się najważniejsza. Otóż, moi drodzy, nie wiem, czy macie podobnie, bo może macie inaczej, aczkolwiek, spowiadając wielu ludzi, to mam takie przekonanie, że bardzo wielu ma podobnie. Jednym z największych ciężarów, jaki mamy w życiu, jednym z największych takich utrudzeń, które nam się zdarzają, jesteśmy my sami. Otóż, moi drodzy, są oczywiście rzeczy, że tak powiem, z zewnątrz. Są nieszczęścia, cierpienia, choroby, trudne sytuacje, które mogą być okropnie trudne, które mogą być strasznie ciężkie dla nas. Ale mam przekonanie, że nic się nie równa z takim ciężarem, jak ciężar człowieka samego względem siebie. Kochani, ja pamiętam jedną z takich modlitw w moim życiu, z takich nocy. To była jedna z najważniejszych noców mojego życia, gdzie modliłem się strasznie długo, strasznie płacząc też przy tym, żeby Pan Bóg mnie uwolnił ode mnie samego. Jakby patrząc na to, kim jestem, jakim jestem egoistą, jakim jestem grzesznikiem, jak bardzo jestem poplątany w różne rzeczy, jak bardzo jestem przywiązany do siebie, jak bardzo szukam siebie i swego, bo ja byłem już w pewnym momencie tak zmęczony tym, kim jestem, tym moim ciągłym męczeniem się po prostu o siebie, że pamiętam długo w noc, to było w klasztorze w Poznaniu, modliłem się do Pana Boga, żeby mnie uwolnił od tego, że ja już po prostu nie mogę siebie samego nosić. I kochani, chciałbym, żebyśmy w takim kluczu dzisiaj na tę Ewangelię popatrzyli, czyli na takim ciężarze i utrudzeniu, które człowiek ma względem samego siebie, bo siebie nie może znieść, w sensie swojej trudności, swojej ciężkości, swojego utrudzenia, to, które sam sobie powoduje. Mało tego, kochani, jestem przekonany, że tak naprawdę to jest jedyny ciężar, jaki my mamy, bo nawet jeżeli naszym utrudzeniem i ciężkością są rzeczy zewnętrzne, to my dlatego się często z nimi tak męczymy, bo sami, że tak powiem, nadajemy im nieodpowiednią formę, wagę, ciężkość i tak dalej, że gdybyśmy tylko chcieli, to również te zewnętrzne rzeczy wcale by nas tak nie przytłaczały, czyli to my sami de facto jesteśmy w pewien sposób przyczyną tego ciężaru. Moi drodzy, zobaczcie, że Pan Jezus mówi, że żeby przyjść do Niego z tym ciężarem samego siebie, z tym ciężarem tego, kim jesteśmy, dlatego że Jego ciężar jest słodki i lekki. Kochani, jakby w takim kluczu, w którym sobie tu dzisiaj mówimy o tej Ewangelii, co to znaczy? Że Pan Jezus miał ze sobą bardzo łatwo, żebyście mnie dobrze rozumieli, w sensie o co mi chodzi, Jezus był kimś takim, kto się sobą wcale nie męczył. No z jednego prostego powodu. Był doskonałym człowiekiem. Jezus nie miał tego utrudzenia i obciążenia sobą samym. Jemu było samemu ze sobą doskonale. Było Mu cudownie. I kochani, kiedy Pan Jezus mówi przyjdźcie do Mnie z tym całym waszym ciężarem, a ja was pokrzepię, to mówi chciałbym wam zaproponować mój sposób bycia ze sobą. Mój, Jezusowy sposób bycia samego ze sobą, który sprawia, że to przestaje być ciężkie, a jest lekkie i w ogóle słodkie. Że można się nauczyć takiego bycia ze sobą, żeby to było lekkie i słodkie. I kochani, chciałbym, żebyśmy, nie wiem... 3 albo 4, zobaczymy jeszcze, jak mi się to ogarnie, żebyśmy zobaczyli takie 3 Jezusowe sposoby na bycie ze sobą, które nam po prostu podpowiada Ewangelia, które nam podpowiada Słowo Boże. Jakby... co to znaczy być samemu ze sobą tak, żeby mi było samemu ze sobą dobrze. Pierwsza rzecz, kochani. Zauważcie w tej Ewangelii, na samym początku jest to słynne też zdanie, które Pan Jezus mówi Ojcze, wysławiam Cię, Panie nieba i ziemi, bo zakryłeś te rzeczy przed tam mądrymi i roztropnymi, objawiłeś je prostaczką. Kochani, to jest cudowne. To już pewnie wiecie, bo to wam już mówiłem wiele razy. Tamto słowo prostaczkowie jest trochę niefortunne. Tam jest greckie słowo, które oznacza niemowlę, oznacza dziecko, oznacza kogoś niedorosłego, w sensie kogoś, kto jest jeszcze po prostu dzieckiem. Zauważcie, co mówi Pan Jezus. Ojcze, czyli staję przed Ojcem jako dziecko, nie mówi do Niego tylko Panie nieba i ziemi, czyli tam Boże Władco i tak dalej, tylko Ojcze, Ojcze, objawiasz swoje tajemnice dzieciom. Objawiasz swoje tajemnice tym, którzy są jak dziecko względem Ciebie. Kochani, to jest pierwszy sekret. Uważam, że w ogóle najważniejszy sekret Jezusowego, słodkiego i lekkiego bycia ze sobą. Otóż musisz stanąć przed Bogiem jak dziecko. I kochani, co to znaczy? Znowu, bo chciałbym, żeby to było wszystko bardzo praktyczne dzisiaj. Co to znaczy stawać przed Bogiem jak dziecko? Bo my bardzo często mówimy no ale ja tego tak nie czuję, że Bóg jest moim Ojcem. Nie, kochani, to nie chodzi o to, co czujesz, czego nie czujesz. Nie, chodzi o to, czy funkcjonujesz względem Pana Boga jak dziecko. A co to znaczy? Dziecko funkcjonuje przede wszystkim na dwa sposoby względem swojego rodzica, a przynajmniej powinno funkcjonować na dwa sposoby. Po pierwsze, ze wszystkim przychodzi do swojego rodzica. Małe dziecko polega na tym, że we wszystkim, z czym się nie radzi, we wszystkim, co nie rozumie, we wszystkim, co jest dla niego trudne, natychmiast idzie do rodzica Mamo, mamo, pomóż, mamo, wytłumacz, mamo, pokaż. Kochani, każdy rodzic to zna, kiedy dziecko nieustannie pyta A co to? A dlaczego? A jak to? A którędy? A co zrobić? A jak to? A pomóż? I w kółko, i w kółko. I czasem rodzice mają już tego dość. Otóż, kochani, być dzieckiem względem Pana Boga, to nie to, że czuć, że ja jestem dzieckiem, tylko po prostu ze wszystkim chodzić do Boga. Druga rzecz, myślę, że równie ważna, jeśli nie ważniejsza. Dziecko, czy mu się to podoba, czy mu się to nie podoba, czy rozumie, czy nie rozumie, to, że tak powiem, przyjmuje, a przynajmniej powinno, przyjmować to, co mówi rodzic. Jeżeli rodzic mówi to jest dobre, to jest dobre, to robisz, to jest złe, to jest złe, to nie robisz, to dziecko, no taka rola dziecka, powinno, że tak powiem, podporządkowywać się tym nakazom. I kochani, o ile oczywiście z naszymi rodzicami ziemskimi jest problem, w takim sensie, oni nie zawsze muszą mieć jasność i pewność, i słuszność co do tego, co mówią, co jest dobre, a co złe, o tyle ten nasz Ojciec Niebieski ma stuprocentową pewność, co jest dobre, a co złe. Więc być dzieckiem, kochani, to jest po prostu nieustannie słuchać we wszystkim Pana Boga. Jeżeli Pan Bóg mówi, to jest dobre, to robimy. Jeżeli Pan Bóg mówi, to jest niedobre, to nie robimy. I kochani, pierwszy sekret Pana Jezusa, dlaczego Jemu było samemu ze sobą dobrze, czemu On się nie czuł utrudzony sam sobą, to jest właśnie to, że On był dzieckiem swojego Ojca, w sensie był Synem, robił tylko to, co Mu Ojciec kazał, słuchał Ojca we wszystkim, nieustannie chodził do Ojca po wszelką pomoc, nic nie robił bez Ojca i tak dalej, i tak dalej. Kochani, i tu jest pierwszy klucz. Nam jest tak źle ze sobą dlatego, że mamy zazwyczaj lepsze pomysły na życie, niż ma Pan Bóg, dlatego, że sami sobie próbujemy poradzić z różnymi rzeczami, a innej po prostu wtapiamy z jednej wtopy w drugą wtopę. Kochani, pierwsza rzecz, pierwszy sekret Pana Jezusa, to jest bycie dzieckiem względem Boga. Moi drodzy, druga rzecz. Będę się już trochę streszczał, bo widzę, że trochę nam to wszystko długo schodzi. Mamy dzisiaj w drugim liście, w sensie w drugim czytaniu, w liście św. Pawła, genialny fragment, gdzie Paweł pisze o tym, że trzeba przy pomocy Ducha, czyli jakby z Panem Bogiem, samemu tego nie możemy zrobić, ale przy pomocy Ducha Chrystusowego, trzeba zabijać w sobie pożądania ciała, trzeba zabijać w sobie to, czego pragnie w nas ciało. I kochani, tu nie chodzi tylko i wyłącznie oczywiście o takie kwestie, nie wiem... seksualno-jedzeniowe, chociaż one oczywiście jak najbardziej też w to wchodzą w grę. Tu chodzi o to wszystko również w sferze emocji, w sferze związków, w sferze... no czegoś takiego, co nam podpowiada takie nasze ziemskie życie, że tak albo inaczej powinno być. I my za tym idziemy. Idziemy za pożądaniami, idziemy za pragnieniami, za zachciankami, za tym, czego nam się chce, co nam się marzy, bo tak po prostu czujemy. Kochani, ja wiem, że to idzie w poprzek wszelkiej takiej nowomodnej psychologii dzisiejszej, że trzeba słuchać siebie i tak dalej. To oczywiście w ogóle jest racja, że trzeba słuchać siebie, tylko że nie traktujemy, moi drodzy, naszych pragnień, a szczególnie pożądań, a szczególnie tego, co jest związane z ciałem, jako wyznacznika wszystkiego. Kochani, to jest coś, co powoduje nasze straszne utrudzenie. To, że na przykład się taplamy w jakiejś takiej strasznie niedobrej seksualności, to, że tak wielu ludzi na świecie jest poplątanych, w sferze seksualnej. To, że tak wielu ludzi, zauważcie, no... może się tam mówi, kto mówi, ma różne problemy ze swoim ciałem, jeśli chodzi o wagę, problemy zdrowotne itd. To, że tak strasznie się plątamy w różne chore związki, które do nikąd nie prowadzą. To, że się potrafimy zaplątać w różne inne rządze, hazardy, narkotyki, alkohole itd. Wszystkie te rzeczy są niczym innym, jak pewnymi pożądaniami naszej cielesności, takiej cielesności również emocjonalnej, takiej cielesności również psychicznej, nie wiem, czy rozumiecie, o co mi chodzi. Ale całej takiej sfery różnego naszego chcenia, co mówi dzisiaj św. Paweł, i to jest też oczywiście mówienie Pana Jezusa, to właśnie to powoduje, że jest wam tak ciężko ze sobą. Kochani, bo jak w to wszystko wtopimy, jak w to wszystko pójdziemy, to po prostu w pewnym momencie już nie da się ze sobą wytrzymać. Przepraszam, to teraz będzie może taki trudny wątek, ale jak się poczyta różne na przykład listy ludzi, którzy popełnili samobójstwo i którzy zostawiają różne, no właśnie takie opisy tego, dlaczego to zrobili. Kochani, oczywiście jest tam masa takich rzeczy, że człowiek był w jakiejś strasznie trudnej sytuacji i sobie już nie potrafił poradzić z tą sytuacją, to jasne. Ale bardzo często, i ja to widziałem mnóstwo razy i to słyszałem od ludzi mnóstwo razy, którzy byli w jakimś takim strasznie granicznym stanie, że im jest najczęściej źle w tym sensie, że już po prostu nie są w stanie wytrzymać tego, że nie władają nad sobą, że są pogrążeni w różne nałogi i że nie potrafią się z tego wyplątać. I to ich po prostu prowadzi do śmierci. Kochani, to, co dzisiaj pisze św. Paweł, to, że jeżeli pójdziecie za waszym ciałem, za pożądaniami waszego ciała, to po prostu doprowadzi was to do śmierci, bo to ciało obejmie władzę nad wami. Kochani, to jest drugi sekret nie bycia ciężarem dla samego siebie, który nam proponuje Pan Jezus. W sensie nie idziemy za tym, co mówi nasze ciało, co mówią nasze zachcianki, co mówią nasze chcenia, tylko filtrujemy te chcenia i zachcianki przez Ducha Bożego. Czyli tak naprawdę, zauważcie, to jest powrót do tego pierwszego punktu, czyli do bycia dzieckiem, czyli nieustannie pytam taty Tato, a jak to będę robił, to będzie dobre? Tato, a jak to będę robił, to to pomoże, da mi szczęście czy nie? Czyli znowu, jakby nie ciało, nie to, co, jak my dzisiaj mówimy w świecie, naturalne, ale to jest naturalne, ja to tak odczuwam, to jest taka natura. A św. Paweł mówi bardzo jasno, nie to, co jest naturalne, tylko to, co jest z Ducha. Dlaczego? Dlatego, że to, co jest naturalne, jest skażone grzechem pierworodnym. Już nie ma czegoś takiego, moi drodzy, jak naturalne. Gdybyśmy byli przed grzechem pierworodnym, tak, wtedy wszystko, co by nam się chciało, wszystko, co by w nas było takie, że tak powiem, chcące się, to byłoby prawdziwe, bo byłoby z Pana Boga. Tylko, kochani, żyjemy w świecie skażonym grzechem i już nie ma czegoś takiego, jak naturalne. To naturalne jest skażone i dlatego trzeba to filtrować Duchem Bożym. I to jest, moi drodzy, jakby drugi sekret Pana Jezusa, drugi sekret, który Jezus mówi, jak do mnie przyjdziecie i będziecie ze mną właśnie w taki sposób funkcjonowali, to się uwolnicie od tego ciężaru. Kochani, że to jest w ogóle ciężkie samo w sobie, w sensie to uwalnianie się, tak, dlatego, żeśmy się w to wszystko już bardzo poplątali. Ale Jezus mówi, albo zawalczycie z tym, albo was to po prostu pochłonie i w ten sposób sami na siebie wrzucacie tak ogromny ciężar. Trzecia rzecz, kochani, trzeci Jezusowy sposób, będzie ostatni, trzy myślę, że wystarczą, bo i tak jest długo. Z pierwszego czytania. Kochani, dzisiaj mamy fantastyczny taki fragment z Zachariasza, kiedy Zachariasz zapowiada tak, no, proroczo, wizjonersko Pana Jezusa wierzejącego na osiołku do Jerozolimy. Tam nie jedna rzecz bardzo tak zachwyca. Zauważcie, że Zachariasz tak bardzo chce podkreślić pokorę i cichość Syna Bożego, że nawet nie pisze, że wjechał na oślicy czy tam na ośle, ale na oślątku, albo mówi nawet na źrebięciu, żeby pokazać jak najmniejszą, że tak powiem, wagę, jak najmniejszy ciężar tego, kto wjeżdża, jak najmniejszą taką ważność jego. Kochani, to jest przepiękne. To jest to, co też mówi dzisiaj Pan Jezus w Ewangelii oczywiście, że jestem cichy i pokorny sercem. Kochani, o co tu chodzi? To nie chodzi o to, że mamy, bo to jest takie często mylone, że tak powiem, wśród katolików, z tą pokorą, czyli takim gardzaniem sobą, nie. Kochani, Jezus miał stuprocentową pewność tego, jaką ma wartość i kim jest, jak jest wielki, jak jest niezwykły. U Jezusa nie było najmniejszego problemu z tym, żeby znać swoją wartość. Też dlatego, że był po prostu dzieckiem swojego ojca, a ojciec nieustannie mu pokazywał i jesteś moim umiłowanym synem. Tak to się dzieje, jak jesteśmy dziećmi ojca. Ale... chodzi o to, że Jezus w żaden sposób nie próbował jakoś uzyskać, pokazać się jako właśnie ktoś warty, ktoś silny. Zobaczcie, kochani, jak my strasznie zabiegamy w świecie o to. Oczywiście dlatego, że po prostu czujemy się niekochani, dlatego, że czujemy, że nam nie dano takiej miłości, jakiej potrzebujemy i tak dalej. Ale zobaczcie, jak latamy za tym. Jak to bardzo próbujemy zaistnieć, no mówi, kto mówi znowu, nie? Jak bardzo próbujemy się pokazać ludziom, jak bardzo chcemy, żeby nas docenili i tak dalej. Jezus mówi, to bieganie, to latanie za tym uznaniem sprawia, że tak ci ciężko za sobą. Dlaczego? No bo ciągle tego nie możesz uzyskać. Uwaga! Bo tego nigdy w tym świecie nie uzyskasz tak, jak tego potrzebujesz. Bo to może ci powiedzieć tylko twój Ojciec. Tylko Ten, kto cię stworzył, może cię przekonać o tym, kim jesteś. Kochani, mało tego, w tym pierwszym czytaniu w ogóle jeszcze jest niesamowita rzecz, że właśnie ten cichy, ten pokorny, ten taki na źrebięciu wjeżdżający, w tym czytaniu potem dalej jest napisane, że On pokona królów, zniszczy wszystkie wojny, wprowadzi pokój. Zobaczcie... właśnie tą cichością. My tak uważamy bardzo często też w Kościele, że jak nie zawalczymy o te nasze prawa, jak nie będziemy rządzić naszymi prawami, to się nic nie zmieni. A zobaczcie, co się dzieje. Jezus na osiołku, nic nieznaczącym, na źrebięciu, jakiś po prostu... przepraszam, że to powiem... jakiś przyjechał ze wsi chłopak na ośle i pisze Zachariasz, On właśnie odebrał broń wszystkim, którzy wojowali, wprowadził pokój, zniszczył Rydwany, wszystko to pokonał, taki cichy. Tą cichością, tą pokorą, tym byciem nic nieznaczącym. Zobaczcie, jak my strasznie również w Kościele katolickim chcemy znaczyć w tym świecie, w Polsce na przykład, żeby Kościół był znanym, znaczącym głosem. A nasz Zbawiciel mówi właśnie ci, którzy nic nie znaczą, to potrafią zaprowadzić pokój w tym świecie. Jezu, jak ja bym chciał, żebyśmy pokój zaprowadzili w tym świecie. Ale to się nie stanie dlatego, że będziemy bardzo znaczącą siłą w tym świecie, nie. Tylko, że będziemy cisi i pokorni. Mało tego, to daje jeszcze dodatkowy profit, nie będziemy się męczyć sami ze sobą. I to właśnie mówi Pan Jezus. Kochani, to wszystko, wszystkie te trzy rzeczy wracają tak naprawdę do jednego, do tego, że po prostu będziemy jak dzieci naszego Ojca. Czyli do Niego ze wszystkimi problemami, do Niego z poszukiwaniem naszej wartości, do Niego z pytaniem, co jest dobre, a co złe, do Niego z poszukiwaniem siły do tego, po prostu do Niego ze wszystkim. Ja wiem, że to się może wydaje banalne, banalne, ale tak, kochani, jest. To jest Jezusowy sekret, żeby ci nie było tak strasznie źle ze sobą. To są po prostu trzy przepisy Pana Jezusa, jak zrobić, żeby ci było lekko i słodko w tym życiu. No niesamowite to jest w ogóle. Ja wiem, ja do tego nie dorastam w ogóle ani w centymetrze, bo mnie jest tak momentami ciężko ze sobą, ale wiem dlaczego. I właśnie dlatego, że nie jestem dzieckiem, czyli jestem mądrzejszy od Pana Boga, że nieustannie idę za pożądaniami mojego ciała i słucham mojego ciała, a nie Ducha Bożego. No już o pokorze nawet nie wspomnę, bo to wstyd mówić. Kochani, pomyślcie o tym, bo to są trzy niesamowite rzeczy, które nam dzisiaj Pan Jezus mówi. Fantastyczne to jest, naprawdę, jak dla mnie to jest fantastyczne. Ło... się dzisiaj nagadał... Moi drodzy, więc muszę wam wyjaśnić też pewną sytuację, bo to kazanie prawdopodobnie się ukazuje dosyć późno dzisiaj, w niedzielę. Ja to kazanie nagrywam po raz drugi. Nagrałem już raz, ale coś po prostu poszło nie tak i to było nie do zrobienia, w sensie nie było tam... nie połączył się głos z obrazem, w ogóle jakieś masakry. Więc po prostu musiałem to nagrywać jeszcze raz, a że Internet jest taki, jaki jest, to się nie dało, ale w związku z tym też dzisiaj nie będzie drugiego nagrania, w sensie nie będzie wieczorem vloga, bo nie jestem w stanie, kochani, tego zrobić po prostu, bo muszę to jakoś ogarnąć, bo nie wiem, co się wydarza z tym nagrywaniem. Od jutra, mam nadzieję, wszystko będzie już normalnie. Więc niech wam ta dzisiejsza CNN-owa pogadanka wystarczy. Myślę, że w ogóle była niezła chyba, więc może będzie dobrze. Kochani, tyle na dzisiaj. Życzę wam najlepszej, cudownej niedzieli. Widzimy się pewnie jutro, o ile się wszystko uda, w 6 rano. Serdecznie was pozdrawiam, ściskam, błogosławię, z Bogiem, do zobaczenia, paaa... Napisy stworzone przez społeczność Amara.org