 Dzień dobry, szczęść Boże, dobry wieczór. Moi drodzy, witam was bardzo serdecznie w kolejnym naszym niedzielnym spotkaniu z cyklu CNN, czyli komentarze do słowa i zapraszam na dzisiejsze kazanko do okienka. Kochani, dzisiaj sobie przeczytamy pierwsze czytanie, które jest z księgi wyjścia, dlatego że jestem dzisiaj niesamowita wizja tego, kim jest Pan Bóg. I trochę wam potem o tym opowiem. Posłuchajcie tego fragmentu księgi wyjścia. Tak mówi Pan, Nie będziesz gnębił, a nie uciskał przybysza, bo wy sami byliście przybyszami w ziemi egipskiej. Nie będziesz krzywdził żadnej wdowy ani sieroty. Jeśli byś ich skrzywdził i poskarżą mi się, usłyszę ich skargę. Rozpali się gniew mój i wygubię was mieczem i żony wasze będą wdowami, a dzieci wasze sierotami. Jeżeli pożyczysz pieniądze ubogiemu z mojego ludu, żyjącemu obok ciebie, to nie będziesz postępował wobec niego jak lichwiarz i nie każesz mu płacić odsetek. Jeśli wezmiesz w zastaw płaszcz twojego bliźniego, winieneś mu go oddać przed zachodem słońca, bo jest to jego jedyna szata i jedyne okrycie jego ciała podczas snu. Jeśli by on się żalił przede mną, usłyszę go, bo jestem litościwy. Kochani, bardzo poruszający jest dzisiaj ten fragment z Księgi Wyjścia, jakby sprawa, które Pan Bóg daje ludowi, ale o tym za momencik. Najpierw pewna historia, możliwe, że część z was to już gdzieś słyszała, bo ja to często mówię na rekolekcjach, jak jestem gdzieś w różnych miastach, ale chciałbym do niej jakby wrócić, bo ona mi dokładnie pokazuje to, kochani, co jest w tej dzisiejszej Ewangelii. Jedną z osób, które będę pamiętał do końca życia, które bardzo mi zapadły w serce i w pamięć, to jest pewna dziewczyna, którą spotkałem kiedyś w Indiach. Lata temu już byłem w Indiach, w północnej części Indii, a konkretnie jechałem ze środka na północ, odwrotnie, z północy do środka Indii, bo jechałem z takiej miejscowości Amritsar, to jest niedaleko granicy z Nepalem, jechałem pociągiem do Deli. Kochani, nie wiem, czy kiedyś byliście w Indiach, przepraszam, że pewnie może większość z was nie, no to jest przedziwny kraj, koleje w tym kraju to jest po prostu jedno wielkie cudo. Tam jest nie tak, jak u nas, że są dwie klasy pociągu, tylko jest po prostu kilka klas. Ta taka najniższa, niektórzy mówią ósma klasa, to jest tak zwana klasa zwierzęca, czyli to jest taki wagon otwarty, gdzie po prostu są no wszystko, co się tylko da. Ludzie, zboże, krowy, świnie, psy, konie i tak dalej. No wszystko, co się tylko da, się wjeżdża tym pociągiem. Bilety kosztują grosze, ten pociąg bardzo wolno jedzie, naprawdę on jedzie tak wolno, że można po prostu, nie wiem, w trakcie wyskoczyć, coś załatwić w mieście i wrócić z powrotem, wskoczyć po prostu, nie wiem, no parę set metrów dalej. I kochani, jechałem tym pociągiem, tam byłem z taką grupą jeszcze przyjaciół, jechałem tym pociągiem z tego Amritsaru do Deli no chyba 26 czy 25 godzin, no ponad dobę. W takich warunkach. Więc warto się domyślić, w jakim byłem stanie, kiedy wysiadłem na ten dworcu w Deli. I pamiętam, że byłem tak zmęczony, byłem tak potwornie po prostu ściorany tą drogą, że jak wyszedłem na ten dworzec, siadłem na takim krawężniku, ucieknąłem plecak i tak po prostu zwiesiłem głowę i mówię... ja nie wstaję, śpię tutaj, nie ruszam się w ogóle, koniec mojego życia. I wtedy się zjawiło coś absolutnie cudownego, w sensie ktoś cudowny. Nagle podjechała przede mnie, ja to chyba mówiłem kiedyś w Plastrzy Miodu, może ktoś teraz to pamięta, podjechała przede mnie na skuterze dziewczyna, miejscowa, taka bardzo słusznych rozmiarów, czyli trochę takich rozmiarów jak ja, kolorowo ubrana, jak to w Indiach, długie włosy, w kasku na głowie, na takim skuterze też kolorowym. Podjechała na tym skuterze, ściągnęła ten kask i to było... ja to miałem takie wrażenie, jak na takich filmach, takie zawsze zwolnienie, jak ta kobieta włosami tak zarzuca, więc ona tak zarzuciła tymi włosami, spojrzała tak na mnie, chwilę popatrzyła, potem podeszła do mnie i zapytała po angielsku dokąd jedziemy? Więc ja w ogóle zdębiałem, nie wiedziałem co się dzieje i tak nie myśląc zupełnie, odparowałem, no że jedziemy tu i tu, w sensie miałem tam takie konkretne miejsce, do którego chciałem jechać, jakiś adres. Więc jej to podałem, jedziemy tu i tu. Ona mówi no to wsiadać. Więc ja słuchajcie, byłem tak zmęczony, tak w ogóle nieużywający rozumu, że wziąłem ten mój plecak i wsiadłem za nią na tym skuterze. W ogóle przypuszczam, że jak jechaliśmy, musieliśmy przecudownie wyglądać. Mówię, ona była moich rozmiarów, czyli to były takie dwa wieloryby na skuterze i jeszcze ten mój plecak, nie? Jechaliśmy przez całe to miasto. Dojechaliśmy tam po jakichś 20-25 minutach do tego miejsca, gdzie ja chciałem dojechać, siadłem z tego skutera i pytam jej w ogóle słuchaj, ale dlaczego ty mnie tu zawiozłaś? Bo byłem przekonany, już potem w trakcie drogi sobie uzmysłowiłem, jak mi wróciło używanie rozumu, że na pewno się oczywiście okaże, że trzeba jakieś pieniążki, nie? Że trzeba coś tam zabolić za usługę i to pewnie słono. Jak się okazało, nie. Ona się przedstawiła, powiedziała, że ma na imię Dalu i że ona ma taką misję życiową od dwóch lat, że jeździ tym skuterem po tym mieście i szuka takich ludzi starszych, niedołężnych, niepełnosprawnych, takich, którzy po prostu widać, że sobie nie radzą z życiem. I ich podwozi, tam nie trzeba ich podwieźć. Więc jak mnie zobaczyła w tym moim stanie, to stwierdziła, ten nie dożyje jutra, więc mnie zabrała. I to jest tak, że ona nie wymaga żadnej opłaty za to, tylko jak ktoś jej oczywiście coś da, to ona chętnie przyjmuje, jakby nie ma sprawy. Natomiast jak ktoś jej nic nie daje, to ona nie wymaga, po prostu jeździ i liczy na to, że jak ktoś będzie chciał jej coś dać, to będzie mogła się z tego utrzymywać. Opowiadała mi tam różne historie, kogo wiozła, gdzie wiozła i tak dalej i pytała mnie, czy to w ogóle ona tak zamierza do końca życia. Powiedziała, że nie wie. Że na razie ma taki plan na życie, żeby pomagać tym, którzy potrzebują pomocy. I widziałem ją wtedy tylko ten jeden raz już i potem nie spotkałem. Trochę żałowałem, jak już potem po tym mieście również dalej się poruszaliśmy. Miałem nadzieję, że dołumie gdzieś podwiezion, ale już nie było też nikogo podobnego do niej. Ale kochani, jak sobie dzisiaj przeczytałem ten fragment z Księgi Wyjścia, to ona mi się bardzo przypomniała. Dlaczego? Dlatego, że ta kobieta ma niezwykle Jezusowe serce. Ma niezwykle Boże serce. Jakie to jest serce? To jest takie serce, które... takie oczy serca, które ciągle patrzą po świecie, szukając, gdzie jest ktoś w jakiejś potrzebie, gdzie jest ktoś, komu mogę w czymś pomóc. Kochani, ona nie była chrześcijanką. Ta dziewczyna wyznawała hinduizm. Była miejscowa i była z tamtej religii, natomiast ja myślę, że mimo to jej serce było absolutnie Jezusowe. Nie wiem, czy zdaliście ostatnio ten tekst papieża Franciszka Fratelli Tutti, tam ostatnio jego encyklikę. On nam takie bardzo piękne zdanie napisał, że bardzo wielu niewierzących może mieć znacznie bardziej Boże serce, niż ludzie wierzący, nie? To nie jest tak, że jak ktoś jest katolikiem, to ma od razu Boże serce. Myślę, że każdy z was doskonale wie, że tak nie jest, nie? Byłoby oczywiście super, ale tak niestety nie jest. Bardzo wielu ludzi na świecie ma bardziej Boże serca od nas, chrześcijan. I kochani, dlaczego to mówię? Bo dzisiaj nam się Pan Bóg przedstawia w tej księdze wyjścia jako ktoś niewiarygodny. Zobaczcie... Kiedy mówi Izraelitom, jakimi On ich chce, jakimi chce, żeby oni byli, to mówi niech wasze oczy zwracają szczególną uwagę na każdego, kto jest w jakiejś trudnej sytuacji. Zobaczcie, o czym On tam mówi. Mówi o przybyszach, czyli mówi o kimś, kto aktualnie nie ma domu, kto potrzebuje schronienia, kto potrzebuje pożywienia, kto potrzebuje zatrzymać się, bo jest zmęczony, czyli jest w pewnej potrzebie. Mówi o sierotach i o wdowach, czyli mówi o tych, którzy stracili opiekę, tak? Stracili pieniądze, stracili możliwość utrzymania, są zdani na łaskę innych ludzi. Mówi o tych, którzy nie mają pieniędzy i potrzebują pożyczyć, czyli są po prostu w trudnej sytuacji. Mówi o tych, którzy mają tylko jedno okrycie, tak? I w nocy płaszcz, czy cokolwiek innego, co byś wziął od nich w zastaw, jest ich jedynym okryciem. I zobaczcie, Pan Bóg mówi tutaj w ogóle nie ma miejsca na jakieś myślenie o, nie wiem... sprawiedliwości, no bo tak, dał ci ktoś w zastaw płaszcz, no to ci się należy. Pan Bóg mówi nie. Jeżeli jest gdzieś jakaś potrzeba, jest gdzieś jakaś słabość, jest coś, co domaga się jakiegoś ratunku, to to ma być twoje główne zadanie. Kochani, nie oszukujmy się, cały nasz system bankowy, nie? czyli to wszystko, że pożyczamy pieniądze i potem musimy płacić więcej, niż pożyczyliśmy, jest absolutnie antybiblijne. Kochani, no tak. To jest coś totalnie sprzecznego z tym, co mówi Biblia. Tak funkcjonuje oczywiście ten świat. Ale na przykład... no trudno mi sobie wyobrazić człowieka, jeżeli na przykład ja, nie wiem... tak często jest w rodzinach chrześcijańskich, nie? że ktoś komuś pożycza pieniądze, a potem oczekuje, że ktoś mu odda więcej, nie? Kochani, to jest absolutnie nieboże. To jest absolutnie niebiblijne. Ale mi się należy, bo straciłem swoje i dałem komuś szansę. Nie takie jest serce Boże. Serce Boże jest takie, że Pan Bóg cały czas szuka czegoś kogoś w potrzebie. Pan Bóg szuka jakiegoś miejsca, które domaga się jakiegoś uzupełnienia, które domaga się jakiegoś ratunku. I Pan Bóg robi wszystko, żeby zapełnić te braki, a nawet kiedy miałby słuszne prawo, że tak powiem, czegoś żądać, to nie robi tego. To nie robi tego. Kochani, jestem dzisiaj taki bardzo poruszony jakby sercem Pana Boga, że zobaczę ten fragment, jest takim kółko powtarzaniem różnych trudnych sytuacji, nie? I Pan Bóg nie tylko mówi tak ogólnie no jak ktoś tam będzie potrzebował pomocy, to weźcie, zwróćcie na to uwagę, nie? Tylko wymienia przybysze, sieroty, wdowy, ci, którzy potrzebują pieniędzy, którzy potrzebują się czymś okryć na noc. I kochani, to jest tylko fragment oczywiście, nie? Pamiętacie, jak będzie na Sądzie Ostatecznym, to jest 25 rozdział Mateusza, nie? Kiedy Panu Jezusa zapytamy dlaczego idą ci do nieba, a ci nie idą do nieba? To On powie bardzo prosto kogo nakarmiliście, komu daliście pić, kogo przyodzialiście, komu odwiedziliście, kogo, jak był chory, to z nim byliście i tak dalej, to mówi to jest właśnie to, to mnie to wszystko zrobiliście. Uwaga, co się tu jeszcze okazuje? To nie chodzi tylko, że On się jakby zajmuje tym, żeby tą biedę jakoś tam uzupełniać, tylko uwaga, On jest tymi biednymi. On dlatego tak na nich patrzy, bo to są... to jest On, to jest On sam, On tam siebie najbardziej odnajduje, Bóg najbardziej siebie odnajduje w tych, którzy są w potrzebie, kochani. Kochani, niech ten tekst stanie się jakimś takim początkiem jakiegoś naszego dzisiejszego, nie wiem, jakiejś modlitwy, jakiegoś takiego roztrząsania tego, kim my jesteśmy, czy my tak żyjemy. Kochani, bo bardzo niewielu chrześcijan to mówi do siebie też. Nie żyje niestety takim czymś, ja nie żyję bardzo często czymś takim, że tylko się rozglądam, gdzie ktoś czegoś potrzebuje, co nie? I nie chodzi o to, że gdzie ktoś prosi, bo oczywiście, że są czasem złe prośby, wcale ludzie nie potrzebują tego, o co proszą, to oczywiście trzeba być mądrym. To nie chodzi o to, żeby głupio od razu wszystkim jakby dawać bez zastanowienia. Mam nadzieję, że rozumiecie, że nie w tym rzecz. Tylko my w ogóle nie mamy takiego serca, mam wrażenie często, a może mówię tylko o sobie. Ja często myślę, czego mnie potrzeba, albo po prostu gdzie jest moje szczęście i co zrobić, żeby było mi dobrze. A nie rozglądam się po świecie, zadaję sobie pytanie, jakiej biedzie mogłem... i to nie chodzi tylko o biedę materialną, kochani. Gdzie jest człowiek, który potrzebuje nadziei? I czy jestem gotowy natychmiast do niego z tą nadzieją pójść? Gdzie jest człowiek, który potrzebuje pocieszenia? Gdzie jest człowiek, który potrzebuje usłyszeć słowo o jego godności? Gdzie jest jakiś uciskany? Kochani, zobaczcie, ilu ludzi jest uciskanych dzisiaj. I to uwaga, to nie chodzi tylko o wierzących. Kochani, na przykład, nie wiem... każdy ucisk dzisiaj, na przykład, jakichś ludzi, nie wiem... pogardzanych przez swoją orientację seksualną, przez swoją rasę. I możecie powiedzieć no ale to oni walczą z Kościołem. No i? Jeżeli się im odbiera jakiekolwiek prawa, jakiekolwiek prawa, to chrześcijanin jest pierwszym, który ma stanąć w obronie tych, którzy doznają jakiegoś ucisku, kochani. I nieważne, czy on się z nami zgadza, czy nie, nieważne, czy on podziela nasze poglądy, jeżeli jest mu odbierane jakieś prawo, a nawet jest może niedobrym człowiekiem, ale jeżeli jest jakiś ucisk w jego życiu, jesteśmy od tego, żeby ten ucisk, żeby dać tam ulgę. Kochani, niesamowity jest dzisiaj ten obraz Pana Boga, który ma oczy szukające cały czas kogoś w potrzebie i w biedzie i kogoś, komu czegoś brakuje, albo coś mu się odbiera i Pan Bóg tam idzie z pomocą. Czy my tacy, kochani, jesteśmy? Moi drodzy, moi kochani, dziękuję wam, tak jak zawsze, za kolejne spotkanie niedzielne CNNowe i bardzo zapraszam oczywiście za tydzień. Za tydzień będzie super, będzie wszystkich świętych. Mamy taką niedzielę, że akurat wypada wszystkich świętych, więc będzie podwójne, niedzielno-uroczystościowe święto. Więc bardzo was zapraszam, a oczywiście dzisiaj wam życzę najlepszej, możliwej niedzieli. Ściskam was, pozdrawiam, błogosławię i do zobaczenia. Z Bogiem, paaa...