 Dzień dobry, szczęść Boże, dobry wieczór. Moi kochani, witam was bardzo, bardzo serdecznie w naszym kolejnym spotkaniu z cyklu CNN i bardzo serdecznie was zapraszam na kolejny niedzielny komentarz. Ale kochani, zanim do niego, to wybaczcie, jedna tylko sekundka. Kochani, właśnie się ukazał najnowszy, a jednocześnie ostatni już tom moich niedzielnych kazań, czyli właśnie tego, czego tu słuchacie, czyli Niedzielnik na rok A. To jest tom czwarty, w sensie są trzy tomy na rok A, B i C i jest czwarty tom na święta uroczystości. To jest oczywiście tom na kolejny rok, który będzie, czyli na 2023. Kochani, po pierwsze, bardzo pięknie to jest wydane, jak poszczególne poprzednie tomy. Macie tutaj kazania na każdą niedzielę. Jest teraz już komplet na wszystkie trzy lata liturgiczne, czyli można zawsze sięgać do, mam nadzieję, jakichś dobrych kazań. Kochani, jeżeli tylko to wam jest do czegoś potrzebne, jeżeli szukacie dobrych komentarzy i uznajecie te moje za jakoś w miarę pomocne, to bardzo serdecznie was zapraszam. Wydało to nasze wydawnictwo w drodze, można sobie kupić taki piękny czworoczterotomowy komplet albo po prostu na jeden rok. Gdybyście chcieli, zapraszam. Jedziemy, kochani, do komentarza na dzisiejszą niedzielę, czyli do rzeczy najważniejszej. Proszę posłuchajcie fragmentu z Ewangelii św. Łukasza, który dzisiaj czytamy w Kościele. Brzmi on następująco... Jezus opowiedział swoim uczniom przypowieść o tym, że zawsze powinni się modlić i nie ustawać. W pewnym mieście żył sędzia, który Boga się nie bał i nie liczył się z ludźmi. W tym samym mieście żyła wdowa, która przychodziła do niego z prośbą obroń mnie przed moim przeciwnikiem. Przez pewien czas nie chciał, lecz potem rzekł do siebie chociaż Boga się nie boję ani z ludźmi się nie liczę, to jednak, ponieważ naprzykrza mi się ta wdowa, wezmę ją w obronę, żeby nie nachodziła mnie bez końca i nie zadręczała mnie. I Pan dodał Słuchajcie, co mówi ten niesprawiedliwy sędzia A Bóg czyż nie weźmie w obronę swoich wybranych, którzy dniem i nocą wołają do Niego i czy będzie zwlekał w ich sprawie? Powiadam wam, że prędko weźmie ich w obronę. Czy jednak Syn Człowieczy znajdzie wiarę na ziemi, gdy przyjdzie? Kochani, bardzo piękna przypowieść, bardzo piękna Ewangelia i w ogóle bardzo wam też polecam dzisiejsze pozostałe czytanie, zresztą do nich zaraz nawiążę, szczególnie pierwsze. Kochani, to jest w ogóle ciekawe, że mamy dzisiaj te Ewangelie, w sensie to są te tak zwane zbiegi okoliczności, które chyba nie są zbiegami okoliczności. Może słuchaliście w tym tygodniu mojego vloga, był w czwartek chyba bodajże, mój vlog pod tytułem ZAMADLANIE RZECZYWISTOŚCI, który jest dokładnie chyba takim wstępem do tego, co w tej dzisiejszej Ewangelii się dzieje. Zobaczcie, kochani, mamy dzisiaj dwie postawy w Ewangelii. Mamy jakby dwa rodzaje ludzi i ich podejścia do życia, które wydają się totalnie sprzeczne i totalnie na dwóch w ogóle takich biegunach rzeczywistości. Mamy z jednej strony tego sędziego, który, zobaczcie, jest takim człowiekiem bardzo zadufanym w sobie, którego Ewangelia charakteryzuje dwoma jakby cechami. To jest ktoś, kto nie boi się Boga, czyli nie podlega Panu Bogu, jakby kieruje swoim życiem, to życie układa, nie bacząc w ogóle na to, że Pan Bóg istnieje i że Pan Bóg może mieć jakieś swoje zasady, że Pan Bóg może coś proponować, nie jest Mu poddany, jednocześnie też nie liczy się z ludźmi. Czyli jakby sam decyduje o wszystkim. Nie obchodzą Go inni ludzie, nie obchodzi Go Jego działanie, w sensie jakie ono będzie miało skutek na innych ludzi itd. Kochani, takim dygresją oczywiście i trochę okrutnym żartem, kiedy słyszałem taką... no nie wiem jak to nazwać... no niech to będzie żart, że ten tekst z Ewangelii to jest bardzo dobry tekst na dwudziestąpięciolecie kapłaństwa, nie? Czyli jak ksiądz już taki, wiecie, po dwudziestu pięciu latach, czyli już taki obyty w kapłańskim życiu, jak robi sobie obchody dwudziestopięciolecia, to to jest dobry tekst na obrazek, nie? Boga się nie boi i ludzi ma za nic. Kochani, mam nadzieję, że oczywiście tak z Księżmi nie jest, chociaż czasem pewnie jest, jak patrzę na siebie, ale, kochani, zobaczcie, to jest taka postawa, która de facto oznacza jedno. Ten człowiek polega całkowicie na sobie i sam jest w ogóle centrum wydarzeń. Zobaczcie, w jego świecie nie ma nadrzędnych rzeczy, takich jak Pan Bóg i w jego działaniu nie ma myślenia o innych, bo on się z ludźmi nie liczy. Czyli to jest po prostu samostanowiący się człowiek, który robi, co chce, działa, jak chce, z nikim się nie liczy, tak ma być, jak on powie. I mamy, kochani, drugą osobę w tej dzisiejszej przypowieści, no z drugiego końca w ogóle rzeczywistości, tak? Mamy kogoś, kto potrzebuje pomocy i to zobaczcie, że Ewangelia to tak ustawia, że potrzebuje pomocy w sposób absolutnie radykalny. Kochani, wiecie to już, bo mówiłem o tym w wielu konferencjach, że kiedy Biblia chce pokazać człowieka takiego najbardziej wrażliwego na biedę, najbardziej takiego doświadczającego pewnej niemocy i będącego w sytuacji totalnej potrzeby, to zawsze pokazuje na sierotę albo na wdowę. Wdowy nie mają w tamtym czasie znikąd pomocy, nie? Wdowy nie dziedziczyły majątku, wdowy, jeżeli nie miały synów, to nie miał się nimi kto zająć. Jakby państwo de facto nie zajmowało się wdowami. Zobaczcie, ona, ta kobieta właśnie nazwana wdową, najprawdopodobniej nie miała żadnych dzieci, bo mówi, że nie ma jej kto wziąć w obronę, czyli nie ma żadnych bliskich, którzy mogliby się nią zająć. Czyli to jest taka osoba, która sama z siebie nic nie może, która sama z siebie nic nie potrafi, która nie ma żadnej pomocy, która bardzo potrzebuje kogoś, żeby w ogóle istnieć. Zobaczcie, to są, kochani, takie dwie zupełnie sprzeczne postawy, nie? Jedna, czyli ten człowiek, który nikogo nie potrzebuje, który sam wszystko ma, samo wszystkim decyduje, który z nikim się nie liczy i mamy wdowę, która wszystkich potrzebuje, w sensie potrzebuje kogokolwiek, żeby jej ktokolwiek pomógł i zobaczcie, jest tak zdesperowana, no że idzie do człowieka, o którym się spodziewa, że nie dostanie pomocy, nie? Czyli widocznie już poszukała we wszystkich miejscach, gdzie mogłaby pomoc uzyskać, poszukała we wszystkich ludziach, nie wiem... dobrych, którzy mogliby jej udzielić pomocy, nigdzie nie znalazła, była już na takiej granicy desperacji, że poszła do człowieka, o którym było wiadomo, że najprawdopodobniej w ogóle nie pomoże, nie? I teraz, kochani, oczywiście, że można tę Ewangelię czytać po prostu o pewnych dwóch postawach ludzkich, tak? Ale ja bym chciał, żebyśmy to zrobili inaczej. Kochani, jestem przekonany, że to są pewne dwie postawy w nas, mało tego, w troszeczkę przewrotny sposób, ale śmiałbym rzec, że my obydwóch tych postaw, kochani, potrzebujemy. Naprawdę. Chociaż ta pierwsza nam się wydaje bardzo negatywna, ta druga taka nieprzyjemna i taka niefajna, to one są de facto, kochani, takim bardzo zdrowym konstruktem duchowym człowieka. Oczywiście mówię jako pewna metafora. Bręboże, nikogo z was nie zachęcam do tego, żebyście Boga mieli za nic albo żebyście, nie wiem, z ludźmi się nie liczyli. Tylko zobaczcie, na czym brodia ta pierwsza postawa. Ta pierwsza postawa to jest taki składnik osobowości, który nie czeka na pomoc, który sam bierze życie w swoje ręce. Ja wiem, że oczywiście w przykładzie tego sędziego on jest negatywną postacią, ale on ma pewną pozytywną cechę. W sensie jest bardzo zaradczy, jest bardzo przedsiębiorczy, jest taki, że no właśnie, skoro on wie, że Boga się nie boi, a ludzi nie potrzebuje, to on sobie po prostu poradzi. To, że oczywiście jest pewnie ambitnym pyszołkiem i że go może spotkać sytuacja, że sobie nie poradzi, to jasne, ale on ma takie przekonanie, że sobie poradzi. Kochani, ja wam to już mówiłem, jakoś tak mam wrażenie, że to taki temat, który chyba płynął przez ostatnie różne moje... było takie kazanie kiedyś, pamiętacie? o tym, żeby chrześcijanie nie byli ciołkami. Właśnie był ten ostatni vlog, nie? gdzie mówiłem o tym takim zamadnaniu rzeczywistości, czyli o tym, że my nie bierzemy de facto życia w swoje ręce. Kochani, takie proste pytanie, nie? w tą dzisiejszą niedzielę. Jaki ty masz plan na najbliższy tydzień? W takim sensie, nie w kluczu no tak wiem, muszę pójść do roboty i tam jeszcze będę miał parę takich tam rzeczy, które trzeba zrobić i tak dalej. To jest, kochani, tak naprawdę podleganie rzeczywistości, czyli rzeczywistość mi przyniesie rzeczy, które mam ustalone i ja po prostu je wypełnię. Nie, tu chodzi o coś takiego, masz zdobyć świat w tym tygodniu. Masz zrobić, że twoje życie pójdzie absolutnie do przodu. Masz być po prostu przecinakiem, który sobie myśli nie... Boga się nie boję ludzi, mam za nic, robię. I uwaga, to oczywiście ma być tylko składnik twojego życia, żeby to było jasne. Ja wiem, że zaraz będą komentarze do czego on wzywa ludzi. Kochani, bardzo nam potrzeba takiego składnika, nie? To jest to, co mówi Pan Jezus, kiedy mówi, że gwałtem zdobywają niektórzy Królestwo Niebieskie. Nie pytają Pana Boga mogę, tylko się ładują. Jezus bardzo chwali tą cechę. To nie może oczywiście być, kochani, nasza jedyna cecha i cecha dominująca i cecha w ogóle, która wyznacza to, kim jesteśmy. Ale taka cecha w chrześcijaninie jest konieczna. Czyli taka cecha właśnie nie bycia ciołkiem, tylko bycia kimś, kto bierze życie w ręce, kto bierze się za bary po prostu z życiem i nie mówi ooo... nic się nie da, jestem do niczego, jestem beznadziejny, nie? Tylko po prostu jedzie. I to oczywiście, że będzie wyglądało w oczach niektórych ludzi z boku ten to jest pyszny, Boga się nie boi, ludzi ma za nic. Kochani, potrzebujemy takiej cechy. Potrzebujemy części w nas, części, która będzie taka do przodu, przebojowa. Ja wiem, że mamy, kochani, oczywiście różne charaktery, różne mamy... różnego rodzaju ukształtowanie tego, kim jesteśmy. Nie chodzi o to, żeby siebie łamać, tylko chodzi o branie życie w ręce. Mówię, najbliższy tydzień, kochani, najbliższy tydzień. Czy tylko się on wydarzy i będziesz po prostu jechać w wydarzenia, które są i próbować ewentualnie jak najwięcej tam, żeby one były sensowne. Czy masz po prostu konkrety w tym tygodniu to ja jadę tak, działam tak i robię tak. Kochani, bardzo tego potrzebuję. Nawet jeżeli to będzie taka skala, u ciebie tam może być taka skala, to nie musi być skala ogólnoświatowa, ale to jest skala twojego życia. I chodzi o to, czy potrafisz jechać tak w to. Druga część w nas, równie, kochani, potrzebna i ważna. Zobaczcie, to jest taka wdowa, która tak się modli, bo Pan Jezus ją pokazuje jako przykład modlitwy, która tak się dobija do Boga o pomoc, jakby wiedziała, że nic nie może. Że nie ma czegoś takiego, że ona weźmie w swoje ręce życie, bo ona wie, że ona nic nie może. Tam jest, kochani, takie ładne wyrażenie, to kiedyś słyszałem u księdza biskupa Grzegorza Rysia w kazaniu. On mówił, że tam, gdzie jest napisane, że ten sędzia mówi, że ona mu się naprzyksza, nie? i że ona mu tam po prostu sprawia trudność ta wdowa i dlatego on jej pomoże. To tam jest takie wyrażenie w ogóle po grecku, które sugeruje, że ona mu chce podbić oko, nie? Czyli ta wdowa prawdopodobnie po prostu stoi pod jego oknem i mówi kurde... jak ci zaraz po prostu wywalę z piąchy, to masz mi pomóc. Uwaga, tak się modlisz? Modlisz się tak, jakby po prostu wszystko zależało od Boga i po prostu dniami, nocami wołasz i krzyczysz, bo chcesz pomocy? Ja się tak rzadko modlę, kochani. Muszę wam się przyznać, że ja chyba jestem bardziej z tych, którzy biorą życie w swoje ręce i tutaj myślę, że mam mniej sobie do zarzucenia. Przepraszam, tak się przed wami trochę odsłaniam. Wiem, że oczywiście to ludzie wykorzystają potem zawsze przeciwko mnie, no ale trudno. Ja jestem bardziej chyba w tą stronę. Czyli potrafię wziąć życie w ręce, potrafię jechać, potrafię chwytać, a pewnie by mi się przydało znacznie więcej takiej postawy wdowy, nie negując tej postawy, ale dokładając do niej taką postawę właśnie takiego, wiecie... dniem i nocą krzyczenia o pomoc do Pana Boga, nie? Takiego, że po prostu aż ci podbiję oko, jak mi nie pomożesz. Kochani, wszelkie wynaturzenia wiary, wszelkie wynaturzenia takie religijne, nie? i tego widzimy mnóstwo dookoła, kochani, zawsze biorą się z jednego albo z drugiego, w sensie z przegięcia w jedną albo w drugą stronę. Czyli jak ktoś tylko i wyłącznie jedzie po ludzku, to się nazywa pelagianizm w ogóle w Kościele, jest taka herezja bardzo stara, czyli sam się mogę zbawić. Jednocześnie, kiedy ludzie jadą tylko i wyłącznie w Pana Boga i tylko w wiarę, to się nazywa na przykład kwiatyzm albo fideizm, nie? Czyli takie po prostu... takie przewartościowanie, że wszystko zrobimy modlitwą i nic nie trzeba robić. Kochani, prawdziwa, zdrowa wiara jest zawsze na dwóch skrzydłach. Jest zawsze na tych dwóch. To jest to, co wam mówiłem w tym ostatnim vlogu. Czyli jednocześnie robienie wszystkiego, co się da w takiej naszej ludzkiej mocy, a jednocześnie taka modlitwa do Pana Boga, że po prostu niebo drży, bo tam piąchę jadą. Zadacie sobie pytanie, w którą stronę macie bardziej? Nie po to, żeby się oskarżać. Ja wiem, że mam bardziej w tą stronę i pewnie bardziej się muszę uczyć tego, żeby to równoważyć. Może ktoś z was ma bardziej w tą stronę i tak naprawdę niewiele robi w życiu, niewiele się rusza, a nieustannie po prostu zamadla rzeczywistość, nie? Wtedy ty potrzebujesz, że tak powiem, uruchomić tę drugą stronę. Nie zapominać o tej, nie chodzi o to, że masz z niej rezygnować, bo oni zawsze mówią ooo... to mam się nie modlić, tak? Nie... Dwa skrzydła są potrzebne. Tak jak jest wiara i rozum, tak samo musi być tutaj. Modlitwa i czyn. Po prostu modlitwa i czyn, czyli jedziemy ora, ale dla bora. Przecież to jest, kochani, stara chrześcijańska prawda od Benedykta, nie? Od benedyktynów. Módl się i pracuj. A nie tylko się módl, albo tylko pracuj. Zdiagnozujcie siebie, kochani, czy jesteście bardziej po stronie tego sędziego, wiem, to się wydaje takie nieprzyjemne, jak to ja taki jestem burak i tak dalej, no może tak, czy jesteś bardziej po stronie tej po prostu wdowy, która nic nie ma i jesteś takim nieudacznikiem, który mówi sobie nic nie umiem, nic nie potrafię, będę się modlił. Dwa. Dwa na raz. Dwa skrzydła. Wtedy polecisz. Jak będziesz mieć jedno skrzydło, będziesz w kółko latać. Zobaczcie, kochani, jak się jedno skrzydło i się macha tylko tak, to się lata w kółko, nie? Taki wymyśliłem mądry przykład. Nie wiem, czy mądry, ale ok, niech będzie. Nie latajcie na jednym skrzydle. Latajcie na dwóch skrzydłach. Moi drodzy, moi kochani, bardzo wam serdecznie dziękuję za to spotkanie kolejne CNN-owe. Widzimy się oczywiście za tydzień w kolejnym naszym spotkaniu. Tak tylko jeszcze sekundowo przypomnę. Nowy niedzielnik, wszystkie cztery tomy już są, mamy komplecik. Bardzo ładnie te kolorki wyglądają na półce. Jakby ktoś chciał, to zapraszam. Ściskam was, pozdrawiam was, bardzo was błogosławię i miejcie się, proszę, najlepiej na świecie. Z Bogiem, papa!