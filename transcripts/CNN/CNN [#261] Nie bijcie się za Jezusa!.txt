 Dzień dobry, szczęść Boże, dobry wieczór. Moi drodzy, witam was bardzo serdecznie w naszym kolejnym niedzielnym spotkaniu z cyklu CNN, czyli Słowo na Niedzielę, czyli kazanko do okienka. Mamy dzisiaj, kochani, bardzo piękną niedzielę, ostatnią niedzielę okresu zwykłego, czyli uroczystość Chrystusa Króla. Przepiękne święto i przepiękna Ewangelia. Proszę posłuchajcie, jaki mamy dzisiaj fragment. Jest to fragment świętego Jana. Piłat powiedział do Jezusa czy ty jesteś królem żydowskim? Jezus odpowiedział czy to mówisz od siebie, czy też inni powiedzieli ci o mnie? Piłat odparł czy ja jestem Żydem? Naród twój i arcykapłani wydali mi ciebie. Co uczyniłeś? Odpowiedział Jezus Królestwo moje nie jest z tego świata. Gdyby Królestwo moje było z tego świata, słudzy moi biliby się, abym nie został wydany Żydom. Teraz zaś Królestwo moje nie jest stąd. Piłat zatem powiedział do Niego A więc jesteś królem? odpowiedział Jezus. Tak, jestem królem. Ja się na to narodziłem i na to przyszedłem na świat, aby dać świadectwo prawdzie. Każdy, kto jest z prawdy, słucha mojego głosu. Moi drodzy, niezwykle ważna Ewangelia i niezwykle też ważne dzisiejsze święto i niezwykle ważne, żebyśmy je dobrze rozumieli. Kochani, już od wielu lat co roku, zawsze w tą ostatnią niedzielę okresu zwykłego jakoś się przyglądamy Panu Jezusowi Królowi i staram się wam wyciągać różne aspekty tego Jego królowania, bo myślę, że mamy z tym czasem duży problem, bo to jest coś bardzo ważnego w takim naszym przeżywaniu wiary, dlatego że to wyznacza nasze pojmowanie naszego chrześcijaństwa w tym świecie, kochani. Już mówię, w czym rzecz. Zobaczcie, kochani, to jest taki jedyny fragment w ogóle w Ewangelii, nie wiem, czy zauważyliście. Jeden, jedyny fragment, gdzie Pan Jezus przyznaje, że jest królem. We wszystkich innych miejscach, gdzie pojawia się ten temat, Pan Jezus go jakby bardzo mocno unikał, w takim sensie wypierał się tego, nie chciał nigdy przyjmować tego stanowiska, jeżeli tak można powiedzieć. Są w ogóle takie momenty, gdzie Go ludzie chcieli obwawać królem i On uciekał z tych miejsc. Jakby Jezus naprawdę miał jakąś niezwykłą blokadę w sobie, żeby przyjąć tą nazwę. I uwaga, to jest jedyne miejsce, kochani, jedno, jedyne miejsce, gdzie Pan Jezus zupełnie otwarcie, w tej rozmowie z Piłatem, przyznaje, że jest królem, ale robi to jednocześnie bardzo stanowczo jakby wyznaczając granice tego królestwa, albo raczej pokazując pewną formę tego królestwa. Zobaczcie, Pan Jezus zaczyna od tego, że mówi, że królestwo moje nie jest z tego świata, nie jest stąd. Co to znaczy? Wszystkie nasze pojęcia, które nam się w głowie jakoś wiążą z tym, co to znaczy królowanie, czyli co to znaczy władza królewska, co to znaczy godność królewska, wszystkie, które mamy z tego świata, uwaga, kochani, one są wszystkie niejezusowe. I, kochani, trzeba sobie to bardzo wyraźnie powiedzieć, bo Pan Jezus to mówi bardzo wyraźnie. Mówi... ja nie jestem takim podobnym królem, jak ci wasi królowie tutaj, co prawda trochę innym, ale jednak jestem trochę podobny do waszego królestwa. Nie, mówi... królestwo moje nie jest stąd, nie jest z tego świata. Kochani, z czym nam się kojarzą jakby królestwa, które mamy na ziemi? Czyli w sensie pewnego rodzaju sprawowanie władzy. Zobaczcie, władza zawsze polega na tym, że no właśnie... sprawuje się władzę nad innymi ludźmi, że ma się do tego środki potrzebne, nie? Czyli ma się Instytut Zazwyczaj Państwa, ma się Instytut Militarny, czyli to, że można różnego rodzaju, nie wiem... ustawy i prawa tej władzy wręcz wymuszać albo ich po prostu pilnować, żeby były przestrzegane. Ma się sądy, czyli to, co właśnie robi Piłat. Piłat w tym wypadku jest pewnego rodzaju reprezentantem tego, na czym polega królestwo z tego świata. Bo Piłat ma władzę nad Jezusem, Piłat ma sądy, Piłat ma wojsko, Piłat ma możliwość skazania Jego na śmierć i tak dalej. Kochani, z tym nam się zasadniczo kojarzy władza. Ja nie mówię tylko w negatywnym sensie, bo oczywiście te sposoby władzy można też spróbować dobrze. Nie mówię, broń Boże, to jako tylko negatywny charakter władzy. Nie, może być królowanie, które jest dobrym królowaniem i kiedy się ma do dyspozycji, nie wiem... wojsko, sądy, prawo, pieniądze, budżet i tak dalej, można je wszystkie wykorzystywać w dobrym celu. Ale uwaga! Pan Jezus takim królem również nie jest. Pan Jezus nie mówi moje królestwo to nie jest to złe królestwo z tego świata, ale dobre królestwo z tego świata to jest właśnie moje. Nie! On mówi w ogóle królestwo i wasze pojęcia królestwa z tego świata nie są moim królestwem. Czyli, kochani, kiedy myślimy, że byłoby dobrze, oczywiście w dobry sposób, wykorzystać różnego rodzaju, nie wiem... sprawowanie władzy, instytucje wymuszania pewnych rzeczy, nawet dobrych, to uwaga... to nie jest Jezusowe. Kochani, nie umiem wam to jeszcze, że tak powiem, jeszcze bardziej podkreślić, żeby to było jeszcze bardziej podkreślone. Jezus tylko raz, jeden, jedyny raz w całym Piśmie Świętym, w całej Ewangelii przyznaje, że jest królem. I wtedy, kto robi, natychmiast się odcina od wszelkiego królowania tej ziemi. Jedno zdanie, kochani, zwróciło moją uwagę szczególnie jakby w tym roku, kiedy sobie to czytam. Zobaczcie, Jezus mówi tak Gdyby królestwo moje było z tego świata, nie jest, ale gdyby było, mówi, to słudzy moi biliby się, żebym nie został wydany Żydom. Czyli co mówi? Gdyby to było tak, że byłbym królem z tego świata, gdybym jakby rzeczywiście chciał, żeby na tym świecie też zapanowały pewne moje królewskie zasady, to nikt by nigdy jakby nie zawahał się przed tym, żeby, nie wiem, bić się w moje imię, żeby mnie bronić, żeby nie pozwolić, żeby mi zabiano krzywdę. Kochani, zobaczcie, dlaczego to mówię. Jest bardzo dużo takiego chrześcijańskiego poczucia, pojęcia, że mamy bić się o wiarę. I nie chodzi mi oczywiście czasem nawet tak dosłownie, że nam kogoś chcemy bić, ale w ogóle, że musimy tak, no właśnie, zawalczyć o Jezusa, zawalczyć... Kochani, podam taki przykład. Wiem, że pewnie on zaraz wzbudzi jakieś kontrowersje, ale mamy na przykład taką ustawę, którą wielu katolików lubi ją wykorzystywać, czyli tak zwaną ustawę o obrazie uczuć religijnych, tak? Szczerze mówiąc, nie do końca w ogóle potrafię zrozumieć tej ustawy, bo nie wiem w ogóle, na czym polegają te uczucia religijne, no ale mamy coś takiego, tak? Czyli jeżeli ktoś na przykład obrazi, nie wiem... matkę boską, obrazi Pana Jezusa, obrazi naszą wiarę, to można kogoś takiego podać do sądu. I kochani, to w ogóle jest jakoś takie racjonalne, tak? No jak ktoś kogoś obraża, no to powinny być instrumenty prawne, które nie pozwalają obrażać innych ludzi. To nie tylko ze względu na wiarę, tylko jakkolwiek, nie? Jeżeli, nie wiem, ktoś zupełnie bez kontekstu wiary obraża czyjąś matkę na przykład, no to powinno być też, tak powiem, w prawie zastrzeżone, że nie wolno tego robić, tak? I że to nie może być bezkarne. Ja się generalnie, że tak powiem, w tym świecie z tym zgadzam. Ale zobaczcie, Jezus mówi nie bijcie się o mnie. W sensie nie bijcie się, broniąc mnie. Zobaczcie, On to mówi bardzo wyraźnie, kochani, w tej Ewangelii. Mówi gdyby moje królestwo było z tego świata, to byłoby czymś rozsądnym, żeby ci, którzy są moimi sługami, bili się o moją godność, o moją... nie wiem... o szacunek do mnie itd. Ale On mówi Królestwo moje nie jest z tego świata, w związku z tym bicie się o mnie nie jest z mojego królestwa. Kochani, zobaczcie, ile mamy dzisiaj w Polsce takich katolików, którzy chcą się bić o Jezusa. I ja jestem przekonany, że mają bardzo często szlachetne intencje. Jestem przekonany, że mają dobre intencje. Że chcemy, nie wiem... bronić kościołów, bronić wiary, bronić czegoś. I kochani, no Jezus mówi coś innego w tej Ewangelii. Ja bym chciał was tylko i wyłącznie skonfrontować z tą Ewangelią. Z tym zdaniem, kiedy Pan Jezus mówi Gdyby moje królestwo było z tego świata, to by się o mnie bili. Ale mówi nie jest z tego świata. No to nie bijcie się o mnie. Hmm... mnie to zadaje, kochani, bardzo wiele pytań. Bardzo wiele pytań. Co to znaczy? Czy to znaczy, że mamy nie reagować na przykład na żadne próby obrażania naszej wiary? No nie wiem, ale Jezus to mówi coś bardzo jednoznacznego. Dalej, kochani, to, co znacznie ważniejsze. Zobaczcie, kiedy Pan Jezus mówi właśnie jakie nie jest Jego królestwo i czego nie robić w Jego imię, to potem mówi Tak, ja jestem królem i od razu podaje definicję, tak jakby chciał wytłumaczyć, na czym polega Jego królowanie, na czym polega to, kim On ma być, a też jestem przekonany, kim mają być Jego poddani, nie? Zobaczcie, mówi tak Tak, ja jestem królem i ja się na to narodziłem, żeby dać świadectwo prawdzie. Zobaczcie, kiedy mówi o swoim królowaniu, to nie mówi o władzy, nie mówi o nie wiem... o próbie, żeby w tym świecie zaprowadzić takie albo inne porządki, nie mówi o szacunku do siebie, nie mówi nawet o miłości do siebie, tylko mówi, że On jest królem w ten sposób, że daje świadectwo prawdzie. Kochani, co to znaczy dawać świadectwo prawdzie? To było też dzisiaj w jednym z czytań przed Ewangelią, gdzie jest mowa o nim, że On był świadkiem prawdomównym, że On jest jakby... to, co powiedział, to się w Nim wypełniło. Kochani, na czym polega świadek prawdy? Bo czym innym jest nauczyciel prawdy, a czym innym jest świadek prawdy? Kochani, Pan Jezus nauczycielem prawdy był wtedy, kiedy mówił różne swoje kazania, kiedy mówił nauki i tak dalej. Można powiedzieć, że Pan Jezus głosił prawdę na przykład w kazaniu na górze, ale wtedy był, że tak powiem, tylko, nie chcę oczywiście, żeby to zabrzmiało jakoś negatywnie, ale był jakby tylko nauczycielem prawdy. A kiedy nauczyciel staje się świadkiem prawdy? Świadkiem prawdy staje się wtedy, kiedy to, co mówi, dzieje się w jego życiu. Czyli kiedy na przykład mówi, że należy miłować nieprzyjaciół, to to jest prawda i należy jej nauczać. Ale to jest tylko nauczanie prawdy. A człowiek staje się świadkiem prawdy, czyli świadczy swoim życiem o tej prawdzie, kiedy ją wypełnia. Kochani, to jest takie bardzo ważne zdanie, że Pan Jezus jest nauczycielem prawdy, a świadkiem prawdy stał się na krzyżu. I oczywiście nie tylko na krzyżu, bo Pan Jezus w każdym momencie swojego życia potwierdzał to, co nauczał, ale najpełniej świadkiem prawdy okazał się na krzyżu. Czyli tam, gdzie oddał swoje życie z miłości, tam, gdzie kochał nieprzyjaciół, tam, gdzie przyjął trudne rzeczy, a tego nauczał przez całe życie swoje, że należy przyjmować, no weźcie chociażby błogosławieństwa, nie? gdzie uczył, że te wszystkie sprawy, jak ubóstwo, cierpienie, nie wiem... płacz i tak dalej są błogosławione. Przyjął to jako błogosławieństwo. Stał się świadkiem prawdy, kiedy umarł na krzyżu. Kochani, co to znaczy? Jesteśmy z Królestwa Jezusa, jesteśmy uczniami Jezusa, jesteśmy, jak powiedział, sługami Jezusa, o których On tu mówi, nie wtedy, kiedy się bijemy o Jezusa. Nie wtedy, kiedy walczymy zaciekle o prawdę, którą Jezus przyniósł. Nie, wtedy jesteśmy co najwyżej nauczycielami prawdy i to jest w ogóle ok, to jest w ogóle ważna funkcja też, kochani. Ale jesteśmy prawdziwie dziećmi Króla, w sensie Jego poddanymi. Jesteśmy królewskimi synami i córkami, kiedy jesteśmy świadkami prawdy. Czyli wtedy, kiedy to, co jest napisane w Ewangelii, to to widać w naszym życiu. Kochani, to święto dzisiejsze dla mnie jest tak naprawdę tylko o tym. Nie jest o żadnym zaprowadzaniu Królestwa Bożego na tym świecie, w polityce, w społeczeństwie, w naszych zwyczajach, w wartościach i tak dalej. Czy bym nie chciał, żeby tak było? Pewnie, że bym chciał. Czy nie chcę, żeby jak najwięcej ludzi, a najlepiej wszyscy, żyli zgodnie z tym, co mówi Pan Jezus? No jasne. On sam tam po tym mówi, że każdy, kto jest z prawdy, słucha mojego głosu, czyli kto żyje naprawdę, to wtedy jest po prostu tym, kim ja jestem. Słucha mojego głosu, czyli wypełniają się w nim te rzeczy. Bardzo bym chciał, żeby cały świat żył w prawdzie Jezusowej. Ale kochani, dzisiaj, kiedy zadaję sobie pytanie, mamy dzisiaj Święto Króla, kiedy mi pokazują Króla i zadaję sobie pytanie, jak mam być sługą tego Króla? Jak mam być Jego uczniem? Jak mam być szczęścią tego Królestwa? To nie przez bicie się o Jezusa. Nie przez zaprowadzanie praw, które będą zgodne z Jezusowymi prawami. Nie mówię, że w ogóle na to nie ma miejsca, ale nie na tym polega to, co dzisiaj jest w tym święcie. Dzisiaj mam być świadkiem prawdy. Czyli jest proste pytanie. Czy to, co gadam od kilkunastu lat w internetach chociażby, nie? do was w CNNach, to czy chociaż w dziesięciu procentach ja tym żyję? Kochani, myślę, że nie zdajecie sobie czasem sprawy, jak trudno jest być kaznodzieją, kiedy się wie, że to, co się mówi, to odstaje od życia. W sensie od mojego życia. Kochani, bardzo wiele z tych rzeczy, które wam tu mówię, o których jestem przekonany, że są prawdą, bo od Jezusa je biorę, ja sam nie umiem nimi żyć. Znaczy... jeszcze nie umiem. Mam nadzieję, że się nauczę. I wiem, że chociaż często jestem jakimś nauczycielem prawdy, bo próbuję przekazywać to, co mówi Pan Jezus, to rzadko, niestety, jestem świadkiem prawdy. A On, kiedy dzisiaj mówi o Królestwie, mówi właśnie o tym. Mówi nie brońcie mnie. Nie bijcie się o mnie. Nie bijcie się o mnie. Ale bądźcie świadkami prawdy. Czyli żyjcie tak, jak nauczałem. Tak, jak mówię. Żyjcie tą miłością, o której wam opowiadam i którą wam mówi Pan Jezus pokazałem. Bo pokazałem, jak nią żyć. To jest, kochani, święto dzisiejsze, święto Króla Chrystusa, Króla Wszechświata. Świadka prawdy, czyli Tego, który żył tym, co głosił. Nie bijcie się za Jezusa. Moi drodzy, moi mili, moi kochani, bardzo wam dziękuję za kolejne spotkanie nasze CNN-owe. Kochani, bardzo was zapraszam. Nie mam, niestety, jeszcze egzemplarza takiego fizycznego, ale mam nadzieję, że niedługo wam będę mógł pokazać. Wyszedł właśnie kolejny tom mojego niedzielnika, czyli kazań na następny rok, który się właśnie zaczyna od tej niedzieli, czyli od pierwszej niedzieli Adwentu, niedzielnik rok C. Jest dostępny na stronie wydawnictwa WDRODZE, możecie sobie w linku pod filmem zajrzeć i jeżeli ktoś was potrzebuje kazań, mam nadzieję, dobrych na ten najbliższy rok, to sobie tam zaglądnijcie. Ściskam was, pozdrawiam, błogosławię i do usłyszenia za tydzień, w pierwszą niedzielę Adwentu. Z Bogiem, miejcie się dobrze, papa...