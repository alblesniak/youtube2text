 Dzień dobry, szczęść Boże, dobry wieczór. Moi kochani, witam was bardzo serdecznie w dzisiejszym CNN-ie bardzo wyjątkowym, bo CNN-ie bożonarodzeniowym. Mamy dzisiaj 25 grudnia, czyli, kochani, narodzenie Pana Jezusa. Kochani, mamy dzisiaj w Kościele, w liturgii kilka formularzy jakby z czytaniami, dlatego, że jest msza tak zwana Wigilii, msza w nocy, msza o poranku, msza w dzień. Ja wam, kochani, dzisiaj przeczytam Ewangelię z mszy w nocy, dlatego, że o niej chciałbym wam dwa słowa opowiedzieć. To jest fragment św. Łukasza, bardzo znany. Proszę, posłuchajcie tego fragmentu. W owym czasie wyszło rozporządzenie cesara Augusta, żeby przeprowadzić Spis Ludności w całym świecie. Pierwszy ten Spis odbył się wówczas, gdy wielkorządcą Syrii był Kwiryniusz. Podążali więc wszyscy, aby się dać zapisać, każdy do swojego miasta. Udał się także Józef z Galilei, z miasta Nazareth do Judei, do miasta Dawidowego, zwanego Betlejem, ponieważ pochodził z domu i rodu Dawida, żeby się dać zapisać z poślubioną sobie Maryją, która była brzemienna. Kiedy tam przebywali, nadszedł dla Maryi czas rozwiązania. Powiła swego pierworodnego syna, owinała go w pieluszki i położyła w żłobie, gdyż nie było dla nich miejsca w gospodzie. W tej samej okolicy przebywali w polu pasterze i trzymali strasz nocną nad swoją trzodą. Wtem stanął przy nich anioł pański i chwała pańska zewsząd ich oświeciła, tak że bardzo się przestraszyli. I rzekł do nich anioł Nie bójcie się, oto zwiastuję wam radość wielką, która będzie udziałem całego narodu. Dziś bowiem w mieście Dawida narodził się wam Zbawiciel, którym jest Mesjasz Pan. A to będzie znakiem dla was. Znajdziecie niemowlę, owinięte w pieluszki i leżące w żłobie. I nagle przyłączyło się do anioła mnóstwo zastępów niebieskich, które wielbiły Boga słowami Chwała Bogu na wysokościach, a na ziemi pokój ludziom, w których sobie upodobał. Moi drodzy, pewnie się domyślacie, albo może to wiecie, że zawsze święta są dla każdego kaznodzieja i dosyć trudnym czasem, bo no właśnie... co roku powtarzają się te same teksty, co roku czytamy te same tajemnice, te same wydarzenia i trzeba by powiedzieć coś ciekawego i nowego. Ewentualnie oczywiście zawsze można mówić to samo. Moi drodzy, chciałem waszą uwagę zwrócić na jeden szczegół, o którym wam chyba do tej pory nie mówiłem, aczkolwiek, że tak powiem, kierunek mojej myśli pewnie będzie wam znany. Ale to jest coś, co mnie bardzo porusza w tej Ewangelii, bo to jest coś, co tak bardzo się dzieje w moim życiu i ja tego bardzo potrzebuję, żeby zobaczyć takie działanie Pana Boga. Mianowicie, zobaczcie, kochani, zaczyna się ten dzisiejszy opis Narodzenia Pana Jezusa od takiej perspektywy bardzo szerokiej, takiej wręcz ogólnoświatowej, aczkolwiek tam, gdzie jest mowa o świecie, to chodzi oczywiście o Cesarstwo Rzymskie. Na tym polega spis ludności całego świata. Mamy do czynienia z pewnym politycznym aktem, tak? Rzemianie, którzy panowali nad rzeczywiście większością ówcześnie znanego świata, w sensie przynajmniej w tej naszym kręgu cywilizacyjnym, co jakiś czas dokonywali spisu ludności, po to, żeby sobie policzyć, ile w tych wszystkich podbitych krajach, ile w tych krainach mają ludzi. Kochani, to jest też taka praktyka, która oczywiście dzieje się na świecie do dzisiaj, w każdym normalnym państwie, w sensie nie chodzi oczywiście o żadną okupację. My mieliśmy chyba teraz na jesień, nie? spis ludności w Polsce, czyli policzenie danych demograficznych i tak dalej, i różnych tam potrzebnych niby ludziom władzy, danych o tym, ilu nas jest, jakie mamy poglądy i tak dalej, i tak dalej. Moi drodzy, nie wiem, czy zdajecie sobie sprawę z tego, że w Biblii coś takiego jak liczenie ludzi to jest ogromny grzech. Moi drodzy, ja wiem, że kiedy czytamy o tym w tym fragmencie, to nie czujemy tutaj nic złego, tak? Oczywiście, jeżeli w daniu pomyślimy, że to był okupant, który liczył podbite narody, to już trochę bardziej czujemy jakąś taką grozę, ale generalnie wątpię, żeby większość z was, kiedy to czytała, to miała takie poczucie -"Aha... czyli działo się tam wtedy coś bardzo złego." Kochani, wtedy się działo coś bardzo złego właśnie z dwóch powodów. Pierwszy taki czysto ludzki, czysto militarny, tak? To było bardzo poniżające dla ludzi podbitych narodów, że jakby liczono ich trochę jak takie bydło, nie? jakby żeby wiedzieć, ile tam udało się podbić danemu władcy narodów. Ale... kochani, cała Biblia od Starego Testamentu ma w sumie takie przekonanie, że liczenie ludzi jest czymś, z czym Pan Bóg się bardzo nie zgadza. Kochani, jak poczytacie sobie Stare Testament, to zobaczycie, że ilekroć ktoś wpadł na taki pomysł, żeby policzyć lud, to natychmiast się odżywał gniew Boży. Jest bardzo słynna scena liczenia ludu, kiedy Dawid, król, wpadł na taki pomysł. Miał wokół siebie doradców, którzy mu bardzo to odradzali w ogóle, mówili, że to jest bardzo zły pomysł. On to zrobił, to się spotkało potem ze strasznymi konsekwencjami, w sensie na lud po tym liczeniu, jakaś zaraza w ogóle przyszła i tam wybiła bardzo wielu ludzi. Kochani, dlaczego liczenie ludzi w takim ujęciu biblijnym jest czymś złym? Kochani, to nie chodzi oczywiście o żadne czynności administracyjne, tylko naród wybrany był własnością Pana Boga. Był jego umiłowanym ludem, tak? Byli dziećmi Pana Boga i kiedy ktoś próbował ich policzyć, to jest tak, jakby sobie uzurpował władza nad nimi. Kochani, nie oszukujmy się, ten gest jest pewnego rodzaju władzą nad ludźmi, tak? Jakby liczę, ile mam ludzi pod swoją władzą. Kochani, to, co się wydarzyło u nas, jak się to zresztą oczywiście wydarza co ileś tam lat, ten spis powszechny tak zwany, który był na jesień, no tak naprawdę jest wyrazem władzy nad ludźmi, którzy mieszkają w tym kraju, tak? Musimy ich policzyć, wiedzieć, kto ma płacić podatki, kto jest co tam komu winien, jakie ma ewentualnie jeszcze różne dane, które będą oczywiście wykorzystane, kochani, do tego, żeby... no właśnie... wywierać jakiś nacisk władzy nad innymi. To oczywiście może mieć dobre strony, może mieć złe strony w takim ujęciu politycznym. Ja, błagam Boża, nie chcę wkładać tego myślenia starotestamentowego do współczesnego liczenia ludzi, ale o co mi chodzi? Kochani, chodzi mi o to, że to, co się wtedy wydarzyło, kiedy Pan Jezus miał się narodzić, to w oczach Biblii, w oczach też takiego myślenia Bożego było czymś bardzo niedobrym, było czymś bardzo niesprzyjającym, było czymś, co jakby było uzurpowaniem sobie władzy nad ludźmi, której Pan Bóg nie chciał. Mało tego... zobaczcie, że w takim wymiarze bardzo praktycznym dla Józefa i Maryi to też było uciążliwe, nie? Jak się okazało, Józef, żeby się dać zapisać, no to musiał pójść do Betlejem. Mieszkali w Nazarecie, musiał pójść do Betlejem, to jest jakieś 150 km, kochani. To w ogóle jest kawałek drogi, nie? Przy braku, że tak powiem, środków transportu może mieli jakiegoś tam osiołka. No to 150 km to jest jednak wyprawa. Mało tego... no Maryja jest w stanie prawie że finalnie brzemiennym, tak? W każdej chwili może urodzić. Jak się okazało, ten spis był zły na takim poziomie pewnej sytuacji geopolitycznej, ale był też bardzo uciążliwy w sytuacji rodzinnej św. Józefa i Maryi. Tylko, kochani, co ważne, w ten sposób wypełniło się proroctwo o Panu Jezusie. Jest to zapisane, kochani, u Michaasza. W Księdze Proroka Michaasza jest napisane, że Mesjasz narodzi się w Betlejem. Kochani, co to znaczy? Zobaczcie, gdyby nie ten spis powszechny ludności, gdyby nie to zło, które się wydarzyło, zarówno na tym poziomie takim ogólnoświatowym, jak i bardzo konkretnym, rodzinnym u Maryi, to nie wypełniłoby się to proroctwo. Jezus by się wtedy urodził, kochani, w Nazarecie. Jezus nie urodziłby się w Betlejem, tylko Maryja urodziłaby Go tam, gdzie mieszkała. Ale w związku z tym, że Józef musiał pójść, zmusiła Go sytuacja, żeby tam pójść, to w ten sposób zostało wypełnione proroctwo. Kochani, dlaczego o tym może trochę za długo mówię? Kochani, zobaczcie, że Pan Bóg, żeby przeprowadzać swój plan w tym świecie, plan uwaga, który miał polegać na tym, że On zbawi świat, plan, który polegał na tym, że narodzi się Zbawiciel, wypełnią się wszystkie zapowiedziane o Nim słowa, a przez to, dzięki temu wypełnieniu, świat zostanie zbawiony, to Bóg wykorzystuje do tego niesprzyjające okoliczności. Kochani, pewnie się już domyślacie, o co mi dzisiaj chodzi. Moi drodzy, to święto dzisiejsze, Bożego Narodzenia, oprócz tysiąca różnych innych aspektów, nie o których wam już mówiłem w poprzednich latach w CNN-ach, ma też ten aspekt. Ten, że Bóg przeprowadza swoje plany, Bóg robi wielkie rzeczy dla człowieka jakby w niesprzyjających okolicznościach. I one mogą być bardzo ogólne, przepraszam... mogą być takie na zewnątrz, jakby bardzo takie, nie wiem... ogólnokrajowe, ogólnoświatowe albo mogą być takie bardzo nam bliskie, bliskie w skóry, w których mówimy sobie to jest ogromna niedogodność. Kochani, zobaczcie. Jakbyście sobie pomyśleli o dzisiejszym świecie, pewnie jest dużo takich spraw na poziomie ogólnokrajowym, światowym, które są wam bardzo nie na rękę i jest też pewnie dużo takich zupełnie osobistych, które są wam bardzo nie na rękę, nie? Zobaczcie, mamy tego cholernego koronawirusa, mamy całą tą sytuację światową, która po prostu momentami jest już nie do zniesienia, mamy nasz kraj, gdzie jest tyle trudnych sytuacji politycznych, społecznych i tak dalej i mówimy sobie Boże, jak żyć w tym wszystkim? To jest wszystko takie trudne. Czemu nie może być normalniej? Bardzo możliwe, że macie też w swoim własnym, osobistym życiu, tak jak Maria z Józefem musieli, to te 150 km pójść z nią w stanie brzemiennym, może wy tak macie, że Boże, to jest po prostu ostatni czas, żebym się musiał z czymś męczyć, a tu muszę 150 km czegoś tam robić, nie? Kochani, uwaga. A skąd wiecie, że Bóg właśnie w ten sposób nie przeprowadza swojego planu? A skąd wiemy, że Bóg w tej pandemii nie przeprowadza swojego planu, bo coś próbuje zrobić w świecie? I ta niesprzyjająca sytuacja geopolityczna, która jest wszędzie na świecie, uwaga, bardzo możliwe, że spowodowana przez złych ludzi, źle prowadzona, tak jak okupacja i spis ludności w tamtym czasie, że to nie jest, kochani, realizacja jakiegoś Bożego planu. Że Pan Bóg tego jakby nie wykorzystuje, nie mówię, że On to wymyślił, tak jak Pan Bóg nie wymyślił okupacji, ale Pan Bóg wykorzystał to, żeby przeprowadzić swój genialny plan zbawienia świata. Kochani, my to zobaczymy dopiero, że tak powiem, za jakiś czas. Tu mi się kojarzy, jest taka scena, bardzo ją kocham, kiedy Mojżesz, idąc przez pustynię, tak? z Egiptu do Ziemi obiecanej, w pewnym momencie bardzo prosi Pana Boga, że chciałby Go zobaczyć, chciałby Mu tak spojrzeć, chciałby zobaczyć Jego twarz. Jest taka słynna scena wtedy opisana, gdzie Pan Bóg mówi, że nie mogę ci pokazać twarzy, ale możesz zobaczyć moje plecy. Kochani, tam dosłownie jest napisane w tekście hebrajskim, że Pan Bóg mówi Zobaczysz mnie, kiedy cię minę. Czyli jakby Bóg mija Mojżesza i kiedy go już mija, no to widzi, że tak powiem, Mojżesz plecy Pana Boga. Oczywiście to jest metafora pewnego rodzaju, trudno mówić, że Pan Bóg ma przód i tył, tak? Ale chodzi o to, że kiedy Go dopiero minął, czyli kiedy poszedł dalej, to zobaczył Go od tyłu, jak już to poszło dalej. Kochani, to jest bardzo piękna metafora właśnie tego, co nam się dzieje. Moi drodzy, zobaczymy to dopiero, kiedy Pan Bóg nas minie. Zobaczymy, kiedy Pan Bóg pójdzie z historią dalej, kiedy Pan Bóg z tym swoim planem jakby przesunie się do przodu i my zobaczymy, jakby co się wydarzyło. Kochani, myślę, że to jest w ogóle bardzo piękny szczegół w tej Ewangelii. Bóg wykorzystuje trudności, a czasem wręcz zło ogólnoświatowe i zło takie konkretne, które dotyka ciebie, a czasem właśnie to ogólnoświatowe bardzo konkretnie wpływa na twoje konkretne zło, do swoich planów. Człowiek wierzący oczywiście nie ma wtedy mówić Aha... czyli nic złego się nie dzieje. Nie o to chodzi. Tylko człowiek wierzący wtedy mówi OK... to mi się nie podoba, to idzie w bardzo poprzek temu, czego ja pragnę, czego ja chcę i w ogóle dokąd chciałbym, żeby szło i prowadziło moje życie, ale może Pan Bóg ma w tym jakiś plan, no to dobra, no to jedziemy z Panem Bogiem, ufamy Mu, że On wie, co robi. Może, kochani, to wszystko, co się dzieje, to jest naprawdę jeden wielki plan Boży. I kochani, kiedy mówię może, to mam w sobie pewność, ale tak mówię tylko może, ale mam pewność, że to jest jeden wielki plan Pana Boga i na tym poziomie ogólnoświatowym i na tym poziomie bardzo naszym szczegółowym. Kochani, niech wam to dzisiejsze Boże Narodzenie i ten właśnie szczegół z opisu narodzin Pana Jezusa niech wam da taką nadzieję na wasze życie, na naszą sytuację, na to wszystko, co się dzieje. Bóg prowadzi ten świat i ma naprawdę dobry plan na to, co to się ma z tym wszystkim powydarzać. Moi drodzy, moi mili, moi kochani, bardzo wam dziękuję, bardzo wam dziękuję za to dzisiejsze nasze spotkanie CNN-owe. Kochani, widzimy się oczywiście w CNN-ie jutro, bo jutro jest niedziela, więc będzie kolejny CNN, takie dwa pod rząd. A dzisiaj, kochani, w ogóle o godzinie 17.00 zapraszam was na premierę tego naszego nagrania z trasy Już się nie wstydzę. Całość nagrania będzie dla was dostępna na YouTubie Langusty. Jeżeli macie ochotę, to koniecznie zajrzyjcie. Kochani, przepięknych wam życzę świąt. Miejcie się, proszę, najlepiej na świecie. Ściskam was, pozdrawiam, błogosławię z Bogiem, papaaa...