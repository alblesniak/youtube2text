 Dobry wieczór, szczęść Boże! Wytłumaczę najpierw, o co chodzi i w ogóle, skąd to się wzięło, co właśnie teraz oglądacie. Otóż, moi drodzy, od kilku ładnych tygodni, gdzieś chyba od początku sierpnia, chodzi za mną taka myśl, nieustępliwa myśl, żeby oprócz tych wszystkich serii, które się dzieją na Languście na YouTubie, w niedzielę robić też taką serię, którą roboczo sobie nazwałem a pewnie tak zostanie CNN. CNN to znaczy Słowo na Niedzielę, ale żeby nie było tak strasznie lamersko i nudno po katolicku, Słowo na Niedzielę, dlatego będzie CNN. Mówiąc krótko, komentarze do niedzielnych czytań, czyli taka homilia, takie kazanie na niedzielę. Wzięło się to stąd, że nie ma się co oszukiwać, dysponuje tutaj w tym okienku jedną z największych ambon świata, a prawdopodobnie największą amboną świata, w takim sensie, że ten YouTube to jest ambona, którą można dotrzeć do każdego człowieka. A że też nie mam jakiejś okazji i nie będę miał przez najbliższy rok prawdopodobnie, gdzie głosić kazań w niedzielę, no to zamierzam pomęczyć ludzkość tutaj w tym okienku. Myślałem o tym od miesiąca, przez ostatnie kilka tygodni w każdy piątek, sobota nawet się zabierałem, żeby zacząć nagrywać, ale jakoś się nie mogłem zabrać. A to nie mogłem czołówki wymyślić, a to nie mogłem wymyślić tego, w jakiej to zrobić formacie itd. Aż do dzisiejszego dnia, kiedy znowu po piątku i sobocie, które teraz były, nie nagrałem pierwszego odcinka, ale wysłuchałem dzisiaj kazania jednego z moich braci, ojca Tomasza Nowaka, kazania, które absolutnie powaliły mnie na kolana i stwierdziłem, że trzeba to kazanie powiedzieć komuś, że nie tylko ludzie, którzy byli na mszym, powinni je usłyszeć, tylko trzeba je powiedzieć światu. I dlatego zaczynam tę serię dzisiaj. Nie ma czołówki, nie ma jeszcze nic więcej, jest tylko pusta ściana i bardzo dobrze. Może będzie w przyszłych odcinkach trochę lepiej, ale to jest niestotne, dlatego że zapraszam was na coniedzielne spotkania ze Słowem Bożym, czyli mnóstwo tylko kazanie w okienku. Może to jest też pomysł na tytuł. W każdym razie słowo na niedzielę. Kochani, dzisiaj, jeżeli byliście w kościele, co w ogóle cudownie, jeżeli nie, to posłuchajcie, była Ewangelia o łazarzu i o bogaczu. Ta przypowieść Pana Jezusa o tym biednym i bogatym. Przypuszczam, że tę przypowieść dosyć dobrze kojarzycie, ale pozwólcie, że ja ją przypomnę. Chciałbym, żebyśmy się posłużyli też tekstem, więc jeżeli ktoś z was może nie do końca kojarzy, to niech posłucha, ja przeczytam. To jest Ewangelia św. Łukasza. ...i dzień w dzień świetnie się bawił. U bramy jego pałacu leżał żebrak, okryty wrzodami, imieniem Łazarz. Pragnął on nasycić się odpadkami ze stołu bogacza. Nad to i psy przychodziły i lizały jego wrzody. Umarł żebrak i aniołowie zanieśli go na łono Abrahama. Umarł także bogacz i został pogrzebany. Gdy w otchłani pogrążony w mękach podniósł oczy, ujrzał z daleka Abrahama i Łazarza na jego łonie i zawołał. Ojcze Abrahamie, ulituj się nade mną i poślij Łazarza. Niech koniec swojego palca umoczy w wodzie i ochłodzi mój język, bo strasznie cierpię w tym płomieniu. Lecz Abraham odrzekł. Wspomnij synu, że za życie otrzymałeś swoje dobra, a Łazarz przeciwnie, niedole. Teraz on tu doznaje pociechy, a ty męki cierpisz. A oprócz tego między nami, a wami zionie ogromna przepaść, tak że nikt choćby chciał, stąd do was przejść nie może, ani stamtąd do nas się przedostać. Tamten rzekł. Proszę cię więc, ojcze, poślij go do domu mojego ojca. Mam bowiem pięciu braci. Niech ich przestrzeże, żeby i oni nie przyszli na to miejsce męki. Lecz Abraham odparł. Mają mojżesza i proroków, niechże ich słuchają. Ale tamten odrzekł. Nie, ojcze Abrahamie, lecz gdyby ktoś z umarłych poszedł do nich, to się nawrócą. Odpowiedział mu, jeśli mojżesza i proroków nie słuchają, to choćby kto z umarłych powstał, nie uwierzą. Moi drodzy, przypowieść dobrze znana. Chciałbym, żebyśmy w niej zobaczyli kilka rzeczy, kilka, o których nie będę mówił i jedna, o której powiem. Każda przypowieść Pana Jezusa, bardzo ważna jest w niej, żeby zobaczyć, do kogo ją mówi, czyli jaki jest adreset, żeby zobaczyć różne rzeczy, które Pan Jezus rozmontowuje w tej Ewangelii, a dla mnie osobiście zazwyczaj też bardzo ważna jest, i na to mi dzisiaj bardzo zwrócił uwagę ojciec Tomasz w swoim kazaniu, znaleźć jeden szczegół, może nie najważniejszy, może nie główną myśl tej przypowieści, ale coś, co prowadzi do bardzo ciekawej ścieżki wiodącej z tej Ewangelii. Już mówię, w czym rzecz. Po pierwsze, zauważcie, że Ewangelia jest do faryzeuszów, czyli to nie jest Ewangelia do każdego człowieka. Ta przypowieść nie jest przypowieścią, która dotyczy wszystkich ludzi na świecie. W pewnym sensie jest skierowana do dosyć wąskiej grupy ludzi. Jeżeli nie jesteś faryzeuszem, jeżeli nie czujesz się faryzeuszem, to możliwe, że ta przypowieść nie jest do ciebie. To jest dosyć ważne, żeby jej nie odczytywać na tysiąc różnych sposobów, w tysiąc różnych kontekstach, tylko poszukać odpowiedzi dla faryzeuszów, że to jest dla nich wypowiedź. Dlaczego to jest dla nich? Dlatego, że faryzeusze żyli w takim przekonaniu, w takim porządku świata, że jeżeli komuś się powodzi, jeżeli ktoś jest bogaty, jeżeli ktoś ma dużo dóbr, jeżeli odnosi sukcesy w życiu, to według myślenia faryzejskiego, myślenia wielu Żydów Starego Testamentu, to oznacza, że Bóg mu błogosławi, oznacza, że Bóg z nim jest. Jeżeli jesteś biedakiem, jeżeli jesteś ubogim, masz parszywe życie, to prawdopodobnie jesteś grzesznikiem i dlatego Bóg cię nie błogosławi. Pierwszą rzecz, którą Pan Jezus robi w tej Ewangelii, to właśnie w takie przekonanie. Otóż to uderza w takie nasze myślenie, i w ten sposób wszyscy możemy jakoś tam być faryzeuszami, że mamy takie przekonanie, że jeżeli nam się dzieje dobrze, jeżeli jesteśmy bogaci, mamy sukcesy, mamy fajne i szczęśliwe życie, to znaczy, że Pan Bóg z nami jest i nam błogosławi. Ta Ewangelia mówi niekoniecznie. Mówi zobaczcie, że do rozkoszy Abrahama na jego łono idzie biedak, idzie ten, któremu w życiu absolutnie wszystko nie wyszło. Czyli mówi nie odczytuj rzeczywistości w ten sposób, że jeżeli jest dobrze w twoim życiu, to znaczy, że Pan Bóg ci błogosławi, a jeżeli jest źle, to znaczy, że cię opuścił, bo tak nie musi być. Ale, żeby nie było tak łatwo, moi drodzy, to nie jest tak, że w związku z tym od razu druga wersja jest prawdziwa, że jeżeli tutaj ci jest słabo i niedobrze, jeżeli jesteś beznadziejny, grzeszny, biedny, nie wiem, masz niepoukładane życie, to już na pewno się Panu Bogu podobasz. Nie, nie, nie... Łazarz nie poszedł do nieba dlatego, że był biedny i że był chory. Nie. To nie jest taka prosta przekładnia, że skoro ci to nie wychodzi, to Pan Bóg ci to wszystko wynagrodzi po śmierci. To jest taka główna myśl tej przypowieści, gdzie Pan Jezus uderza w takie nasze myślenie, czyli uderza w takie stereotypy i standardy, które sprawiają, że źle odczytujemy bycie Pana Boga z nami. Czego więc można w tej Ewangelii poszukać? Jak na to spojrzeć inaczej? Skoro Pan Jezus coś rozmontował, to może coś pokazał. Jedną z rzeczy, broń Boże, nie twierdzę, że jedyną i najważniejszą, ale rzecz niezwykle intrygującą są oczywiście psy. I nie zamierzam tutaj mówić standardowej dominikańskiej gadki, bo to wiadomo, Dominikanie, nie wiem czy wiecie, ta nazwa oznacza psy pańskie, więc to jest przypowieść o nas i w ogóle my jesteśmy tacy super. Nie! To nie jest o tym. To jest Ewangelia dla psów. Albo inaczej bym powiedział, to jest przypowieść, która zaprasza, nie jest do końca istotne, czy jesteś bogaty i wszystko ci się układa, czy jesteś biedny i beznadziejnie masz, ale Pan Bóg ci wynagrodzi, tylko coś innego jest ważne. Bądź jak pies. I kochani, tu trzeba zobaczyć kilka rzeczy, o czym mówimy, kiedy mówimy o psach z tej przypowieści. Po pierwsze, nie wolno nam myśleć o tych psach w takiej kategorii, w jakiej my dzisiaj myślimy o psach, czyli sympatyczne zwierzę, udomowione, które wszyscy kochamy, jak już ktoś ma psa, albo ma psa w domu, jak już ktoś ma psa w domu, to wiadomo, że to jest jego ulubieniec i w ogóle psy są takie słodkie i takie cudowne itd. Moi drodzy, w czasach biblijnych i w tych czasach, kiedy Pan Jezus opowiada tę przypowieść, szczególnie w kulturze żydowskiej, psy to są zwierzęta nieczyste. To są zwierzęta powszechnie pogardzane. Powiedzieć dla komuś, ty psie... Zresztą to nawet dzisiaj trochę też tak zostało. To jest ogromna obelga. Pies to nie jest fajne zwierzę w tamtym czasie. I to zwierzę też w tej przypowieści jest pokazane tak dosyć pospolicie, w tym sensie, że ono nie ma jakichś wielkich atutów duchowych. Zauważcie, że te psy się znajdują tam przy domu tego bogacza, nie dlatego, że miały w sobie coś niewiarygodnego, nie dlatego, że były jakoś, nie wiem, duchowo rozwinięte i miały jakieś wielkie cechy, nie. One tam się przychodziły nażreć, nie oszukujmy się. W tym domu bogacza często ucztowano. Jak jest ucztowanie, to jest żarcie, przepraszam za słowo, jak jest żarcie, to przychodzą psy, żeby się nażreć tego żarcia, bo zawsze coś tam spadnie ze stołu. Zauważcie, że te psy to nie są, że tak powiem, rarytasy duchowe. To nie są święci, to nie są nieskazitelni moralnie, to są tacy ludzie często dosyć niscy i tacy ludzie, którzy szukają takiego dobrego zaspokojenia życiowego. I dlatego kocham tę Ewangelię. Dlaczego? Dlatego, że to jest o mnie. Ja nie jestem zbyt wysokich lotów, nie jestem święty, nie mam zbyt wysokich kwalifikacji moralnych. Często się łapię na tym, że szukam po prostu zaspokojenia i takiej przyjemności życiowej. No nie jestem wybitnym przedstawicielem ludzkości, ale jedno mogę i dlatego te psy są takie niezwykłe. Otóż te psy z tej Ewangelii mają jedną cudowną, niezwykłą cechę, która sprawia, że one są tak wyjątkowe. Otóż one, ile się tylko dały, lizały rany tego łazarza. Wiadomo, że jak tą ranę się liży, to w jakiś sposób ją może oczyszczały, chociaż też pewne jakieś zarazki mogły być, ale sprawiały, że to się łagodziło, tam, gdzie go bolało, to było delikatnie, że tak powiem, zalizane przez te psy. I one non-stop to robiły. Non-stop. Cały czas miały nosy przy ziemi, czyli nosy tam, gdzie jest ludzka bieda, tam, gdzie jest ludzka małość, tam, gdzie jest wrzód, bo on miał wrzody, tam, gdzie są te różne takie niefajne rzeczy i tam z ciepłym, uzdrawiającym, leczącym językiem nieustannie były. Co w ogóle najpiękniejsze, zauważcie, nie uratowały go. To nie jest tak, że go lizały, lizały, lizały i on wyzdrowiał, ten łazarz. Lizały go, lizały go, lizały go i umarł. Czyli, mówiąc krótko, nie udało im się, tym psom, tak go naprawić, tak go uleczyć, tak mu wyłagodzić jego cierpienie, żeby wyzdrowiał. Złagodziły, ale jednak umarł. I, moi drodzy, ta Ewangelia, ta przypowieść, oczywiście między tysiącem innych znaczeń, jest dla mnie właśnie o tym. Jest jednym z najpiękniejszych wyrazów tego, czym jest miłosierdzie. Miłosierdzie to jest taka cecha człowieka, który niekoniecznie musi być święty, który niekoniecznie musi być nieskazitelny, który niekoniecznie musi wieść życie na najwyższych poziomach duchowych. Nie jest o mnie ta Ewangelia, ale może być o mnie z jednego powodu. Jeśli będę, jak ten pies. I może być o tobie, jeśli będziesz, jak ten pies. To, co najpiękniejsze dla mnie, to to, że nie udało się go uratować. Oczywiście nie dlatego, żebym się nie cieszył, gdyby się udało go uratować, tylko ja w takich sytuacjach, gdzie próbowałem lizać rany różnych ludzi, a to robię, będąc księdzem w kółko, staram się przynajmniej, bardzo często odnoszę porażkę. Próbuję komuś pomóc, próbuję komuś złagodzić jego ból, próbuję mu złagodzić jego nieszczęścia i tragedie życiowe i to się nie udaje. Próbuję kogoś wyrwać z ciemności, z grzechów, ze złych sytuacji życiowych i to się nie udaje. I często też ktoś umiera. To jest bardzo trudne, to jest ogromne niepowodzenie. Ale te psy nie przejmowały się i lidzały dalej. Jak powiedział o. Tomasz w Kazaniu, nie wiem, czy jest niebo dla psów, ja w ogóle myślę, że chyba jest, ale nie wiem, czy jest niebo dla psów, ale jeśli jest, to te psy na pewno tam będą i pewnie będą leżały swoimi cudownymi pieskami na łonie Abrahama, a Łazarz będzie je drapał po szyjach i za uszami, żeby im było dobrze. To jest przypowieść o bardzo pięknym miłosierdziu. W sensie o miłosierdziu nieoderwanym od tego świata, czyli miłosierdziu tych najświętszych i tych najdoskonalszych. To jest w ogóle bardzo piękne, żeby to było jasne. Tylko ja tam trochę nie dosięgam. To jest trochę nie dla mnie, bo ja tak wysoko nie umiem dotrzeć. Jestem jak taki trochę nieczysty pies. Ale jak się okazuje, ten pies może mieć sobie przepiękne miłosierdzie. O tym, tak mi się wydaje, również jest ta przypowieść. KONIEC No to wystartowaliśmy. Następny odcinek będzie prawdopodobnie w przyszłą niedzielę. Chciałbym, żeby były co niedziela, a pewnie będzie, jak będzie. Czyli jak będzie, to będzie, jak nie będzie, to nie będzie, ale będę się starał, żeby był. Jeżeli uważacie, że ta seria jest fajna i że powinna być, to proszę, dajcie znać kciukami i komentarzami, że tak, tak, rób w niedzielę kazanko do okienka. Dla całego świata. To było super, wygłosić dla was kazanie dla całego świata przez to okno. Serdecznie was pozdrawiam, życzę wam najlepszej nocy, z Bogiem, do usłyszenia w następnym CNN. Napisy stworzone przez społeczność Amara.org