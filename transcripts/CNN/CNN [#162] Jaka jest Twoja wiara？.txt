 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN. Mamy dzisiaj tak zwaną drugą niedzielę po Bożym Narodzeniu. Proszę, posłuchajcie, jaką mamy dzisiaj Ewangelię, bo chciałbym dzisiaj dwa słowa o niej opowiedzieć. Taki jest dzisiaj fragment z Ewangelii św. Jana. Na początku było Słowo, a Słowo było u Boga i Bogiem było Słowo. Ono było na początku u Boga, wszystko przez Nie się stało, a bez Niego nic się nie stało z tego, co się stało. W Nim było życie, a życie było światłością ludzi, a światłość w ciemności świeci i ciemność jej nie ogarnęła. Była światłość prawdziwa, która oświeca każdego człowieka, gdy na świat przychodzi. Na świecie było Słowo, a świat stał się przez Nie, lecz świat Go nie poznał. Przyszło do swojej własności, a swoi Go nie przyjęli. Wszystkim tym jednak, którzy je przyjęli, dało moc, aby się stali dziećmi Bożymi. Tym, którzy wierzą w imię Jego, którzy ani z krwi, ani z rządy ciała, ani z woli męża, ale z Boga się narodzili. A Słowo stało się ciałem i zamieszkało wśród nas i oglądaliśmy Jego chwałę, chwałę, jaką Jednorodzony otrzymuje od Ojca, pełen łaski i prawdy. Moi drodzy, chciałbym, żebyśmy dzisiaj z tego tekstu, bardzo dobrze nam znanego tekstu z prologu Ewangelii św. Jana, wyciągnęli tak naprawdę jedną rzeczywistość, którą warto by sobie jakoś tak uporządkować. To nie będzie może jakieś szałowe interpretowanie tego tekstu, ale myślę, że taki porządek jest ważny, żeby zobaczyć, gdzie jesteśmy. Już mówię, o co mi chodzi. Kochani, bardzo wielu z nas, przypuszczam, że większość z was, którzy mnie oglądacie, uważamy się za ludzi wierzących. Kiedy nas zapytają, czy my jesteśmy katolikami wierzącymi, to większość z nas pewnie powie tak. Niektórzy może powiedzą mam takie albo inne wątpliwości, mogę mieć takie albo inne trudności, ale generalnie jestem wierzący. Otóż, kochani, ten tekst w jednym ze swoich fragmentów pokazuje bardzo ładny jakby rozwój pewnych stopni wiary i to, co to tak naprawdę znaczy być człowiekiem wierzącym. Myślę, że warto sobie to uporządkować i zobaczyć jakby gdzie jestem, na jakim jestem etapie, ewentualnie gdzie powinienem pójść, bo chodzi o to, żeby dojść do tego ostatniego, najważniejszego etapu. Już mówię... Chodzi o to zdanie, gdzie św. Jan mówi, że są jakby trzy rodzaje przynależności do tych, którzy... trzy rodzaje przynależności tych, którzy wierzą w Boga, w Jezusa, w Jego Słowo, ale to tak naprawdę nie są jakby prawdziwe obrazy wiary. Bo on mówi tak, że ci, którzy naprawdę Go przyjęli, to ani z krwi, ani z rządzy ciała, ani z woli męża się nie narodzili, tylko naprawdę są dziećmi bożymi, bo się narodzili jakby z Niego. Już tłumaczę, w czym rzecz. Moi drodzy, pierwsza sprawa. Co to znaczy te trzy stopnie? Można być człowiekiem wierzącym po pierwsze z krwi. Co to znaczy? Wziąłeś swoją wiarę, przyjąłeś to, że jesteś człowiekiem wierzącym, że jesteś katolikiem na przykład rzymskim z pochodzenia, z pokrewieństwa, czyli z tego, że wychowałeś się w tym kraju, w takiej rodzinie, w jakiej się wychowałeś, że w twoim domu przekazano ci takie albo inne wartości, takie albo inne sposoby patrzenia na świat i przyjąłeś katolicyzm, przyjąłeś wiarę chrześcijańską, przyjąłeś wiedzę o tym, że Pan Bóg istnieje, że Pan Jezus jest i zbawił świat, jako rzecz, która pochodzi po prostu z pokrewieństwa, czyli z tego, że jesteś z takiej rodziny. Kochani, bardzo wielu z nas w taki sposób zostało wierzącymi na początku, że wychowano nas w katolickich rodzinach, wychowano nas w takim, a nie innym kontekście. Jak to mówię, gdybyśmy się urodzili na jakimkolwiek innym miejscu świata, no to pewnie moglibyśmy być buddystami albo muzułmanami, albo kimkolwiek innym. Uwaga! To jest taki poziom wiary, który według św. Jana wcale nie jest jeszcze wiarą. I kochani, zauważcie, ile w Kościele u nas jest takiego nieustannego mówienia o tym, że musimy być wychowywani w wierze, jak ważne są wartości rodzinne, przekazywanie itd. I uwaga, kochani, nie chcę powiedzieć, że nie są. Nie chcę, proszę Boże, powiedzieć, że nie warto o to dbać i nie warto jakby o tę dziedzinę jakby walczyć, tylko, kochani, mam wrażenie, że my w Kościele bardzo często walczymy tylko o to i myślimy, że jak to będzie, to już będziemy wierzący. Jak biadamy właśnie nad tym, że już nie ma tych tradycji przekazywanych, że już nie ma tych wszystkich zwyczajów. Uwaga, to, że ich nie ma, oczywiście, że szkoda, ale uwaga, gdyby były, to wcale nie znaczyłoby, że jesteśmy wierzący. Tak, przekazano by nam pewną tradycję z krwią, z naszym pokrewieństwem, ale według św. Jana ci, którzy się narodzili po prostu z krwi, czyli z więzów krwi do wiary, nie są wcale jeszcze wierzący. Drugi etap jest etapem trochę innym. Zobaczcie, on mówi ci, którzy z rządzy ciała. O co tu chodzi? Nie chodzi, kochani, o żadne złe rzeczy. Rządza ciała polega na tym, że masz różnego rodzaju potrzeby życiowe, również takie też czysto fizyczno-materialno-cielesne, ale nie tylko. Takie potrzeby związane no właśnie z życiem w tym świecie, czyli zdrowie, szczęście, powodzenie, pieniądze, małżeństwo, rodzina itd. I są tacy, którzy zostali wierzący, bo widzą, czują albo im to opowiedziano, że Pan Bóg może w tych dziedzinach pomóc. Że Pan Bóg uzdrawia, że Pan Bóg potrafi naprawić miłość, że Pan Bóg może kogoś poprowadzić do szczęścia, że jak z Nim będziesz, to Pan Bóg cię będzie bronił przed różnymi, trudnymi rzeczami itd. Czyli z pewnych twoich potrzeb, tak o to chodzi w rządzach ciała, czyli pewnych potrzeb twojego życia, tego świata potrzebujesz Pana Boga. I uwaga... kochani, my tego od Pana Boga rzeczywiście potrzebujemy i rzeczywiście Pan Bóg też chce to dawać, ale jak mówi święty Jan, to wcale jeszcze nie jest wiara. To wcale jeszcze nie jest z Nim bycie w taki sposób, w jaki trzeba być. Że takich ludzi masz być wielu, ale to nie znaczy, że oni są rzeczywiście narodzeni tak, jak trzeba. Wreszcie mamy trzeci rodzaj, czyli ten z woli męża. Co to znaczy? To nie chodzi oczywiście o żaden przymus. Nie chodzi o to, że cię przymuszono do wiary, tylko co to znaczy z woli? Z woli to znaczy z pewnej decyzji. Czyli zobaczcie, nie jest to już coś takiego, co ci przekazano po prostu i to masz. Nie jest takie, że masz pewne potrzeby i w związku z tym, szukając realizowania tych potrzeb, no to wziąłeś wiarę. Tylko jest to pewna decyzja w tobie. Nie wiem... poszukałeś różnych światopoglądów, poszukałeś różnego rodzaju religii na świecie, dowiedziałeś się, że można wierzyć tak albo tak, albo tak i że jest taki Pan Bóg, albo taki Pan Bóg i w pewnym momencie zdecydowałeś, podjęłaś taką decyzję woli OK, wybieram właśnie tego Pana Boga. Uwaga! To jest w ogóle już coś bardzo dojrzałego. To już nie jest tylko dlatego, że czegoś potrzebujesz, to nie jest tylko dlatego, że to przejąłeś, tylko naprawdę wybierasz pewnego rodzaju, no właśnie, prawdę o tym świecie. Wybierasz pewnego rodzaju światopogląd, wybierasz zestaw wartości, wybierasz to, co jest ważne i co nie jest ważne. Jak się okazuje, św. Jan mówi, to też jeszcze nie jest wiara. I uwaga, kochani, co jest dobrze zrozumiane? Nie chodzi mi o to, że te trzy rzeczy to jest coś negatywnego, że nie wolno wierzyć z przekazania rodzinnego, że nie wolno wierzyć z potrzeb, które mamy, że nie wolno wierzyć, że to jest jakiś grzech albo jakieś zło z pewnych wyborów. Uwaga! Ja jestem w ogóle przekonany, że to są wszystko pewnego rodzaju stopnie wiary. Bo zobaczcie, tak to zazwyczaj jest. Na pierwo nam wiarę przekazują właśnie w rodzinie, potem też często ją odkrywamy, bo mamy różne potrzeby, potrzebujemy Pana Boga, potem też zaczynamy być dojrzali i myślimy w ogóle o różnych światopoglądach, więc dochodzimy do takiego wniosku, że ta wiara może być sensowna i że to, w co wierzymy, to rzeczywiście jest w ogóle mądre i fajne i w ogóle to jest najlepszy światopogląd na świecie, ale św. Jan mówi, to jeszcze nie jest wiara. Kiedy będzie wiara? Zobaczcie, jak Jan komentuje tę Ewangelię na końcu, jak on ją kończy. Mówi tak, że to Słowo, to, z którego mamy się narodzić, to, które mamy poznać, to, że ono zamieszkało między nami, stało się ciałem i zamieszkało między nami. I tu wracamy, kochani, do tego, co wam mówię od zawsze i to jest główny, oczywiście, cel tego całego mojego kanału, nie? Że, kochani, chodzi o to, żeby z tym Słowem, czyli z Bogiem zamieszkać, czyli wejść z Nim w absolutnie intymną relację przyjaźni i miłości. Nie, bo ci przekazano. Nie, bo Go potrzebujesz. Nie, bo wybierasz, że w Niego wierzysz, tylko chcesz z Nim być, bo chcesz z Nim zbudować więź. Zobaczcie, tam się Jan posługuje takimi słowami, jak stało się ciałem, tam jest dosłownie takie greckie słowo Sarks, tam chodzi w ogóle o mięso, czyli stało się czymś tak namacalnym, tak bliskim, że tego można dotknąć, no bo Pan Jezus stał się człowiekiem. Jednocześnie mówi, że zamieszkało między nami. To jest bardzo ładne wyrażenie. Tam jest dosłownie, że ono rozbiło namiot, czyli Bóg postawił swój dom i ty w tym namiocie razem z Nim zamieszkałeś. I, kochani, dopiero to czwarte, poprzedzone tymi trzema wcześniejszymi etapami, one są oczywiście ważne i potrzebne, ale one nie są jakby finiszem. Dopiero to czwarte jest rzeczywistym wejściem w relację, bo inaczej może być tak, że zobaczcie, mimo że cały świat należy do Niego, to świat Go może nie poznać. Właśnie o to chodzi. Nie weszliśmy z Nim w to poznanie, w tę bliskość, w tę relację oddania się sobie nawzajem. Moi drodzy, bardzo bym chciał, żebyście sobie popatrzyli dzisiaj, gdzie wy jesteście? Czy wierzycie dlatego, że tak was wychowano, tak zawsze było u was w domu, tak to przyjęliście, uważacie? No taka jest tradycja i to jest dobra tradycja, ja ją kultywuję. To jest najważniejsze, kultywować tradycję moją, mojej rodziny, Polaków i tak dalej. To nie jest jeszcze wiara. To jest tylko stopień wiary. Potrzebny, ale tylko stopień. Może wierzysz dlatego, że Pana Boga przede wszystkim potrzebujesz do różnych rzeczy, że masz różnego rodzaju rządze, czyli masz potrzeby i Pan Bóg ci jest potrzebny, żeby te potrzeby zrealizować. To też nie jest nic złego, ale to jest tylko drugi stopień, to nie jest jeszcze wiara pełna. Może wreszcie jesteś w tym miejscu, gdzie rzeczywiście Pana Boga bardzo świadomie zaczynasz już wybierać, że widzisz, że ta Ewangelia, ta nauka, to się wszystko w ogóle zgadza, że to jest mądre, że to jest dobry sposób myślenia o tym świecie, że to dobrze tłumaczy ten świat i tak dalej. To też jest bardzo ważne i potrzebne, ale to jeszcze nie jest wiara. Wiara jest wtedy... budujesz wiarę wtedy, kiedy wchodzisz z Nim w intymną relację. Kiedy On wybudowuje swój namiot w twoim domu i tam razem mieszkacie w tym namiocie. Że On się staje tak namacalny, jak to ciało, jak to mięso. Jest tak dla ciebie... no właśnie... tak oczywisty. Bo budujecie taką relację. Kochani, pewnie do końca życia będziemy szli tymi schodami, tylko myślę, że bardzo warto o nich wiedzieć, żeby się nie zatrzymać, bo mam wrażenie, że część wierzącej zatrzymuje się albo na tym pierwszym etapie to już w ogóle tragedia, albo na tym drugim też słabo, na tym trzecim no niby już trochę lepiej, ale nie o to ciągle chodzi. Chodzi o to, żeby z Nim wejść do namiotu i żeby z Nim zamieszkać, żeby z Nim zacząć żyć tak, jak się żyje z kimś najbliższym. Więc kochani, przepatrzcie swoją wiarę i zobaczcie, gdzie jesteście i gdzie i jak możecie pójść dalej. No dobrze, moi drodzy, to tyle w tym dzisiejszym odcinku naszym CNN-owym. Zapraszam za tydzień, mam nadzieję, że będzie kolejny CNN znowu, bo czemu miałoby nie być? Życzę wam najlepszej drugiej niedzieli Bożego Narodzenia i miejcie się, proszę, bardzo dobrze. Ściskam, pozdrawiam, błogosławię i do zobaczenia. Z Bogiem, paaa...