 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN, czyli niedzielne kazanko do okienka. Proszę, posłuchajcie dzisiaj na początek Ewangelii, dlatego że dzisiaj na niej się skupimy. Dzisiaj będziemy tak bardzo ekskluzywnie zajmować się tylko ostatnim czytaniem. Taki mamy dzisiaj fragment ze św. Łukasza. Bardzo piękny, posłuchajcie, co jest tam napisane. Gdy Jezus przyszedł do pewnego domu przywódcy faryzeuszów, aby w szabat spożyć posiłek, oni Go śledzili. Potem opowiedział zaproszonym przypowieść, gdy zauważył, jak sobie pierwsze miejsca wybierali. Tak mówił do nich. Jeśli ktoś cię zaprosi na ucztę, nie zajmuj pierwszego miejsca, by przypadkiem ktoś znamienitszy od ciebie, nie był zaproszony przez niego. Wówczas przyjdzie ten, kto was obu zaprosił i powie ci – ustąp temu miejsca, a wtedy musiałbyś ze wstydem zająć ostatnie miejsce. Lecz gdy będziesz zaproszony, idź i usiądź na ostatnim miejscu, a gdy przyjdzie ten, który cię zaprosił, powie ci – przyjacielu, przesiądź się wyżej. I spotka cię zaszczyt wobec wszystkich współbiesiadników. Każdy bowiem, kto się wywyższa, będzie poniżony, a kto się uniża, będzie wywyższony. Do tego zaś, który go zaprosił, mówił także – Gdy wydajesz obiad albo wieczerze, nie zapraszaj swoich przyjaciół, ani braci, ani krewnych, ani zamożnych sąsiadów, aby cię i oni nawzajem nie zaprosili i miałbyś odpłatę. Lecz kiedy urządzasz przyjęcie, zaproś ubogich, ułomnych, chromych i niewidomych, a będziesz szczęśliwy, ponieważ nie mają czym tobie się odwdzięczyć. Odpłatę bowiem otrzymasz przy zmartwychwstaniu sprawiedliwych. Moi drodzy, myślę, że tę Ewangelię, tak jak pewnie każdą, można odczytywać na bardzo wielu poziomach. Pierwszy z nich, taki najbardziej oczywisty, nie będę o nim wiele mówił, myślę, lekko tę Ewangelię, troszeczkę spłycający, to jest taki poziom takiego, jak to nazwać... takiego chrześcijańskiego saławiwru ucztowego. Czyli o tym, no właśnie, żeby się nie pchać na pierwsze miejsca, żeby nie tylko być tymi, którzy mogą ci oddać miłość, żeby szukać tych, którzy potrzebują pomocy. Ja, bolej Boże, nie chcę powiedzieć, że to jest coś złego, mam nadzieję, że rozumiecie. Ale to jest takie coś, co rzuca się jakby w pierwszym odruchu, kiedy tę Ewangelię się czyta. Można powiedzieć, trochę to jest też lekko kontrowersyjne. Dlaczego Pan Jezus mówi, że nie wolno zapraszać przyjaciół, znajomych, co nie mogę urządzić uczty z tymi, których kocham? Oczywiście, że tak. Pan Jezus nie o tym mówi. Pan Jezus chce tylko pokazać pewną cechę serca chrześcijańskiego, które jakby nie szuka odpłaty, które chce dawać, nie oczekując niczego w zamian. Ale chciałbym, żebyśmy dzisiaj spojrzeli sobie na tę Ewangelię troszeczkę inaczej. Żebyśmy ją zobaczyli w takim kluczu pewnego naszego spotkania z Bogiem, bo mam wrażenie, że Pan Jezus również o tym opowiada. To jest jedna z warstw, jeden z poziomów tej Ewangelii. Od czego trzeba wyjść? Zobaczcie, Jezus jest zapraszany na uczte, jest zaproszony na uczte do faryzeuszów, a konkretnie do jakiegoś takiego przełożonego faryzeuszu, do jakiejś wielkiej szechy i to jest uczta, na której jest zaproszony jakby w niezbyt sympatyczny sposób. Jak słyszymy, mimo że dostał zaproszenie, to był tam śledzony. To się Panu Jezusowi przydarzało wiele razy. Pan Jezus wiele razy bywał na ucztach u faryzeuszów, choć wiedział, że to nie są szczere zaproszenia, że nie tyle chodziło im o to, żeby Go ugościć, nie tyle chodziło o to, żeby Go poznać, tylko tak naprawdę chcieli Go trochę podpatrzeć, chcieli Go trochę pochwycić na Słowie, chcieli mieć jakby dowody w ręce, żeby Go potem odrzucić. I co jest bardzo piękne? Od tego trzeba wyjść. Pan Jezus te wszystkie zaproszenia przyjmuje. Pan Jezus, mimo że wie, bo to nie był tylko jeden raz, to było wiele razy, mimo że wie, że to nie będzie czyste, szczere, autentyczne zaproszenie do gościny, to przyjmuje takie zaproszenie. Zauważcie, idzie na te wszystkie uczty. Nie stawia jakichś warunków, że panowie, ale czy naprawdę chcecie mnie zaprosić, czy nie będziecie mnie, nie wiem... podejrzewać. Po prostu idzie. Co to znaczy? Kochani, Bóg przyjmie zaproszenie każdego człowieka. Bóg przyjmuje zaproszenie, nawet jeżeli ono nie do końca jest szczere. Ja słyszałem takie coś wiele razy od ludzi, którzy mają jakieś problemy z wiarą. Mówią mi Proszę Ojca, ale ja, gdybym miał tak naprawdę przyznać, czy ja wierzę w tego Pana Boga, czy ja chcę z Nim być, no to nie mogę tego powiedzieć tak naprawdę. No tak niby coś bym tam chciał, ale nie do końca jestem przekonany i to jest... czuję też, że to jest takie nieszczere. Uwaga! Bóg przyjmie takie twoje zaproszenie. Jeżeli będziesz czekać na ten moment, kiedy będziesz zupełnie gotowy, gotowa, kiedy nie będziesz mieć wątpliwości, kiedy twoje intencje będą czyste, nieskazitelne i jakby będziesz najlepszym możliwym gospodarzem dla Pana Jezusa, to możliwie on się nie doczeka. On przyjmuje zaproszenie od każdego, nawet jeżeli to jest zaproszenie, które jest pełne podejrzeń, pełne jakichś takich... no właśnie... niedobrych intencji. Nie ma się co bać Jezusa zaprosić. On przyjdzie, nawet jeśli to nie do końca szczere. Kiedy przychodzi, to robi zaskakującą rzecz. To mi bardzo pomógł kiedyś w tej Ewangelii ksiądz biskup Grzegorz Ryś. On mi zwrócił na to uwagę. To jest bardzo piękna rzecz, bardzo piękna intuicja. Jak się zajrzy do tekstu tej Ewangelii, tam, gdzie jest mowa, że Pan Jezus mówi kiedy ktoś cię zaprosi na ucztę, nie? Jak pamiętacie na początku tej takiej przypowieści, to tam, gdzie jest słowo Uczta, po grecku jest słowo, tak to tłumaczy też Hieronim, tam jest Uczta Weselna, w sensie Uczta Oblubieńców. Zauważcie, Jezus przychodzi na uczta, która nie jest ucztą weselną. Jezus przychodzi na jakiś posiłek do faryzeuszów, tam nie było żadnego ślubu, to nie była uczta związana z weselem. Ale kiedy na tej uczcie siada, natychmiast jakby obraca znaczenie tej uczty. Czyli na tej uczcie mówi o uczcie weselnej. Do tych biesiadników tam będących, widząc, że zajmowali sobie te pierwsze miejsca, stawia ich sytuację, jakby byli na uczcie weselnej. Co to znaczy? Kochani, ta Ewangelia, to robi św. Łukasz w tej Ewangelii, opisując to w ten sposób, jakby pokazując, że Pan Jezus tak to powiedział, ona wskazuje, że Jezus, kiedy zostaje zaproszony, nawet jeżeli to jest niezbyt szczere, niezbyt autentyczne, niezbyt dobre zaproszenie, to natychmiast chce wejść na tej uczcie z tym, kto Go zaprosił w relację miłości. W relację zbudowania czegoś bardzo wyjątkowego. Jezusowi nie chodzi o argumenty, nie chodzi Mu o to, żeby kogoś przekonać, nie chodzi Mu o to, żeby komuś dać odpowiednią dawkę, nie wiem... takiego uzasadnienia, dlaczego warto z Jezusem być. Nie. On chce zaprosić od razu na wesele. On chce, żebyśmy tam siedli jako oblubieńcy. Jak to się może stać? Takiego czegoś może dostąpić tylko jeden rodzaj człowieka i właśnie o tym Jezus mówi. Człowiek, który się nie pcha jakby do tej relacji. Uwaga, nie chodzi mi o to, że człowiek nie chce być z Jezusem w takiej relacji, tylko ten człowiek zna swoją grzeszność, zna swoją słabość, zna swoje naprawdę beznadziejne położenie i jakby nawet nie śmie myśleć o tym, że mógłby na tej uczcie siedzieć w miejscu oblubieńca, w miejscu tam, gdzie jest narzeczony i narzeczona. Zobaczcie, to jest taki bardzo ładny obraz. Wszyscy to chyba czaimy, nie? Jak jesteście na przykład na jakimś weselu i jest potem... tak? w sensie jest ślub i potem jest wesele, jest ta impreza w jakiejś tam sali, no to jest oczywiste, że żaden z gości, jak tam idziecie, no to nie pchacie się na centralne miejsce, nie? Nikt tam nie siada. Wiadomo, że to jest miejsce zarezerwowane dla Pani Młodej i dla Pana Młodego. Wszyscy stoją tak pod ścianami, trochę schowani, oni mają być w centralnym położeniu, nie? Otóż, kiedy Jezus znajduje takie serce, czyli serce, które się nie pcha na to pierwsze miejsce, serce pokorne, takie serce, które wie, że jest beznadziejne, grzeszne, słabe i że się nie nadaje, nawet wie, że właśnie te Jego intencje były nieczyste, że On tu jest z Jezusem, a nie do końca powinien być, nie do końca potrafi wierzyć, nie jest doskonały, wtedy Jezus zrobi niezwykłą rzecz. Wtedy, kiedy Jezus to widzi, to zobaczcie, zaprasza tego kogoś, żeby usiadł obok Niego. Czyli żeby zajął miejsce oblubienicy, oblubieńca, żeby zajął miejsce tego, kogo Jezus wybrał do tego małżeństwa. Natomiast, kiedy ktoś się do tego pcha, czyli kiedy ktoś jest przekonany, ja to się nadaję do bycia z Jezusem, ja to jestem już po prostu super gotowy, jestem pełen łaski Bożej, mam charyzmaty, mam, nie wiem... dary różne, jestem przygotowany, żeby być z Jezusem, to wtedy się okazuje, że Jezus zaprasza kogoś innego, a tego kogoś odsyła na koniec. Dla Jezusa ktoś taki nie jest materiałem męża i żony. Kochani, te opowieści, to nie są tylko opowieści o moralnym życiu chrześcijan, jak, że tak powiem, zachowywać się na uczcie. To są opowieści o tym, w jaki sposób dusza przychodzi do Jezusa, w jaki sposób stać się oblubienicą, oblubieńcem Jezusa, w jaki sposób można z takiej pozycji totalnego nienadawania się zostać podniesionym do góry. Zauważcie, to Jezus podnosi. To nie człowiek sam tam wchodzi, nie człowiek tam się pakuje, tylko Jezus podnosi. Wielu z was doświadcza swojej słabości, grzechu, takiego poczucia ja to się nie nadaję. Otóż zaproś Jezusa na uczte, czyli zaproś Jezusa do swojego domu, zapraszaj Go nieustannie, żeby z tobą był, nawet, jeżeli masz poczucie to jest nie do końca prawdziwe z mojej strony, to jest trochę nieszczere, ja nie umiem, nie nadaję się, jestem za słaby, zapraszaj Jezusa, On przyjdzie. I kiedy zobaczysz, że to jest prawda w tobie, że nie udajesz, że naprawdę nie potrafisz się w tym wszystkim odnaleźć, że jesteś słaby, że właśnie twoje miejsce to jest ostatnie miejsce, to Jezus podejdzie i zabierze cię na centralne miejsce na tej uczcie. To jest Jezusowy sposób działania. I oni dla mnie ta opowieść, poza oczywiście też takimi wskazaniami, że rzeczywiście chrześcijanie mają być ludźmi, którzy potrafią dawać nie oczekując niczego w zamian, którzy nie tylko się obracają w dobrym towarzystwie, tam, gdzie im jest im fajnie i dobrze, i sympatycznie, i tam, gdzie wiedzą, że dostaną miłość nawzajem, tylko że potrafią wychodzić właśnie tam, gdzie ktoś nie potrafi odpłacić, że ktoś ich nie chce i tak dalej, to to jest dla mnie opowieść przede wszystkim o tym, jak Jezus bierze serce nie nadające się na swojego wybranego, na swoją wybraną. Proszę, usiądźcie dzisiaj, jest niedziela, mam nadzieję, że już byliście na Eucharystii, a może dopiero będziecie. Usiądźcie dzisiaj z tą Ewangelią, przygotowując się do mszy, właśnie w taki sposób Jezus, zapraszam cię na tą moją ucztę, wiem, że się nie nadaję, ale wiem, że ty możesz mnie podnieść. Możesz mnie podnieść z tego miejsca, gdzie ja siedzę, na centralne miejsce na tej uczcie, bo tam mnie właśnie chcesz. Dla mnie niezwykła, niezwykła wizja. Proszę, pomódlcie się dzisiaj trochę tym tekstem. Moi drodzy, to tyle na dzisiaj w tym naszym kolejnym spotkaniu z cyklu CNN. Mam nadzieję, że ten komentarz chociaż trochę wam pomoże w czytaniu tego dzisiejszego czytania tej Ewangelii. Widzimy się oczywiście za tydzień w kolejnym CNN, a mam nadzieję, nie wiem jak to będzie, ale możliwe, że pewnie dzisiaj wieczorem będzie jakiś może nocny vlog, jeżeli udało mi się go nagrać. To mam nadzieję, że się zobaczymy wieczorem. Tyle na dzisiaj. Tak może jeszcze wspomnę, od jakiegoś czasu zacząłem już robić te różne takie live'y na Instagramie. Jeżeli tylko macie chęć i czas i chcecie trochę więcej, to zapraszam, tam na Instagrama trafcie. Tyle. Ściskam, pozdrawiam, błogosławię i do zobaczenia już niedługo. Dobrej niedzieli. Z Bogiem, paaa...