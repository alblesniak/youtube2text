 Dzień dobry, szczęść Boże, dobry wieczór. Moi drodzy, witam was bardzo serdecznie w naszym kolejnym niedzielnym spotkaniu z cyklu CNN, czyli Kazanko do okienka. Mamy trzecią niedzielę adwentową. Posłuchajcie proszę dzisiejszej Ewangelii. Jest to fragment ze św. Łukasza. Gdy Jan nauczał nad Jordanem, pytały go tłumy, cóż mamy czynić? On im odpowiadał, kto ma dwie suknie, niech się podzieli z tym, który nie ma, a kto ma żywność, niech tak samo czyni. Przyszli także celnicy, żeby przyjąć chrzest i rzekli do niego, nauczycielu, co mamy czynić? On im odpowiedział, nie pobierajcie nic więcej ponad to, co wam wyznaczono. Pytali go też i żołnierze, a my co mamy czynić? On im odpowiedział, na nikim pieniędzy nie wymuszajcie i nikogo nie uciskajcie, lecz poprzestawajcie na waszym żołdzie. Gdy więc lud oczekiwał z napięciem i wszyscy snuli domysły w swych sercach co do Jana, czy nie jest Mesjaszem, on tak przemówił do wszystkich, ja was chrzczę wodą, lecz idzie mocniejszy ode mnie, któremu nie jestem godzien rozwiązać rzemyka u sandałów. On będzie was chrzcił Duchem Świętym i ogniem. Ma on w je jadło w ręku dla oczyszczenia swego omłotu, pszenicę zbierze do spichlerza, a plewy spali w ogniu nieugaszonym. Wiele też innych napomnień dawał ludowi i głosił dobrą nowinę. Moi drodzy, mamy dzisiaj w Kościele taką niedzielę dosyć wyjątkową, w sensie jest taka jedna w Wielkim Poście, jedna w Adwencie, pewnie o tym wiecie. Ta dzisiejsza nazywa się Gaudete, czyli Niedziela Radości. Łatwo to rozpoznać, bo jeżeli tylko w danym Kościele w miarę są przestrzegane przepisy liturgiczne, to dzisiaj ksiądz wychodzi do ołtarza w różowym ornacie, czyli wygląda jak taka duża landrynka, przynajmniej ja wyglądam jak duża landrynka. Mamy takie dwie niedziele, jedna mniej więcej w połowie Adwenty, druga mniej więcej w połowie Wielkiego Postu, czyli Gaudete i Letare, gdzie Kościół właśnie mówi dużo o radości. To się, kochani, oczywiście wzięło z czytań, które są tego dnia, gdzie rzeczywiście, jak poczytacie pierwsze i drugie czytanie, a mam nadzieję, że je zobaczycie, no to jest tam mnóstwo właśnie o tym, że należy się cieszyć, bo Pan przychodzi, że radość powinna wypełniać tych, którzy są uczniami wierzącymi w Pana Boga. Kochani, to jest taka niedziela, która ma nam w połowie tych takich okresów, że tak powiem, nawracania się, zmagania się, też trochę pokutnych, szczególnie jak Wielki Post, dać taki oddech, dać taki moment, no właśnie, spojrzenia z dystansem i z radością, ale, kochani, kiedy sobie o czym czytam, kiedy czytam w pierwszych tych czytaniach, zajrzyjcie do nich koniecznie, o pokoju, który powinien być człowieku, o radości, o takim uniesieniu, no to od razu natychmiast oczywiście przychodzi mi do głowy życie większości z nas, gdzie mówimy sobie No dobra, no wszystko fajnie, fajnie, że mamy w Kościele taką niedzielę radości, fajnie, że chodzicie w różowym ornacie, fajnie, że niby jest wesoło i śmiesznie, ale mnie tam do śmiechu w ogóle nie jest. No bo kiedy się dzieje w życiu to, co się dzieje, kiedy się wydarzają różne rzeczy, no to z czego tu się cieszyć? Kochani, dlatego wam dzisiaj przeczytałem Ewangelię, która opowiada o Janie Chrzcicielu, bo mam wrażenie, że jest tam pewnego rodzaju odpowiedź, że jest tam wskazówka, że jest tam ścieżka do tego, co zrobić, żeby jednak radość i pokój w życiu człowieka mogły się pojawić. I mam wrażenie, że ta odpowiedź tej Ewangelii jest jakby dwutorowa. W sensie Jan najpierw pokazuje jedną rzeczywistość, którą można zrobić i którą on też zapowiada ludziom i drugą, do której podprowadza, ale wie, że on tam już jest niewystarczający. Już, kochani, tłumaczę. Zobaczcie, w pierwszej części tej Ewangelii, kiedy Jan nauczał nad Jordanem, kiedy przychodziły do niego tłumy, tak? Jak zauważycie, przychodzili do niego ludzie... To jest niesamowite, nie? Przychodzili do niego żołnierze, przychodzili celnicy. Kochani, pewnie wiecie, że w tamtym czasie te dwa zawody to są po prostu absolutnie pogardzane zawody, nie? To są naprawdę źli ludzie. Celnik w tamtym czasie kojarzy się tylko i wyłącznie ze złodziejem, z kimś, kto po prostu systemowo okrada ludzi. Żołnierz, kochani, w tamtym czasie... To nie chodzi o to, że żołnierz jako taki jest zły, tylko żołnierz w tamtym czasie kojarzy się tylko i wyłącznie z okupacją rzymską. I zobaczcie, oni do niego przychodzili, musiało być coś takiego w Janie, w jego głoszeniu, w jego mówieniu, aż nawet dojść jakby bardzo daleko, że tak powiem, od dobra, od prawdy, od jakiejś sprawiedliwości, od życia takiego no... porządnego. Jakby przychodzili go słuchać, mało tego, chcieli od niego nawrócenia, chcieli od niego chrztu i tak dalej. Zobaczcie, Jan w tej pierwszej części mówi o takich rzeczach, które można by nazwać taką... taką dobrocią i przyzwoitością ludzką. Mówi pierwsze, co macie zrobić, kiedy oni pytają ale co mamy robić? Co mamy robić, żeby się nawrócić, nie? To on mówi no bardzo prosto jak macie jedzenie, to podzielcie się z tymi, którzy nie mają. Jak macie pieniądze, podzielcie się z tymi, którym brakuje. Czyli bądźcie dobrzy. Nie bądźcie skoncentrowani na sobie. Docelników mówi tak, są pewne przepisy, których musicie przestrzegać i ok, ale nie bierzcie nic ponad to, czyli po prostu nie bądźcie nieuczciwi. Nie wyzyskujcie ludzi. Do żołnierzy, zobaczcie, mówi nigdy, jakby nawet, jeżeli macie nad kimś przewagę, nie wiem... fizyczną, militarną, jakąkolwiek, nie wykorzystujcie tego do jakiejkolwiek przemocy, nie. Poprzestawajcie na tym, co macie zrobić. A nie można by powiedzieć, że Jan w tym pierwszym skazaniu daje takie coś bądźcie dobrymi, przyzwoitymi, ale w taki naprawdę mocny sposób, nie? Jakby ludźmi. No bo dzielcie się tym, co macie. To nie chodzi tylko o to, nie kradnijcie, ale też podzielcie się tym, co macie. Kochani, jak sobie o tym myślę, to myślę sobie o czymś takim, jakby o dwóch medalach tego. Z jednej strony to jest tak, kochani, rzeczywiście, jeżeli zaczniecie stosować, zaczniemy stosować te rzeczy, o których mówi Jan, czyli będziemy dobrzy, będziemy się nie koncentrować na sobie, nasze serce nie będzie w kółko walczyło tylko i wyłącznie o siebie, ale będzie potrafiło się dawać. Że będziemy nie wykorzystywali żadnej przewagi nad drugim człowiekiem. Że nie będziemy go oszukiwać, okradać i tak dalej. W moim związku po prostu będziemy sercem, dobrym sercem będziemy, kochani. To zobaczycie, pojawi się radość. W sensie nie ta pełna jeszcze, ale pojawi się, że tak powiem, pierwszy poziom radości, kochani. Człowiek jest szczęśliwy, człowiek jest spokojny, człowiek nie jest targany różnego rodzaju, nie wiem, no... złymi rzeczami w sobie, kiedy jest dobry, po prostu. I kochani, pierwszym odpowiedzią na to, co zrobić, żeby się radość pojawiła w moim życiu. Przestań się koncentrować na sobie, przestań czynić zło, a stań się kimś dobrym. Kochani, tylko to jest jedna strona medalu tego pierwszego, tej pierwszej części. Bo druga strona by mogła mówić coś takiego Aha... czyli po prostu wystarczy być przyzwoitym. Wystarczy być dobrym. Kochani, to jest takie zdanie, które się pojawia u bardzo wielu ludzi, którzy odrzucają na przykład różne religie i mówią To nie jest ważne, że tak powiem, w kogo tam się wierzy. Chodzi o to, żeby być dobrym. I kochani, na pewnym poziomie ja się z tym oczywiście zgadzam. Bo rzeczywiście, tak jak mówi Jan, trzeba być dobrym, bo to daje pokój serca. Kochani, gdyby na tym świecie byli ludzie, którzy nie są skoncentrowani na sobie, którzy nie kradną, nie uciskają nikogo, przemocą nic nie wymuszają, którzy dzielą się tym, co mają, kochani, to my byśmy żyli po prostu w przepięknym świecie tutaj, nie? Tylko, że uwaga... Jan, kiedy to wszystko mówi, nie? to za chwileczkę dopowiada jeszcze drugą część. I ona, kochani, jest bardzo ważna. Jan mówi To, co ja wam daję, to wam daję wodę. Tylko wodę. A mówi przyjdzie ktoś, kto będzie was chrzcił ogniem i Duchem Świętym. Czyli zobaczcie, Jan mówi tak To, co wam daję, jest potrzebne, tak jak woda jest potrzebna do życia, ale to nie jest wszystko w życiu. To, co wam chcę powiedzieć, czyli to, żebyście się nawracali, żebyście byli dobrzy i żebyście byli przyzwoici, to jest potrzebna i ważna rzecz. I to wam da radość i pokój serca, ale niewystarczający. To jest tylko woda. Mówi... musicie spotkać jeszcze Jezusa. Czyli musicie spotkać kogoś, kto ogniem chrzci. Kochani, nie wiem, czy kojarzycie, z czym jest związane to słowo ogniem chrzci. To jest bardzo często jakby opisowo pokazywana męka Pana Jezusa. On został ochrzczony ogniem, czyli męką, cierpieniem, wypaleniem. Kochani, kiedy jest mowa o chrzczeniu ogniem i Duchem Świętym, to chodzi o mękę Pana Jezusa. Czyli On mówi nie wystarczy być przyzwoitym, potrzebujecie jeszcze kogoś, kto was przeprowadzi zwycięsko przez to, co jest po prostu największym dramatem i cierpieniem waszego życia, bo, kochani, nawet jak będziemy przyzwoici, dobrzy, nieskoncentrowani na sobie, dający wszędzie miłość i dzielący się tym, co mamy, to uwaga... to nas, kochani, nie uchroni od chorób, od nieszczęść, od śmierci, od tego, że nas ktoś skrzywdzi, od tego, że ktoś nas wykorzysta, bo niestety cały świat taki dobry nie będzie. Kochani, nawet jeżeli ktoś mówi wystarczy być przyzwoitym, to i tak go spotkają w życiu takie rzeczy, które mu zburzą ten pokój i tą radość, którą mu ta przyzwoitość da. Potrzeba kogoś, kto przeszedł sam przez największy chrzest, czyli przeszedł sam przez cierpienie fizyczne, psychiczne, emocjonalne, śmierć, kto przetrwał to i kto jest w stanie cię przez to przeprowadzić. To dopiero, w sensie bycie z tym kimś, może dać ci pokój. Mało tego, on jest jedynym, zobaczcie, Jan tam z grubej rury wali, nie? Mówi, że on będzie robił taką sieczkę. On będzie brał wszystkie te rzeczy, które są nie jakby dobrym ziarnem, dobrą pszenicą, i będzie je odsuwał, czyli będzie z twojego życia odsiewał te wszystkie rzeczy, z którymi sobie nie potrafisz poradzić, które cię niszczą, które są złem, które są grzechem, które są czymś takim, że próbujesz być dobry, kochający, miłosierny, życzliwy, przyzwoity itd. a jednak zło w tobie wygrywa. On to z ciebie usunie. Otóż, kochani, Jan mówi o, myślę, bardzo prostej rzeczy. Mówi tak... Pierwszy poziom, żeby mieć radość i pokój w sercu, to jest przyzwoite, dobre, miłosierne, sprawiedliwe, nieoszukujące nikogo, pełne dobroci, po prostu życie. I to jest pierwszy poziom. Ale on jest niewystarczający. I nie wystarczy być przyzwoitym. Potrzebujesz drugiego poziomu, bo życie cię stłamsi. Bo życie cię przygniecie. Bo to, co się w tym życiu wydarza, sprowadzi cię do parteru. I tutaj potrzebujesz kogoś, kto przez to przeszedł. Kto przez to potrafi przeprowadzić, kto potrafi usunąć z twojego życia te rzeczy. I tym, kimś jest Jezus. I zobaczcie, Jan bardzo prosi nie zatrzymujcie się na mnie. Nie zatrzymujcie się tylko na dobroci, przyzwoitości, na tym, żeby było w miarę poukładane w tym świecie. Tylko, mówi, musicie spotkać Jezusa. Musicie przed Nim stanąć. Musicie Jemu pozwolić wkroczyć w te rzeczy, które się w was dzieją, żeby On ją porządkował. Kochani, od tego jest Adwent. Zobaczcie, że w Adwencie zajmujemy się też trochę takim porządkowaniem naszego życia, nie? Pewnie część z was się zajęła różnymi swoimi, nie wiem... wadami, może pracujecie nad czymś, żeby być po prostu lepszymi ludźmi. I w ogóle super. To jest ten pierwszy poziom. Ale drugi? Jezus. Spotkanie z Jezusem. I kochani, dla nas, według tej Ewangelii, nie wystarczy być dobrym w życiu. Nie wystarczy tylko czynić dobro, a będzie ok. Nie. Koniecznie potrzebujemy jeszcze Jezusa, bo bez Jezusa nie da się pokonać i przetrwać, i przejść przez te rzeczy, które zdarzą się na pewno, a do których zwykła dobroć i życzliwość nie wystarczy. Potrzebujemy Zbawiciela. Potrzebujemy kogoś, kto nas wybawi od zła, które się w nas i w tym świecie dzieje. Kochani, pięknie to jest w tej Ewangelii pokazane. Jeżeli nie ma w twoim życiu radości, nie ma pokoju, nie ma szczęścia, nie ma takiego poczucia spełnienia, to masz dwa kroki do zrobienia. Pierwsze? Porządkuj swoje życie. Porządkuj ze zła, porządkuj z egoizmu, porządkuj z tego, że jesteś skoncentrowany na sobie, tylko staraj się jak najwięcej uzdolnić swoje serce do dobroci, życzliwości, dzielenia się i tak dalej. To daje wielką radość i pokój. Ale to nie wystarczy. Jeszcze potrzebujesz Jezusa, który cię przeprowadzi przez te wszystkie najgorsze i najtrudniejsze rzeczy w twoim życiu. Moi drodzy, moi kochani, moi ulubieni, bardzo wam dziękuję za to nasze kolejne spotkanie niedzielne, adwentowe spotkanie i zapraszam oczywiście za tydzień na kolejne, na czwartą niedzielę adwentową, gdzie będziemy się spotykać ze Słowem Bożym. Kochani, przypominam, dla tych, którzy może jeszcze nie wiedzą, wyszedł mój niedzielnik, czyli komentarze właśnie z CNN-u wzięte, czyli do niedzielnych czytań, wszystkie kazania na cały rok 2022, przepraszam. Gdybyście mieli ochotę, zajrzyjcie w opisie pod filmem. Pewnie jest jakiś link do wydawnictwa w drodze, które ten niedzielnik na rok C, czyli najbliższy, wydało. Ściskam was, pozdrawiam was, błogosławię i do zobaczenia już za tydzień. Z Bogiem, pa!