 Dzień dobry, szczęść Boże, dobry wieczór, moi drodzy, bardzo was serdecznie witam w naszym kolejnym spotkaniu z cyklu CNN, czyli Niedzielne Kazania do Okienka. Mamy dzisiaj trzecią niedzielę Adwentu. Chciałbym was dzisiaj zaprosić do drugiego czytania, a tak naprawdę do jednego zdania z tego drugiego czytania, ale posłuchajcie całości. Mamy dzisiaj fragment z Listu Świętego Jakuba. Następująca treść... Trwajcie cierpliwie, bracia, aż do przyjścia Pana. Oto rolnik czeka wytrwale na cenny plon ziemi, dopóki nie spadnie deszcz wczesny i późny. I tak wy bądźcie cierpliwi i umacniajcie serca wasze, bo przyjście Pana jest już bliskie. Nie uskarżajcie się, bracia, jeden na drugiego, byście nie podpadli pod sąd. Oto sędzia stoi przed drzwiami. Za przykład w wytrwałości i cierpliwości weźcie bracia proroków, którzy przemawiali w imię Pańskie. Moi drodzy, mamy taki fragment, który jest dokładnie w punkt, jeżeli chodzi o Adwent. Wiecie, że Adwent ma jakby podwójny charakter. Mamy taką pierwszą część Adwentu, która ciągle jeszcze trwa w Kościele w sumie, chociaż nie no, w sumie to już jesteśmy na przełomie, która jest nie tyle oczekiwaniem na wspomnienie narodzin Pana Jezusa na Boże Narodzenie, ile jest jakby oczekiwaniem na koniec świata, czyli na powtórne przyjście Chrystusa. W drugiej części Adwentu bardziej koncentrujemy się, to będzie już niedługo, za parę dni, bardziej koncentrujemy się na tym takim bezpośrednim przygotowaniu do świąt Bożego Narodzenia. Kochani, ten fragment oczywiście jest właśnie o cierpliwości względem przyjścia powtórnego Pana, nie? Czyli prosi apostoł bądźcie cierpliwi, Pan na pewno przyjdzie i mówi takim wyrażeniem, które może się wydawać albo takie zwyczajne, że ja myślę, że czytałem ten tekst już, nie wiem, no pewnie kilkadziesiąt razy w życiu, a nie zauważyłem tego nigdy, albo może nas zastanowić, że nie wiemy, o co chodzi. Mianowicie, jest to zdanie, że oto rolnik czeka wytrwale na cenny plon ziemi, dopóki nie spadnie deszcz wczesny i późny. Kochani, ten deszcz wczesny i późny to jest, że tak powiem, dzisiaj dla mnie moment kluczowy tego kazania i moment kluczowy tego, co mówi apostoł w swoim liście. Kochani, w odnosie samego tego fragmentu, o tym nie będę mówił, ale w odnosie tego fragmentu, tu chodzi o to, że bardzo często się interpretowało deszcz wczesny i późny jako dwa przyjścia Chrystusa. Deszcz wczesny, czyli pierwsze padanie łaski Bożej, to jest Jego narodzenie i bycia na ziemi, deszcz późny, to będzie to na końcu czasów. I On tak samo mówi, że musimy poczekać, mieliśmy już deszcz wczesny, a musimy poczekać na deszcz późny. Ale... najpierw sobie wyjaśnimy w ogóle, o co tu chodzi, a potem to przełożymy jeszcze na inne rejony naszego życia. Kochani, co to w ogóle jest deszcz wczesny i późny? My tego nie bardzo rozumiemy, bo nie jesteśmy z tej szerokości geograficznej, nie jesteśmy z tych układów, że tak powiem, rolniczo-atmosferyczno-wzrastających, nie? W czym rzecz? Kochani, w tamtym rejonie, z którego piszą autorzy biblijni, są zasadniczo dwie pory deszczowe, dwie pory, które nawadniają ziemię. Jest tak zwana wczesna pora deszczowa, to jest mniej więcej listopad-grudzień, czyli taka jesienna, tak to można nazwać i jest wiosenna, czyli mniej więcej marzec-kwiecień. Wiadomo, że tam mogą być różne odstępstwa. I kochani, cykl rozwojowy roślin polega na tym, że najpierw jest deszcz wczesny, który polega na tym, że on zmiękcza tą suchą, wyschniętą przez słońce i tak dalej ziemię, czyli przygotowuje tą ziemię do tego, żeby mogło w niej coś urosnąć i daje jakby pierwszy wzrost roślinom, potem tej wody jest bardzo mało i potem drugi deszcz, czyli ten późny deszcz, kilka miesięcy później, sprawia, że ona może dojrzeć, że ona może być gotowa, ten deszcz przygotowuje roślinność do zbierania plonów. Kochani, dla kogoś, kto żyje w tamtej kulturze takie wyrażenie deszcz wczesny i deszcz późny jest natychmiast jakby rozpoznawalne, wiadomo, o co chodzi. Ale, kochani, zobaczcie, to jest jedno zdanie, to jest właśnie geniusz Biblii, tak? To jest jedno zdanie, jedna jakby metafora, którą się Biblia posługuje, która tłumaczy, kochani, tyle rzeczywistości w ogóle życiowych już do głowa mała, bo do tego można, kochani, przełożyć bardzo wiele spraw w naszym życiu albo inaczej nasze sprawy można zrozumieć dzięki tej metaforze. Kochani, co to znaczy deszcz wczesny i deszcz późny? Kochani, oczywiście, że są takie rzeczy, za które się można zabrać od razu na raz i osiągnąć po prostu jednorazowo coś wyjątkowego, to jasne. Ale jeżeli chodzi o jakieś naprawdę ważne rzeczy, o długofalowy rozwój, to bardzo ważne jest deszcz wczesny i deszcz późny. Pierwszy przykład z głowy. Kochani, zobaczcie, mamy relacje, nie? Między na przykład mężczyzną i kobietą, która ma się skończyć miłością małżeńską, a potem też w miłości małżeńskiej ma wzrastać, nie? Kochani, dlaczego na przykład mówimy jak kogoś poznasz, to znać najpierw sporo czasu, nie to, że tam 20 lat, ale sporo czasu, czyli parę ładnych lat, żeby go poznać, żeby zobaczyć, jak to gra ze sobą, żeby się przekonać, czy jesteście dla siebie, żeby zobaczyć, czy nawzajem możecie sobie dać tego, czego potrzebujecie. Zobaczcie, jeżeli ludzie by się poznawali. Mamy zakochanie, mamy zauroczenie, mamy takie myślenie BOŻE... ta jedyna, to jest ten jedyny. I gdybyśmy po miesiącu, no tak się czasem dzieje, pewnie nieczęsto, ale czasem się dzieje, wchodzili w związki małżeńskie, kochani, z nich by 99% nie wyszło. I tak, jak czekamy długo, to sporo nie wychodzi, ale przy zupełnym takim natychmiastowym wejściu, że tak powiem, w deszcz późny, tak? Czyli w próbę dojrzałego związku zbudowanego po dwóch miesiącach, nic z tego nie wyjdzie. Potrzebujesz najpierw deszczu wczesnego, czyli potrzebujesz zmiękczyć glebę. Jeżeli na przykład jesteś człowiekiem wychowanym w różnych trudnych warunkach, masz serce twarde, nie w tym sensie, że złe, tylko na przykład takie, które nie umie kochać, które nie umie służyć, które nie zostało nauczone tego, jak wchodzić w relacje, najpierw potrzeba dużo deszczu wczesnego, który to serce zmiękczy. Czyli trzeba zobaczyć, gdzie mam niedoskonałości, trzeba zobaczyć, gdzie mam różne wady, trzeba zobaczyć, czego nie potrafię w życiu tym takim relacyjnym i tak dalej i dopiero jak tutaj zacznę uprawiać tą ziemię, pierwsze kiełki mi wzrosną, tak? Pierwsze kiełki sprawią, że o... tam się pojawiła roślinka, to roślinka się dobrze zapowiada, ale jeszcze jest malutka, nie? To jest, kochani, dokładnie ten czas, że tak powiem, przedmałżeński do małżeński. Mamy do małżeństwa, w sensie zanim się wydarzy małżeństwo, zobaczyć, czy tam coś może rosnąć, czy tam te rośliny będą mogły wyrastać. Jeżeli tak, no to zasadzamy to w postaci małżeństwa i dopiero potem będzie deszcz później, który będzie sprawiał, że te rzeczy delikatne rozrastają się w wielkie drzewa, co nie? Kochani, jest mnóstwo takich ludzi i dlatego ludziom często przez związki nie wychodzą, którzy, że tak powiem, nie czekając na to, żeby deszcz wczesny rozmiękczył serce, natychmiast co muszą tam po prostu lać łaskę deszczu późnego. Uwaga, jak wcześniej to się nie wydarzy, ten deszcz wczesny, kochani, potem się okaże, że nie ma plonu, nie ma zbioru, nie było jak... nie miało jak wyrosnąć, nie? Jakby uschło albo nie dało rady, albo się okazało za słabe, za mało zakorzenione, no nie dało rady. Bez tego deszczu wczesnego nie będzie tego. Kochani, to sobie można teraz przełożyć też na inne sprawy. Na przykład nasza bardzo ważna, taka aktualna z tego czasu, nie? jakby adwent, nawracamy się, tak? Kochani, życie duchowe również podlega tym prawidłom. Zobaczcie, to u św. Pawła jest, na pewno to znacie, gdzie Paweł mówi najpierw jest czas karmienia mlekiem, a dopiero potem będzie pokarm stały, nie? Czyli też nie jest tak, że można człowiekowi, który na przykład, nie wiem... Pana Boga poznaje, wrzucić od razu różne, nie wiem... za duże wymagania. Wrzucić mu od razu, nie wiem... całą po prostu ascezę chrześcijańską. Nie, on nie da rady. On na początku potrzebuje mleka. A my, kochani, czasem próbujemy zupełnie jakby tak z czapy nagle wejść na nie wiadomo jakie, po prostu nie wiem... wyżyny duchowe, albo sobie nakładamy jakieś nie wiadomo jakie wymagania. Kochani, jeżeli ktoś sobie nałożył na przykład za dużo jakichś oczekiwań względem siebie, takich duchowych w adwencie, to bardzo możliwe, że skończy w adwencie taki totalnie rozczarowany, bo mu nic nie wyrosło, nie? I uwaga, gdybyśmy mieli po prostu robić tylko deszcz wczesny, czyli zajmować się tylko zmiękczaniem ziemi, to byśmy mieli takie poczucie ale to tak naprawdę, to jest takie żadne, ja to muszę być kimś, a to jest takie małe, takie niedoskonałe, takie, że po prostu niewiele z tego to widać, nie będę duchowo jakoś taki rozwinięty, nie? Kochani, bez deszczu wczesnego, bez krok po kroku przygotowywania gleby na to, żeby się wydarzyły rzeczy większe, nic nie urośnie. Kochani, to jest to zdanie, które wam już powtarzałem tysiące razy. Bardzo to zdanie lubię, bo to jest naprawdę ważne duchowe prawidło, bo już wielokrotnie widziałem, jak ono działa, które nam zawsze powtarzał w nowicjacie magister, na którym nas wychowywał, zawsze mówił, pamiętajcie bracia, wystyk mistyk, wynik cynik, nie? Czyli jeżeli założysz sobie w nowicjacie, że będziesz mistykiem w sensie w pierwszym roku, to skończysz nowicjac prawdopodobnie jako cynik. Czyli się rozczarujesz wszystkim, będziesz absolutnie jakby taki rozgoryczony tym, że nie udało ci się nic osiągnąć i nawet nie to, że nie osiągniesz mistycyzmu, tylko w ogóle będziesz prawdopodobnie na poziomie zero albo w ogóle minus dwa. Bo sobie wrzuciłeś za duże wymagania. Kochani, to jest bardzo ważne. Trzeba sobie to na przykład przekładać na relacje międzyludzkie, na przykład, że oczekujemy, że ktoś się w czymś zmieni. Że mamy oczekiwać? Tak, ale uwaga, nie od razu deszcz późny. Czyli nie oczekuj od kogoś, że on natychmiast będzie w punkcie dojścia, tylko krok po kroki. Oczywiście, że możemy powiedzieć ale on nic nie robi. Teraz jest pytanie, czy rzeczywiście nic nie robi, czy też jest tak, że ty oczekujesz nie wiadomo czego i te jego małe kroki się wydają niczym, a on może wykonuje małe kroki, ona wykonuje małe kroki. Kochani, deszcz wczesny i deszcz późny. Jedno zdanie biblijne, które zawiera takie bogactwo podejścia do życia. Kochani, chciałbym, żebyście sobie pomyśleli w waszym życiu, czy gdzieś przypadkiem ta metafora nie tłumaczy wam jakiejś porażki? Żeście po prostu polecieli w deszcz późny, myśleliście, że wystarczy deszcz późny, że nie będzie trzeba tego deszczu wczesnego albo zatrzymaliście się na deszczu wczesnym, tak? i tylko tam siedzicie, bo tam było sympatycznie, bo padało, lekki był wzrost, nie muszę więcej się męczyć, wzrastać, tak? Kochani, bardzo warto się przeżyć przez tą metaforę różnym miejscom w naszym życiu. To mnie zachwyca w Biblii, że jest po prostu jedno zdanie, dwa słowa tak naprawdę, deszcz wczesny, deszcz późny, dwa określenia i to tyle tłumaczy, to tyle pokazuje, tylko trzeba sobie to przyłożyć mądrze, inteligentnie do różnych miejsc, do różnych płaszczyzn naszego życia. Przemyślcie to, kochani, bo może wam to coś wyjaśni, może wam to jakąś porażkę rozjaśni, może wam to wskaże drogę, jak coś robić albo jak do kogoś podchodzić, bo może próbujecie coś w kimś zmieniać, to nie przynosi rezultatu i tylko ktoś jeszcze na was oburza, że go atakujecie, a może to wam pokaże kurczę, bo ja za szybko poleciałem gdzieś indziej. No właśnie, pomyślcie i może wam Biblia w ten sposób wyjaśni różne sprawy życiowe. Jestem pewny, że tak będzie. Moi drodzy, moi kochani, moi ulubieni, bardzo wam dziękuję za to nasze kolejne spotkanie, adwentowe, bardzo się z niego cieszę. Kochani, jeżeli macie ochotę, przypominam o naszej promce na Langustowym Sklepie. Mamy kartkownik, mamy książkę jak się modlić w fajnych promocjach, w fajnych zestawach, może na święta dobre prezenty albo po prostu z dobrej książki chcecie skorzystać, to zajrzyjcie na Langustę, linki w opisie pod filmem. Ściskam was bardzo, bardzo was pozdrawiam, bardzo was błogosławię i miejcie się najlepiej na świecie. Z Bogiem, papa!