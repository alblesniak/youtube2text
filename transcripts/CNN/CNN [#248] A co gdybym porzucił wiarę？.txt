 Dzień dobry, szczęść Boże, dobry wieczór. Moi drodzy, moi kochani, witam was bardzo serdecznie w kolejnym naszym niedzielnym spotkaniu z cyklu CNN, czyli Kazanko do okienka. Proszę posłuchajcie dzisiejszej Ewangelii, bo nad nią się chwilę dzisiaj zatrzymamy. Jest to fragment z Ewangelii św. Jana z następującą opowieścią. W synagodze w Kafarnaum Jezus powiedział Ciało moje jest prawdziwym pokarmem, a krew moja jest prawdziwym napojem. A wielu spośród Jego uczniów, którzy to usłyszeli, mówiło Trudna jest ta mowa, Któż jej może słuchać? Jezus jednak, świadom tego, że uczniowie Jego na to szemrali, rzekł do nich To was gorszy? A gdy ujrzycie Syna Człowieczego, wstępującego tam, gdzie był przedtem, to Duch daje życie, Ciało na nic się nie zda. Słowa, które ja wam powiedziałem, są Duchem i są życiem. Lecz pośród was są tacy, którzy nie wierzą. Jezus bowiem od początku wiedział, którzy nie wierzą i kto ma go wydać. Rzekł więc Oto dlaczego wam powiedziałem, nikt nie może przyjść do mnie, jeżeli nie zostało mu to dane przez Ojca. Od tego czasu wielu uczniów Jego odeszło i już z Nim nie chodziło. Rzekł więc Jezus do dwunastu Czy jeżeli wy chcecie odejść? odpowiedział mu Szymon Piotr Panie, do kogo pójdziemy? Ty masz słowa życia wiecznego, a my uwierzyliśmy i poznaliśmy, że Ty jesteś Świętym Bożym. Moi drodzy, bardzo mnie ten fragment sprowokował do myślenia o pewnej postawie ludzkiej, która jest bardzo powszechna i której, myślę, musimy jakoś się nauczyć. Albo raczej nauczyć tego nie robić. Już zaraz wytłumaczę, o co chodzi. Najpierw, kochani, takie dwa zdarzenia, w sensie może dwa takie fakty, które często słyszę, często je widzę i które, przypuszczam, też często pojawiają się w waszym życiu. Pierwsze takie zupełnie ze świeckiego, że tak powiem, kontekstu. Czasem kiedy oglądam w różnych wiadomościach, albo czasem to jest też w filmach, ale w filmach jest to często oparte na jakiejś tam prawdzie, nie chodzi o fikcję, tylko rzeczywiste pokazywane są zachowania ludzkie, kiedy są opisywane jakieś straszne rzeczy, których dopuścili się ludzie, nie? Nie wiem... jakieś morderstwa, albo jakiś zamach terrorystyczny, ktoś kogoś zamordował, ktoś kogoś skrzywdził bardzo, nie wiem... ktoś ukradł wielkie pieniądze i tak dalej. I często są wywiady, rozmowy, czy też po prostu przesłuchania z ludźmi im bliskimi, na przykład, nie wiem... z rodzicami, albo z sąsiadami, albo z kimś takim, kto ich dobrze znał, a szczególnie to dotyczy takich ludzi naprawdę dobrze znających kogoś, czyli na przykład, nie wiem... żony, męża, dzieci, rodziców i tak dalej. I bardzo często pojawia się takie stwierdzenie, na przykład u rodziców takie coś jest, nie? że znam swoje dziecko, to niemożliwe, żeby coś takiego zrobiło, nie? Kiedy mamy kogoś, kto żyje w miarę normalnym życiem, nie wyglądało na to, że jest jakimś, nie wiem... psychopatycznym mordercem i tak dalej, nagle się okazuje, że o coś takiego jest oskarżony, to bardzo często takie zdanie można usłyszeć od bliskich osób, nie? Na pewno mój syn, moja córka czegoś takiego nie zrobiła. Ten sąsiad, znaliśmy go przecież od dwudziestu lat, wydawał się zawsze takim sympatycznym człowiekiem, niemożliwe, że on to zrobił, nie? Czyli takie przekonanie, że znamy kogoś, że spędziliśmy z nim dużo życia i to niemożliwe, żeby on coś takiego zrobił. To jest jakby pierwszy taki fakt. Zaraz do niego wrócimy. Drugi, kochani, taki bardziej jest, że tak powiem, z kościelnego podwórka, nie? Bardzo często takie zdania słyszę o różnych ludziach w kościele i też o Panu Jezusie, ale szczególnie o Panu Jezusie, nie? Że no gdyby Pan Jezus tutaj dzisiaj między nami chodził, no to Jemu to byśmy wierzyli, nie? Albo często, jak widzimy różnych świętych księży, takich naprawdę dobrze żyjących, nie? Takich, którzy, nie wiem... pięknie są z Panem Jezusem, pięknie służą ludziom i tak dalej, to ludzie często piszą takie komentarze na przykład, nie? O... gdyby taki ksiądz był u mnie w parafii, to parafia byłaby pełna i w ogóle wszyscy by uwierzyli i tak dalej. I kochani, ja oczywiście rozumiem też te zdania, tak? One też mnie jakoś tam przekonują, nie? Jak się widzi świętego księdza, no to się chce wierzyć. Jak się widzi nieświętego księdza, to się nie bardzo chce wierzyć, nie? Ale zauważcie, że we wszystkich tych przykładach, podałem tylko dwa, oczywiście mógłbym znacznie więcej, jest takie przekonanie, że jakby są ludzie, którzy są do czegoś bardzo, bardzo na pewno niezdolni, czyli są tak dobrzy, tak, nie wiem... tacy normalni i tak dalej, że na pewno by nie zrobili czegoś złego i też trochę to samo twierdzenie, tylko w innym kluczu, że jakby ci ludzie bardzo dobrzy, no to na pewno by byli świadkami, byliby, nie wiem... przyciągający do Pana Boga i tak dalej. Kochani, dlaczego to mówię? Bo bardzo mnie dzisiaj zaskoczył fakt, oczywiście znam tę Ewangelię od dawna, nie? Ale jakoś tak dzisiaj zwróciłem uwagę na ten jeden fragment, że ludzie odchodzili od Pana Jezusa i tu uwaga, nie chodzi mi o jakichś tam złych ludzi, nie chodzi mi o tych, którzy z Panem Jezusem wojowali, bo to, że Pan Jezus miał swoich przeciwników, no to jakoś oczywiste, nie? To, że Pan Jezus miał, nie wiem... różnego rodzaju złych ludzi, którym bardzo było nie w smak to, co Pan Jezus robił, to jasne. Ale tutaj mamy Jego uczniów, którzy za Nim chodzili, uwaga, za Panem Jezusem, nie za jakimś człowiekiem, tylko za Panem Jezusem, nie? I Pan Jezus mówił czasem, jak się okazuje w tej Ewangelii, jakoś trudne słowa, dla nich niemożliwe do przyjęcia, zbyt ich przekraczające, że mimo, że z Nim chodzili, to przestawali z Nim chodzić. Nawet apostołowie, chociaż ostatecznie potem zostali, to też mieli ten moment, kiedy Pan Jezus musiał ich zapytać, czy wy też chcecie odejść, nie? Czyli musiał zobaczyć w ich oczach taki moment zwątpienia, taki moment odejścia. I oni, jak to zanim dzisiaj sobie przeczytałem, to tak mnie to trochę zszokowało. W jakim sensie? No bo ja sobie myślę tak, przecież jakby Pan Jezus na ziemię dzisiaj przyszedł i jakby się pokazywał, nie wiem... w kościołach, w Polsce, można byłoby z Nim porozmawiać, jakbyśmy zobaczyli, jaki On jest dobry, jaki On jest kochany, jaki On jest... no cudowny po prostu, bo był najcudowniejszym człowiekiem na ziemi. No... On jest w ogóle najcudowniejszą osobą, w ogóle, jaka istnieje, nie? No to przecież na pewno by ludzie w Niego uwierzyli. Uwaga, kochani, no niekoniecznie. W takim sensie część tak, oczywiście, na pewno by część pociągnął, tak jak święci księża pociągają czasem ludzi itd., ale części by wcale nie pociągnął. Mało tego, byliby tacy, którzy by na początku się pociągnęli, czyli byliby z Nim przez długi czas może nawet, a potem by ich rozczarował. Uwaga, Pan Jezus by ich rozczarował. Jak to możliwe? Jak mógłby Pan Jezus kogoś rozczarować? Ja tego nie jarzę zupełnie, nie? Ja Go tak kocham, jest dla mnie tak cudowny, a tu się okazuje, że na pewno można się Nim rozczarować. Uwaga, ta Ewangelia mówi też, że właśnie ja mógłbym się Nim rozczarować. Że ja, mimo że z Nim jestem, chodzę za Nim, jak mówi ta Ewangelia, już od wielu lat, to może przyjść taki moment, kiedy On zacznie mnie wzywać do takich rzeczy, albo zacznie mi mówić takie rzeczy, które ja zupełnie nie będę mógł zajarzyć i się rozczaruję i odejdę. Kochani, dlaczego to wszystko mówię? Zobaczcie, jak w bardzo wielu sprawach polegamy na ludziach. Jesteśmy przekonani, że na pewno możemy na nich liczyć. Kochani, ja, proszę Boże, nie chcę was doprowadzić z tym kazaniem do takiej postawy, która będzie negowała dobro we wszystkich ludziach. Nie o to mi chodzi. Tylko, kochani, nie wolno nam ostatecznej nadziei, takiej absolutnej nadziei pokładać w żadnym człowieku. W żadnym. Nawet najlepszym, najświętszym, najbardziej nas kochającym, najbardziej przez nas kochanym. Każdy, kochani, może upaść. I jeżeli coś budujemy na tym, że ktoś nie upadnie, że ktoś na pewno nigdy nie zawiedzie, to budujemy na piasku. Pięknie powiedzieli tu apostołowie, nie? Piotr to pięknie powiedział. Powiedział Panie, a do kogo my pójdziemy? Mówi Tylko Ty masz słowa życia wiecznego. Co to znaczy? Słowa, które są wieczne. Czyli taka nadzieja, która nigdy nie może zawieść. Twoje słowa są takim fundamentem, ty jesteś takim fundamentem, że rzeczywiście u ciebie się nigdy nie zawiedziemy. My możemy zawalić, to prawda, ale ty nigdy nie zawiedziesz. Kochani, tak sobie też pomyślałem o tym. Pomyślcie, podam wam taki przykład bardzo osobisty. Co by było, gdy na przykład się okazało, że za parę lat... Uwaga, to nie jest żadna zapowiedź, tak? Podaję to jako przykład, błagam. Bo wiem, że zaraz ktoś wyciągnie te słowa i zrobi z nich coś, co nie potrzeba. Co by było, gdybym na przykład, nie wiem, za pięć lat, albo za rok, albo za tydzień ogłosił na YouTubie, że przestałem być wierzącym człowiekiem? W sensie ja, Adam Szustak. Raz, że miałbym naprawdę wysoką oglądalność. Taki film byłby nieco na YouTubie, nie? Szustak stracił wiarę. Że odchodzę z Kościoła, że neguję w ogóle wiarę w Pana Boga i w ogóle namawiam wszystkich ludzi, żeby porzucili wiarę i porzucili religię i w ogóle idę sobie. Mówiąc krótko, bo dla części z was, wiem, że dla tylko części z was, ale dla jakiejś części z was jestem jakoś tam autorytetem, tak? I kochani, gdyby ktoś z was w związku z moim odejściem, w związku z moim upadkiem, albo byście się dowiedzieli jakichś strasznych rzeczy o mnie, tak? Jeżeli wasza wiara przez to by się zawaliła, to znaczy, że zbudowaliście ją na mnie, a nie na Panu Bogu. I to znaczy, że dokonało się coś bardzo, bardzo niedobrego, bo na mnie wiary swoje budować nie możecie. Tak jak jej nie możecie budować na papieżu Franciszku, tak jak jej nie możecie budować na żadnym innym, nie wiem, człowieku, czy księdzu, czy świeckim, to jest nieistotne, który jest dla was jakoś ważny. To nie znaczy, że nie macie oczywiście doceniać czyjeś tam pracy i tak dalej, to jasne. Ale to nie może być fundament waszej wiary. Kochani, pomyślcie o tym, bo tak się czasem dzieje, ja to widzę, jak czasem różnie tam znani ludzie odchodzili, na przykład księża, tak? I ludzie tracili wiarę. Ja oczywiście rozumiem rozczarowanie, dramat itd. to jest dla mnie jasne, nie? Nie chodzi mi o to, że to ma nic nie znaczyć. Ale kochani, pytanie jest takie na kim budujemy naszą wiarę? Na kim budujemy naszą nadzieję? Na kim budujemy w ogóle sens naszego życia? Kochani, tak jak mówię, proszę tego nie rozumieć w zły sposób, bo ja wiem, że zaraz ktoś to wyciągnie tak o... szóstak zapowiada, że niedługo odejdzie. Nie, nie, nie... Aczkolwiek, jak to czytam, to wiem, że to jest pokusa i groźba dla każdego. Dla każdego. Że można z Panem Jezusem chodzić bardzo długo i to wcale nie może człowiekowi dać pewności a... to ja już jestem z Nim. Mało tego, to jest tak samo do ciebie. Jeżeli jesteś z Panem Jezusem od bardzo dawna i sobie myślisz że nie, to nigdy nic nie... po prostu nie ruszę w mojej wierze, no to uważaj. Uważaj, bo tu się to dzieje. I uwaga, apostołowie wiedzieli, na kogo trzeba postawić. Nie wolno ufać sobie, nie wolno ufać innym ludziom. Można ufać tylko Bogu. Uwaga, kochani, mam nadzieję, że tego nie rozumiecie w odwrotny sposób też, nie? To nie chodzi mi o to, żebyśmy teraz żyli z taką totalną podejrzliwością do każdego człowieka. Bo rym Boże, oczywiście, że są piękni, dobrzy ludzie i należy im ufać, należy na nich polegać. Uwaga, ale nie absolutnie. W sposób absolutny tylko na Bogu możesz budować swoje życie. Kochani, niech ktoś z was, broń Boże, nigdy nie buduje swojej wiary na przykład na mnie albo na jakimś innym księdzu, który wam, nie wiem, zrobił coś dobrego, pomógł wam w życiu. Docencie to oczywiście, to jasne, i nie negujcie tego, ale nie budujcie na nim, na jego postawie, na jego świętości swojej wiary. Bo wiara może być zbudowana tylko i wyłącznie na Bogu. Sens życia może być zbudowany tylko na Bogu. Bo inaczej się srogo, kochani, rozczarujemy i to na własne życzenie. Kochani, wiem, że to może nie jest dzisiaj jakaś taka bardzo, jak to powiedzieć... radosna nowina, tak? którą wam tu mówię, chociaż ona tak naprawdę jest, bo ona oznacza, że jest taki punkt we Wszechświecie, który jest nie do ruszenia. I musimy się, kochani, strzec, żeby nie budować na piasku, żeby nie budować na czymś innym niż na skalę, którą jest Pan Jezus, bo tylko On jest tą skałą. A my często budujemy albo na naszych przekonaniach i na naszych pewnościach, albo na innych ludzi pewnościach i przekonaniach, nie? Tu każdy ma pewnie trochę w inną stronę. Ja myślę, że bardziej mam tak, że bardziej buduję na swoich przekonaniach i swoich pewnościach, a mniej na innych ludziach. Natomiast to też jest błąd, że buduję na tych swoich, bo one też są równie niepewne, jak wszystkie inne. Kochani, pomyślcie o tym. Na czym, na kim jest budowana wasza wiara, sens waszego życia, to na czym się opieracie? Tylko Jezus, tylko Bóg może być takim fundamentem. Moi drodzy, moi mili, moi kochani, to by było na tyle w tym naszym dzisiejszym spotkaniu, bardzo wam za to dziękuję. Mam nadzieję, że będzie chociaż trochę tak to o... otrzeźwiające, tak by trzeba to nazwać. I że wam to trochę skieruje wasze serca i głowy do Pana Jezusa, a o to by chodziło. Bardzo was ściskam, bardzo was pozdrawiam, bardzo was błogosławię i do zobaczenia już za tydzień. Z Bogiem, pa pa...