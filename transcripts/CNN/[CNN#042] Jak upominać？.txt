 Dzień dobry, szczęść Boże, dobry wieczór. Moi drodzy, witajcie bardzo, bardzo serdecznie w kolejnym CNN, czyli w kolejnym kazanku do okienka, jak to zawsze w niedzielę. Zaczynamy od Ewangelii, którą dzisiaj czytamy w liturgii. Proszę, posłuchajcie. Z Ewangelii św. Mateusza Jezus powiedział do swoich uczniów Gdy brat twój zgrzeszy przeciw tobie, idź i upomnij go w cztery oczy. Jeśli cię usłucha, pozyskasz swego brata. Jeśli zaś nie usłucha, weź sobą jeszcze jednego albo dwóch, żeby na słowie dwóch albo trzech świadków oparła się cała sprawa. Jeśli i tych nie usłucha, donieś kościołowi. A jeśli nawet kościoła nie usłucha, niech ci będzie jak poganin i celnik. Zaprawdę powiadam wam, wszystko, cokolwiek zwiążecie na ziemi, będzie związane w niebie, a co rozwiążecie na ziemi, będzie rozwiązane w niebie. Dalej zaprawdę powiadam wam, jeśli dwóch z was na ziemi zgodnie o coś prosić będzie, to wszystko otrzymają od mojego Ojca, który jest w niebie. Bo gdzie są dwaj albo trzej zebrani w imię moje, tam jestem pośród nich. Moi drodzy, mamy dzisiaj w tej Ewangelii cudownie opisaną sprawę upomnienia braterskiego, ale mamy też dwa pozostałe czytania, które bardzo pięknie układają się w pewną całość. I kochani, chciałbym, żeby dzisiejszy odcinek był bardzo konkretnym poradnikiem, w jaki sposób upominać innych ludzi, w jaki sposób naszych braci upominać w sprawach, które uważamy, że robią coś złego, że nas krzywdzą albo robią po prostu jakieś zło. Kochani, te dzisiejsze czytania naprawdę pokazują w genialny i w bardzo jasny sposób, jak to robić. Więc spróbujmy najpierw zobaczyć dwie rzeczy ogólne, pewne ogólne zasady, które są bardzo ważne, a potem konkrety. Mam nadzieję, że będzie dzisiaj konkretnie krótko i na temat. Z tym krótko będzie pewnie różnie, ale że będzie konkretny spis czynności, jakie trzeba wykonywać. Kochani, dwie ogólne zasady. Pierwsza. Mamy dzisiaj w pierwszym czytaniu u proroka Ezechiela bardzo ważną zasadę dotyczącą się w ogóle, że tak powiem, otwierania ust do innych ludzi, jeśli chodzi o upomnienie. Zauważcie, że Bóg mówi do Ezechiela, żeby upominał jego lud tymi słowami, które Pan Bóg do niego kieruje. Czyli zauważcie, nie mówi Pan Bóg do Ezechiela pomyśl, w czym według ciebie ludzie nie przestrzegają mojego prawa, w czym według ciebie ludzie są źli albo robią coś nie tak i ich upomni, tylko mówi przekazuj im te upomnienia, które Ja ci daję. I kochani, zanim do czegokolwiek ruszycie, do jakiegokolwiek upominania kogokolwiek, to zadajcie sobie takie pytanie czy na pewno to upomnienie, które Ja chcę komuś dać, to czy Pan Bóg je mówi? Czy na pewno to jest upomnienie od Pana Boga? Czy też to jest po prostu jakieś moje przekonanie, jakieś moje poglądy, mój sposób patrzenia na świat, który jest inny od patrzenia na świat innych ludzi? Otóż, jeśli będziecie mieli jasność, ale totalną jasność tak... to, w czym chcę upomnieć mojego brata, to jest coś, co na pewno jakby w ustach Pana Boga by było, to tak... idź. Jak się upewnić? Kochani, na przykład, jeżeli ktoś nie przestrzega jakiegoś przykazania, nie wiem... dam teraz przykład. Jest, powiedzmy, mąż, który zdradza swoją żonę, tak? I dowiedziałeś się o tym, że zdradza swoją żonę. To czy powinieneś go upomnieć? Czy Pan Bóg by go upomniał? Oczywiście, dlatego że jest takie przykazanie, które mówi nie cudzousz, czyli wiemy, że na pewno takie upomnienie w ustach Pana Boga na pewno jest. Ale jeżeli są jakieś na przykład różne sprawy w małżeństwie, gdzie się w czymś nie dogadujecie, na przykład mąż czegoś nie lubi robić w domu, to... czy to powinno być upomnienie? Niekoniecznie. To, że w ogóle można o tym pogadać, to, że w ogóle trzeba różne sprawy przegadywać i dogadywać, to jasne, ale nie można traktować wszystkiego, w czym się nie zgadzamy z drugim człowiekiem, jako upomnienia. Więc kochani, pierwsza rzecz, którą naprawdę trzeba przemyśleć, bo ja jestem przekonany, że połowa upomnień, które ludziom dajemy, już by się skończyła i w ogóle by się nie wydobyła z naszych ust, gdybyśmy tą pierwszą zasadę stosowali. Czyli... czy na pewno to jest coś, co jest prawdą po prostu ogólnie obowiązującą, którą Pan Bóg daje całemu światu, czy też to jest jakieś twoje, partykularne zupełnie patrzenie na świat, w którym się z kimś nie zgadzasz, a chcesz, żeby ktoś myślał tak, jak ty. W takich rzeczach nie upominaj. Druga zasada, jeszcze ważniejsza i tak naprawdę, uważam, kasująca 90% naszych upomnień, które względem drugiego człowieka chcielibyśmy skierować. To jest dzisiejsza opowieść z listu, którą słyszymy u św. Pawła, który mówi, że jedyną zasadą, która obowiązuje każdego człowieka względem każdego człowieka, to, co jesteśmy sobie nawzajem winni, to jest miłość. Co to znaczy, kochani? Jeżeli nie ma w tobie miłości względem drugiego człowieka, którego chcesz upomnieć, nie otwieraj swoich ust. I mówię to zupełnie poważnie. Kochani, mówiłem wam to już miliard razy i będę wam to powtarzał po prostu, aż się ten świat skończy, albo aż umrzemy. Moi drodzy, nikogo nie interesuje, czy to, co mówisz, to jest prawda, czy nieprawda, jeżeli nie kochasz. I to może być prawda, bo oczywiście prawda nas bardzo interesuje. To może być prawda, ale jeśli nie ma w tobie miłości, nie upominaj kogoś, jeśli nie kochasz go. Jeśli nie ma w tobie gotowości na to, żeby go kochać. Kochani, to jest coś, co ja wam już mówiłem wiele razy z tych naszych tak zwanych kapitół win, które mamy u siebie w zakonie. Mamy takie spotkania, gdzie raz na jakiś czas mamy się nawzajem upominać, wręcz tak obowiązkowo, że wszyscy się spotykamy i mówimy sobie, co nam się nie podoba, co uważamy, że jest nie tak w naszych braciach. I pamiętam, kiedy mnie uczono tego, na samym początku zakonu, zawsze mi do głowy po prostu wciskano pierwszą podstawową zasadę. Jeżeli odczuwasz gniew na danego brata, to go nie upominaj. W sensie upomnij go dopiero, kiedy gniew ci minie. Upomnij, kiedy przemyślisz to, co chcesz powiedzieć, kiedy emocje opadną, kiedy zadasz sobie pytanie czy to, co ja chcę powiedzieć, to naprawdę go kochasz? Naprawdę chcesz mu okazać miłość? Kochani, oczywiście. Miłość może polegać na tym, że mówimy komuś trudne słowa. To jasne. Nie chodzi o to, że miłość to mają być tylko przyjemne i fajne słowa. Nie. To mogą być bardzo trudne słowa, ale czy na pewno twoją motywacją jest miłość, a może jest po prostu wkurzenie, a może jest to, że masz już dość, a może jest to, że już nie możesz więcej wytrzymać, I uwaga! Tamte wszystkie rzeczy są w ogóle ważne i bardzo często prawdziwe. Ale, jak mówi św. Paweł, jeżeli między nami nie jesteśmy sobie nawzajem winni miłości, to lepiej idźmy do domu. Dlatego, że bez tej miłości żadne upomnienie nie ma najmniejszego sensu. I potem, kochani, jest Ewangelia, gdzie Pan Jezus jest po prostu tak konkretny, jak chyba nigdzie. Zauważcie, Pan Jezus bardzo często dawał różne rady, różne zasady postępowania. I one są często bardzo ogólne. Mówimy np. w przypowieściach, które można w różny sposób zinterpretować. Tutaj, Pan Jezus, jakby wiedząc, jak to jest ważna też rzeczywistość między ludźmi, między nami, podaje naprawdę bardzo szczegółowy sposób upominania drugiego człowieka. I, kochani, albo stosujemy ten sposób i wtedy jesteśmy wierni Panu Jezusowi, albo jeśli go nie stosujemy, to nie oszukujmy się, że jesteśmy wierni Panu Jezusowi. I, panie, nie będę wam tego tłumaczył chyba zbyt długo, bo to nie trzeba chyba tłumaczyć, bo to jest po prostu jasne, jak to mówią, jak krowie na rowie, no... Jezus mówi, jeśli masz coś do brata, w sensie brat coś przeciwko tobie robi, jeżeli chcesz kogoś upomnieć, to są trzy kroki i nie ma pomijania żadnego z tych kroków. Najpierw cztery oczy, czyli idziesz do tego kogoś i z nim rozmawiasz. Potem, jeśli to nic nie poskutkuje, a, jak już wcześniej oczywiście wiemy, wydarzyły się te dwie wcześniejsze rzeczy, czyli wiesz, że na pewno trzeba go upomnieć, bo to są słowa Pana Boga i wiesz, że go kochasz, wobec tego w ogóle do niego nie idź. Ale jeśli wiesz, że masz iść, to idziesz do niego najpierw cztery oczy. Jeśli tutaj nic się nie zmieni, to bierzesz jeszcze jakąś drugą i trzecią osobę i uwaga... Te osoby obowiązują oczywiście ta sama zasada, co ciebie. Czyli musicie mieć wszyscy w trójkę pewność, że tak, to jest coś, czego chciałby od niego Pan Bóg i musicie mieć pewność, że go kochacie, tego kogoś. Czyli idziecie wtedy razem. To się nazywa w takim języku psychologicznym oczywiście interwencja. Czyli bierzemy po prostu kilku ludzi, którzy kochają tę osobę, żeby jej pomóc, żeby ją upomnieć. Jeśli tej ekipy nie posłucha, to macie prawo donieść Kościołowi, czyli mówiąc krótko, macie prawo sprawić, żeby sprawa się stała publiczna. I kochani, to jest Pana Jezusowy trójkrokowy sposób działania. Pomijanie któregokolwiek z tych kroków jest po prostu nieposłuszeństwem Panu Jezusowi. Kochani, czemu wam to mówię? Bo co to znaczy? 99% wszystkich naszych krytycznych komentarzy na YouTubie i na wszystkich innych mediach społecznościowych nie przestrzega tej zasady. Dlatego, że nie byliśmy u tej osoby, nie gadaliśmy z nią cztery oczy, potem nie poszliśmy tam większą ekipą, a potem nie donieśliśmy Kościołowi. Kochani, i tak dalej, i tak dalej... Można by takich rzeczy mnożyć, kiedy pomijamy te wszystkie wcześniejsze etapy, kiedy upubliczniamy jakieś rzeczy, kiedy nie chcemy o nich rozmawiać z tym kimś, i tak dalej, i tak dalej... Kochani, Pan Jezus naprawdę bardzo jasno wytłumaczył, jak to ma być. I chciałbym, żebyście przemyśleli, czy stosujecie te trzy metody, te trzy kroki. I kochani, ja wiem, oczywiście, że może się zdarzyć, że wykonamy wszystkie trzy no i nie posłucha. I Pan Jezus w tej Ewangelii też mówi bardzo jasno. I jeśli nie posłucha wtedy Kościoła, czyli kiedy sprawa stanie się publiczna, zrobiłeś wszystko, co mogłeś, żeby tego kogoś przyprowadzić do jakiejś naprawy, a On tego nie słucha, to niech ci będzie jak poganin i celnik. Co to znaczy, kochani? Bo to wcale nie znaczy, aha, czyli możesz go mieć za śmiecia. Pamiętacie, jak Pan Jezus postępował z paganami i celnikami? Chodził do nich na obiady, jadał z nimi, spotykał się z nimi, nazywali go przyjacielem grzeszników i celników, prostytutek i tak dalej. Kochani, to niech ci będzie jak poganin i celnik, to nie znaczy, że masz go skasować ze swojego życia. To nie znaczy, że możesz go już mieć za nic, bo cię nie posłuchał. Nie, nie jesteś wtedy odpowiedzialny, jak dzisiaj mówiło pierwsze czytanie, za to, że się nie nawrócił, bo zrobiłeś ze swojej strony to, co mogłeś, żeby się nawrócił. Więc już nie jest twoją odpowiedzialnością, nie leży na tobie to, że się nie nawrócił, bo ty, co mogłeś zrobić, to zrobiłeś. Ale... dalej daj Mu przestrzeń do spotkania ze sobą. To nie znaczy, że mamy się od kogoś odciąć, że mamy całkowicie zerwać kontakty. Oczywiście, może być taka relacja, gdzie to jest po prostu niszczące dla nas, wtedy zrywamy kontakt, ale to z innego powodu. Z tego powodu, że ktoś nam po prostu czyni krzywdę i to jest zupełnie inna sprawa. Ale jeżeli masz jakiegoś przeciwnika, masz kogoś, z kim się nie zgadzasz i go upomniałeś, bo uważasz, że błądzi, a on nie zmienił swojego zdania, dalej bądź otwarty na bycie z nim. Dalej, kiedy cię zaprosi na kolację, to idź na tą kolację. Nawet jeżeli się pokłócicie, to bądź tam dalej. Jeżeli masz w rodzinie kogoś, kto żyje nie tak, jak trzeba i ty go upomniałeś, ale on się nie zmienił, ma swoje poglądy, nie zrywaj z nim całkowicie kontaktów. W sensie daj mu przestrzeń, bo może za 10-20 lat będzie chciał wrócić i wtedy jest ważne, czy będą drzwi otwarte, czy nie. Wtedy jest ważne, czy będziesz w stanie z nim usiąść przy stole, czy nie. Wtedy jest bardzo ważne, czy dasz mu swoje otwarte serce, bo on się może za bardzo długi czas zmieni. A kiedy zerwiesz kontakty, zamkniesz, to on nie będzie chciał wracać w ogóle. Kochani, to niech ci będzie poganień jak celnik, jak poganień jak celnik. To jest bardzo piękne Jezusowe powiedzenie. Ono nie znaczy to spadaj z mojego życia, nie. Tylko pójdę do ciebie na kolację, tak jak chodziłem do pogan i do celników. I na koniec jest jeszcze jedna ważna rzecz. Zobaczcie, że w tej Ewangelii dzisiaj jest jeszcze jedna zasada, która mogłaby się wydawać, jest trochę niezwiązana z tym, co Pan Jezus mówił, bo to są po prostu dalsze pouczenia. Ale myślę, że skoro mamy to w jednej Ewangelii, to jest to też jakaś taka wskazówka Kościoła, potraktujmy to razem, w sensie... Zobaczcie, Pan Jezus tam dalej mówił, żeby się modlić we dwóch albo we trzech, bo tam, gdzie jest dwóch albo trzech w Jego imię zebranych, tam On jest. Czyli co On mówi? Jak z tymi gościami poszedłeś do Niego wcześniej, pamiętacie? Weź dwóch albo trzech świadków, nie? Idźcie tam we dwóch albo we trzech. Czyli jeżeli z tymi gościami kogoś upomniałeś, to potem módlcie się za tego kogoś. To potem módlcie się i jeżeli będziecie się razem za Niego modlić, jeżeli znajdziesz tą ekipę, która Go upomniała, a potem z tą ekipą będziecie trwać w modlitwie, to jak mówi Pan Jezus, ojciec wysłucha takiej modlitwy. Co to znaczy? Wcześniej czy później dotrzę do tego człowieka, którzy Pan Jezus upomnienia nic nie dały. Mówi, módlcie się we dwóch albo we trzech, czyli nie ty sam, tylko we wspólnocie Kościoła i zanosie tego kogoś do Pana Boga. Może to potrwa bardzo długo, może to będzie trwało do ostatniego dnia jego życia, ale mówi ojciec, wysłucha takiej modlitwy i dotrze do tego kogoś. Kochani, spróbujcie to przemyśleć, bo to, uważam, jest bardzo jasno wyłożone, jak to robić. Jak się zachowywać względem tych, którymi się nie zgadzamy, którzy robią jakieś zło, którzy nam wyrządzili krzywdę itd. Oczywiście, tak jak we wszystkim, są na pewno różne niuanse i są sytuacje, w których trzeba jakoś zasady różnie dostosować. To jest oczywiste. Tak jak we wszystkim w życiu nie da się zrobić jednej zasady do absolutnie każdego przypadku na świecie, więc zawsze mi wynajdziecie, ale w takim wypadku trzeba inaczej itd. Tylko mam takie wrażenie, że my prawie z każdego wypadku robimy to, że inaczej. Nie. W 99% wypadków to są właśnie takie wypadki. Bardzo rzadko się zdarza, że trzeba zastosować jakąś inną metodę i wtedy do tej innej rzeczywiście można pogadać, można pomyśleć, jak to zrobić inaczej. Ale prawie zawsze jest tak, jak mówią te dzisiejsze czytania. I to jest, kochani, arcygenialne, że Pan Jezus to podaje kawa na ławę. Więc przestańmy się oszukiwać, że nie wiemy jak, bo wiemy. I stosujmy się do rady Pana Jezusa, bo On ma zawsze najlepsze rady. KONIEC NADZIEI ODCINEK 10 PAŚNIK Moi drodzy, to był ostatni odcinek CNN na languście. Oczywiście to nie oznacza, że ostatni odcinek CNN w ogóle, tylko na languście ostatni. Od przyszłego tygodnia, od niedzieli, rusza nowy kanał nasz biblijny, w sensie Paśnik i CNN się przenosi na Paśnik. Czyli tam w każdą niedzielę nadal będziecie mogli, jeżeli tylko chcecie, słuchać CNN, ale już nie na languście, tylko na Paśniku. Więc przyszłą niedzielę zapraszam, nie szukajcie odcinka tutaj na tym kanale, tylko na kanale Paśnik. To tyle. Życzę wam najlepszej niedzieli, miejcie się dobrze, najlepiej, jak tylko się da, pewnie się dzisiaj jeszcze wieczorem może zobaczymy w jakimś odcinku, a my do zobaczenia za tydzień na Paśniku w kolejnym CNN. Z Bogiem, ściskam, błogosławię, paaa...