 Dzień dobry, szczęść Boże, dobry wieczór. Moi drodzy, witam was bardzo serdecznie w kolejnym odcinku z Jenem, czyli kazania do okienka. Mamy dzisiaj drugą niedzielę zwykłą. Jak zawsze zacznijmy od Ewangelii, którą dzisiaj czytamy na liturgii. Proszę, posłuchajcie. Z Ewangelii św. Jana. Jan zobaczył podchodzącego ku niemu Jezusa i rzekł, Oto Baranek Boży, który gładzi grzech świata. To jest Ten, o którym powiedziałem, po mnie przyjdzie mąż, który mnie przewyższył godnością, gdyż był wcześniej ode mnie. Ja Go przedtem nie znałem, ale przyszedłem chrzcić wodą w tym celu, aby On objawił się Izraelowi. Jan dał takie świadectwo. Ujrzałem ducha, który zstępował z nieba jak gołębica i spoczął na nim. Ja Go przedtem nie znałem, ale Ten, który mnie posłał, abym chrzcił wodą, powiedział do mnie, Ten, nad którym ujrzysz ducha zstępującego i spoczywającego na nim, jest Tym, który chrzci duchem świętym. Ja to ujrzałem i daję świadectwo, że On jest Synem Bożym. Moi drodzy, skończył się w Kościele okres Bożego Narodzenia i teraz przez kilka tygodni, do początku marca, będziemy mieli okres zwykły. Przyznam szczerze, mówiłem to już prawdopodobnie wielokrotnie, ale ja bardzo lubię okres zwykły, dlatego że okres zwykły to jest taki czas, kiedy mamy wszystkie Boże tajemnice w jednym czasie. Zauważcie, że te takie specjalne okresy, mimo że one są bardzo specjalne, to jednak zawsze dotyczą jakiegoś wycinka Pana Jezusa. Dotyczą albo Jego dzieciństwa, narodzenia, albo Jego męki i śmierci. To są oczywiście wszystko strasznie ważne rzeczy i fajnie, że mamy takie osobne czasy. Ale okres zwykły to nie jest okres zwykły, tylko to jest okres nadzwyczaj niezwykły, dlatego że mamy skumulowane w jednym czasie wszystkie możliwe tajemnice. Zawsze mi się to przypomina na początku okresu zwykłego takie zdanie ojca Feliksa Bednarskiego, dominikanina, który zmarł już kilka ładnych lat temu, w wieku 97 lat, który zawsze, jak widział, że kapłan przychodzi w zielonym ornacie, czyli początek okresu zwykłego, to zawsze mówił, no wreszcie, wreszcie nie świętujemy Pana Jezusa małego ani umarłego, tylko wreszcie całego. I kochani, zaczynamy dzisiaj to świętowanie w okresie zwykłym Pana Jezusa całego od niezwykłej Ewangelii, która pokazuje pewną niezwykłość Pana Jezusa właśnie w jakiejś całości. Kochani, zwróćcie uwagę, że Jan Chrzciciel, który ma zapowiedzieć Mesjasza, który ma ogłosić światu, że ten właśnie, na którego on skaże, to jest Syn Boży, to jest Boży Baranek, dostaje bardzo specyficzny znak, który ma go przekonać, upewnić, umocnić w tym ogłoszeniu, kim ma być Mesjasz. Otóż mowa jest taka, że dostał od Pana Boga takie zapewnienie, że ujrzy nad Mesjaszem Ducha Świętego unoszącego się nad Nim i stępującego na Niego, i że właśnie ten, nad którym on tego Ducha Bożego zobaczy, to to jest Syn Boży i że on będzie tym Duchem Bożym, który na Niego stąpił, chrzcił innych, czyli jakby to stąpienie na Niego będzie przekazywane innym. Kochani, to jest jeden z najpiękniejszych obrazów Pana Jezusa, jaki można znaleźć w Biblii, przynajmniej dla mnie. Dlaczego? To powinno się do wszystkich, którzy chociaż trochę Biblię czytają, od razu skojarzyć z Księgą Rodzaju i z tym fragmentem, kiedy Pan Bóg stwarzał świat, albo raczej kiedy jeszcze Go nie zaczął stwarzać, tylko kiedy miał zacząć stwarzać. Jak pamiętacie, nad chaosem, nad taką pustką i próżnią, nad takim po prostu totalno niewiadomo czym, unosił się Duch Boży. To jest jakby początek stworzenia. Bóg stwarza w ten sposób, że do chaosu, do nieporządku, do nicości, do pustki, do po prostu totalnego nie wiadomo czego, posyła swojego Ducha. Ten Duch unosi się nad tym wszystkim, jakby obczaja sprawę, patrzy, co tu jest do zrobienia i potem, jak widać z Księgi Rodzaju, rozpoczyna się po prostu cała fantastyczna, sześciodniowa akcja stwarzania świata. Kochani, mam nadzieję, że to już dawno wiecie i rozumiecie. Tu nie chodzi oczywiście o żadne sześć dni i nie chodzi mi teraz o to, żeby tutaj rozwiązywać spory między tymi, którzy się opowiadają za kreacjonizmem, czyli stworzeniem wszystkiego naraz w jednym momencie, albo za ewolucjonizmem. Nie, wszystkie te teorie są absolutnie niesprzeczne z tym, o czym mówi Biblia, bo chodzi o to, że Tym, który tym wszystkim kierował, Tym, który wyprowadzał wszystko z chaosu, czy w sześć dni, czy w dwa miliardy lat, to w ogóle nieistotne, Tym kimś był Duch Boży, że On jest po prostu mistrzem wchodzenia właśnie w chaos, w pustkę, w próżnię, w rozwalenie, w nie wiadomo co i obczaja to wszystko, stępuje na to i robi z tego jakby coś zupełnie nowego, pięknego. Świat, który Pan Bóg stworzył, jest absolutnie przecudowny. W Jego zamyśle był w ogóle genialny. Myśmy to potem trochę popsuli, ale w Jego zamyśle to jest absolutne arcydzieło. I zobaczcie, co się dzieje, kiedy Pan Jezus rozpoczyna swoją działalność publiczną. Bóg mówi do Jana, jak zobaczysz powtórkę z tej historii, czyli jak zobaczysz, że mój Duch stępuje na kogoś, czyli mówiąc krótko, wykonuje w Nim dokładnie tę samą robotę i mało tego, ten ktoś będzie przekazywał dalej tę robotę, to to jest właśnie Mesjasz. Kochani, to jest przepiękny obraz Pana Jezusa, dlatego że to pokazuje kim On jest. On jest początkiem wszystkiego nowego. Tak jak na początku było stworzenie świata i Pan Bóg wszystko ukształtował, to się potem, jak wiemy doskonale, przez grzech sknociło, tak Jezus jest początkiem zupełnie nowego porządku, nowego świata. I to się dzieje nie tylko w Nim, tylko, jak mówi ten fragment, On tym Duchem będzie chrzcił każdego innego. Czyli tym Duchem On jakby przekaże tego Ducha wyciągającego z micości, wyciągającego z chaosu, wyciągającego z tego takiego pustki, próżni itd. i stwarzającego na nowo, On to będzie przekazywał każdemu. I to się dokładnie stało w Panu Jezusie, On właśnie tym kimś był. I zobaczcie, że to wszystko jest związane z chrztem Pana Jezusa. Jakby chrzest jest obrazem czegoś takiego. I teraz, kochani, w związku z tytułem tego filmu, bo prawdopodobnie niektórzy zastanawiacie się -"Dobra, ty tu był taki, jaki był, a ty gadasz zupełnie o czymś innym". Otóż nie, właśnie o tym mówię. To jest jeden z powodów, z najważniejszych powodów, dla których Kościół od wieków, bo to się dzieje mniej więcej od końcówki II, początku III wieku, zdecydował się na to, żeby chrzcić już dzieci, żeby nie czekać z chrztem do dorosłości, jak to mówimy dzisiaj, to jest takie popularne, do świadomego wyboru. Otóż, moi drodzy, wtedy, kiedy postrzegamy chrześcijaństwo jako pewnego rodzaju światopogląd, to wtedy rzeczywiście wszystkie te argumenty, że powinno się zostawić ludziom wolności, powinno się im dać wybór, żeby to mogli sami zrobić, żeby sami zdecydowali, czy mają być chrześcijanami, czy nie, jeżeli by chodziło o światopogląd, 100% racji. I wtedy absolutnie się zgadzam. Problem w tym, że chrześcijaństwo to nie jest światopogląd, tylko chrześcijaństwo to jest wydobywanie człowieka z nicości, z chaosu, z pustki, z próżności, z tego takiego totalnego rozwalenia, duchem Bożym, do czegoś zupełnie nowego. A to byłoby super, żeby się działo już od samego początku życia człowieka. I oczywiście, tego ludzie, którzy nie wierzą w Pana Jezusa i nie wierzą w to, że On jest kimś takim, i że chrześcijaństwo polega na relacji z Nim, nigdy nie zrozumieją. I żadnymi sensownymi argumentami nie przekonamy nikogo, dlatego że te dyskusje zawsze dotyczą światopoglądu, dotyczą wartości, dotyczą wyborów, dotyczą ścieżki życiowej tego, jak się patrzy na świat i co się uznaje za prawdziwe, a co za nieprawdziwe. Nie tym jest chrzest. Chrzest jest wpuszczeniem w życie człowieka, w jego serce, w jego ciało, w jego umysł, w jego duszę, w jego emocje, w jego psychikę, ożywczego ducha, który zaczyna unosić się nad wszystkim, co jest rozbadziewione w człowieku i wydobywać, i kształtować. I oczywiście, gdyby nie było grzechu na świecie, gdyby nie było zła, gdybyśmy się wszyscy nie rodzili z pewnego rodzaju pomieszaniem i poplątaniem w głowie, a wbrew temu, co nam się wydaje, wszyscy teraz się rodzimy. To nie jest tak, że my się rodzimy gotowiucy, dobrze i wszystko jest w porządku. Nie, nie jest tak. Wszyscy od początku życia, i to wystarczy obarczać na małe dzieci, mamy w sobie pewne skażenie grzechem. I dlatego jest nam tak potrzebny Duch Boży. I oczywiście, to nie działa z automatu, to nie jest żadna magia, to nie jest żaden przycisk, że dasz komuś chrzest, to on automatycznie będzie tego ducha przyjmował i on będzie w nim to wszystko kształtował. Oczywiście, że nie. Oczywiście, że potrzeba tych, którzy wprowadzą tego człowieka wraz z jego dorastaniem i dojrzewaniem w to, jak z tym duchem być, jak się Pana Jezusa poznaje, że go z Nim zapoznają itd. Oczywiście, że tak. Jeżeli ktoś by traktował ten chrzest właśnie tak magiczno, rytualnie, że to jest taki rytuałek, który nagle wszystko w człowieku odmienia, to jest bez sensu. Ale jeżeli popatrzymy na ten obraz z dzisiejszej Ewangelii, to to jest coś niewiarygodnego. Kochani, ja sobie zawsze to tak porównuję, to będzie oczywiście nieadekwatne porównanie, ale to jest tak jak z miłością rodziców. Można by powiedzieć tak. No nie zmuszajmy dziecka, żeby chciało kochać akurat tych rodziców, bo może mu nie będą pasowali, więc nie kochajmy tego dziecka do jego osiemnastego roku życia, żeby go przypadkiem jakoś nie zmusić do tego, żeby tę miłość musiał przyjąć. Tylko tak bądźmy na dystans z nim do osiemnastego roku życia, a jak już dorośnia, chyba że mieszka w Stanach, do dwudziestego pierwszego roku życia, to wtedy ewentualnie dopiero go zapytajmy, czy chciałby, żebyśmy go kochali i czy chciałby z nami to dziecko, czy chciałoby budować z nami jakąś relację. No nie. To dziecko potrzebuje miłości od pierwszej sekundy życia i jak jej nie ma, to jest właśnie dramat. I właśnie dlatego, że to nie chodzi o świadopogląd, tylko chodzi o całą miłość, o całe życie, o cały geniusz Boży, który chce się w tego człowieka wlać. Właśnie dlatego chcemy dać te wszystkie łaski dziecku już na samym początku i jasne, potem trzeba kogoś, kto to rozwinie. Dlatego Kościół też często tak się broni, że jeżeli dziecko ma być totalnie niezwiązane z Kościołem potem przez całe życie, to się Kościół zastanawia, dlaczego chrzcić takie dziecko w takim wieku, skoro nikt potem w tym nie pomoże. To nie znaczy oczywiście, że ta łaska i tak jakoś tam nie spróbuje działać, ale będzie jej znacznie trudniej. Kochani, ten film, to kazanie dzisiaj, że nie jest po to, żeby przekonać nieprzekonanych, żeby to uargumentować, nie. Chodzi o to, żebyśmy zobaczyli dzisiaj w tej Ewangelii fantastyczny w ogóle obraz, który daje św. Jan, pokazując to, czego szuka Jan Chrzciciel. Jan Chrzciciel nieustannie musiał wypatrywać wśród ludzi takiego, którym zobaczy początek nowego stworzenia, całe Boże życie wlane i rozlewające się z niego. I nagle zobaczył, mówi... to jest właśnie ten. Mówi... ten, ten jest początkiem, to na niego Duch Boży stąpił i On wylewa to życie, mówi... dajcie to wszystkim, dajcie to każdemu, niech On po prostu zgładi wszystkim grzechy. Nie chciałbym, żeby trzeba było czekać do 21. roku życia w moim życiu, żebym dopiero mógł tego zaznać. Bardzo się cieszę, że mnie ochrzczono, kiedy byłem małym dzieckiem. I chociaż potem różnie bywało, bo nie bardzo z tą wiarą było, ale już to miałem i już w każdym momencie mogłem z tego korzystać. Ale to szczęście jest. I tylko o to chodzi, jakby w tym pytaniu, dlaczego chrzcimy małe dzieci. Najważniejsze dzisiaj jest zobaczyć Pana Jezusa wypełnionego Duchem Bożym i rozlewającego tego Ducha wszędzie, gdzie indziej. Nowe światy się tworzą, wszystko zostaje z nicości wyprowadzane do fantastycznego kształtu. To się dzieje od pierwszego momentu życia dziecka, kiedy je tylko ochrzcimy, i już Duch Boży zaczyna je kształtować. Czemu Go skazywać na to czekanie? Czemu Go skazywać na wybór światopoglądu? Bo to nie jest światopogląd, tylko to jest życie, łaska i miłość pochodzące od Boga, którego On się nie może doczekać, żeby każdemu dać. Więc, jak mówi Pan Jezus w innym miejscu, pozwólcie dzieciom przychodzić do Mnie i nie zabraniajcie im, tylko dajcie im to od samego początku. ZAGADNIĘCIE Z BÓGIM ZAGADNIĘCIE Z BÓGIM ZAGADNIĘCIE Z BÓGIM Ja wiem, wiem... zaraz będzie... ale gdzie jest w Biblii bezpośredni dowód na to, że można chrzcić małe dzieci? Pan Jezus bardzo często odpowiadał pytaniem na pytanie. Gdzie jest w Biblii napisane, że trzeba się zatrzymywać na czerwonym świetle? W sensie, jak się samochodem jedzie. Hmm... no nie ma. A tak w ogóle to w Biblii jest o tych małych dzieciach. Oczywiście to nie będzie przekonujące dla nikogo, ale jest napisane w Biblii, że jak przyjmowali w dziejach apostolskich chrzest różni ludzie, to razem z nimi chrzciły się całe ich domy, całe ich rodziny, ich żony, ich dzieci, wszystko. Czyli pewnie było tak, jak niektórzy sądzą, że cały dom się ochrzcił, ale był jakiś mały i powiedzieli mu o nie, co prawda cały dom się ochrzcił, ale ty mały to nie. Nie... zresztą przekonanych to do niczego się nie przekona, więc to w ogóle nie ma żadnego znaczenia. Weźcie i dajcie dzieciom jak najwięcej życia od Pana Jezusa, im wcześniej, tym lepiej, żeby były całe napełnione Jego miłością i Jego łaską. To tyle. Miejcie się najlepiej w tę niedzielę, dobrze świętujcie no i w ogóle widzimy się niedługo. Serdecznie pozdrawiam, z Bogiem, pa! Napisy stworzone przez społeczność Amara.org