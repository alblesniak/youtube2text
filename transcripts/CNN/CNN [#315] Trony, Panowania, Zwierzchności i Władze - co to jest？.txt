 Dzień dobry, szczęść Boże, dobry wieczór, moi kochani, witam was bardzo serdecznie w ostatnią niedzielę tego roku liturgicznego, czyli w Niedzielę Chrystusa Króla i bardzo was zapraszam na dzisiejsze CNN, czyli komentarze do czytań. Kochani, posłuchajcie dzisiaj drugiego czytania, które jest na mszy świętej, czyli fragmentu z listu do Kolosan. Następujące zdania. Bracia, dziękujcie Ojcu, który was uzdolnił do uczestnictwa w dziale świętych w światłości. On to uwolnił nas spod władzy ciemności i przeniósł nas do królestwa swego umiłowanego Syna, w którym mamy odkupienie, odpuszczenie grzechów. On jest obrazem Boga niewidzialnego, pierworodnym wobec każdego stworzenia, bo w Nim zostało wszystko stworzone i to, co w niebiosach, i to, co na ziemi, byty widzialne i niewidzialne, czy to trony, czy panowania, czy zwierzchności, czy władze. Wszystko przez Niego i dla Niego zostało stworzone. On jest przed wszystkim i wszystko w Nim ma istnienie. I On jest głową ciała Kościoła. On jest początkiem, pierworodnym spośród umarłych, aby sam zyskał pierwszeństwo we wszystkim. Zachciał bowiem Bóg, aby w Nim zamieszkała cała pełnia i aby przez Niego znów pojednać wszystko z sobą. Przez Niego i to, co na ziemi, i to, co w niebiosach, wprowadziłszy pokój przez krew, Jego krzyża. Kochani, do tego fragmentu za momencik dojdziemy, bo chciałbym, żeby on nas dzisiaj poprowadził, ale najpierw krótki jeszcze, że tak powiem, krótki wstęp, krótkie wyjaśnienie. Kochani, od upartego, od bardzo, bardzo wielu lat, jeżeli słuchacie CNN-ów, może niektórzy z was pewnie przypuszczą od wielu lat, bo słuchacie różnych moich kazań, zawsze w Niedzielę Chrystusa Króla idę swoimi myślami, swoimi komentarzami w jednym kierunku, dlatego, że uważam, że on jest bardzo potrzebny. W jakim kierunku? Takim, żeby obalić Królestwo Boga, na które patrzymy w ludzki sposób. Królestwo Boga, w sensie królowanie Boga, to dzisiejsze święto, nie ma nic wspólnego z Bogiem, Panem Wszechświata. Nie ma nic wspólnego z tym, żeby Go ogłaszać Panem Świata, Ziemi, Polski, Królem, czegokolwiek. On jest Królem wszystkiego. On wszystko stworzył. Nie trzeba tego ogłaszać, nie trzeba tego proklamować, mało tego, Jego ten tytuł w ogóle nie interesuje. Kochani, to święto jest święto królowania z krzyża. Jak Ewangelię dzisiaj poczytacie, mam nadzieję, że zajrzycie do czytań, to zobaczycie, że jest tam oczywiście opis męki Pana Jezusa wiszącego na krzyżu, który jako pełnię swojej władzy królewskiej, którą ma, okazuje w postaci pełni miłosierdzia, gdzie jednego złotrów przyjmuje do Królestwa Niebieskiego, obiecując mu, że zaraz po śmierci, w sensie jak tylko umrą, no to go weźmie do Królestwa Niebieskiego. Więc jakby to nie jest opowieść ten dzisiejszy dzień o władzy, o potędze Boga, o mocy Boga itd. Nie dlatego, żeby on tego nie miał, bo on to wszystko ma, tylko nie to jest esencją tego dzisiejszego święta. Dzisiejsze święto jest o władzy, która jest służbą, o władzy, która jest miłością, o władzy, która jest miłosierdziem. I kochani, jeżeli oglądaliście, posłuchaliście moich kazań na przestrzeni pewnie ostatnich, nie wiem... piętnastu lat, to zawsze w Niedzielę Króla Jezusa o tym mówię. Dzisiaj nie. Dzisiaj będzie wręcz odwrotnie, czyli dzisiaj będzie właśnie o władzy, uwaga, ale nie Boga, tylko kogoś innego. Kochani, jest dzisiaj bardzo ciekawy motyw, który się pojawia właśnie w tym drugim czytaniu, który jest obudowany też pozostałymi czytaniami. Jaki motyw? Zobaczcie w tym czytaniu do Kolosan, w sensie we fragmencie tego listu. Paweł, kiedy pisze o Panu Jezusie, o całym tym cudownym dziele, które Pan Jezus dokonał i o tym, że wszelkie stworzenie, które istnieje na ziemi, w ogóle gdziekolwiek, nie tylko na ziemi, tylko w ogóle we wszechświecie, jest na Jego wzór stworzone, to wymienia takie byty, których my nie znamy. Zauważcie, nie wiem, czy was zawsze te słowa dziwią i one trochę zawsze dziwią, że mówi, że w Nim wszystko zostało stworzone, to, co w niebiosach i to, co na ziemi, byty widzialne i niewidzialne, czy to trony, czy panowania, czy zwierzchności, czy władze. Kochani, te słowa, chociaż u nas brzmią tak dosyć enigmatycznie, co to są trony, co to są panowania, co to są władze, co to są zwierzchności. Kochani, tu chodzi o konkretne byty. Nie wiemy jakie, nie znamy tych bytów. Tak jak mamy ludzi, to znamy, z grubsza, mamy aniołów, duchowe byty, to znamy, to jest inna kategoria bytów, którą święty Paweł nazywa, oczywiście pewnie jakąś przenośnią, ale nazywa tronem, chociaż, nie wiem, czy wiecie, słowo anioł ono się oczywiście u nas przyjęło jako nazwa własna, ale anioł to jest podobne słowo do tych, bo anioł to znaczy ten, który został posłany, czyli tak jak tu mamy na przykład, nie wiem... zwierzchności, to byśmy mieli, nie wiem... posłańców, w sensie pocztę, tak? Tak nazywa ten rejon bytów. My te nazwamy aniołami, mamy oczywiście w głowie te dziwne wyobrażenia białego człowieka ze skrzydłami w bieli, dosyć szczupłego, potężnego i tak dalej. Nie, nie, nie kochani, to chodzi o to, że jego misją jest bycie posłanym, nie? I tak samo tutaj, jest jakaś misja bycie tronem, bycie zwierzchnością, bycie władzą, bycie panowaniem. Niech zauważyliście jedną rzecz, że wszystkie te byty, o których mówi dzisiaj święty Paweł, są związane z władzą. To bardzo ciekawe. Nie mówi na przykład, nie wiem... życzliwości, przebaczenia, serdeczności. Mógłbym tak nazwać te byty, nie? Może takie też są. Tylko wszystkie nazywa słowami związanymi z władaniem. Trony? No władanie. Zwierzchności? Czyli jestem zwierzchnikiem kogoś? Władanie. Panowania? No władanie. Władza? No to już dosłownie, tak? Bardzo ciekawe, że istnieją jakieś cztery kategorie bytów, skąd to Paweł wziął? Szczerze wam powiem, nie wiem, ale no... pewnie słuchał Ducha Świętego. Te wszystkie cztery są jakieś bardzo potężne. To nie są aniołowie, to jest coś innego jeszcze. Wiem, że teologia ma swoje różne pomysły na to, co to może być, ale to oczywiście są tylko takie gdybania. To te wszystkie są związane z ogromnym jakby ładunkiem władzy. Z ogromnym ładunkiem panowania. To jest pierwsze, co mnie dzisiaj zastanowiło. Drugie, zobaczcie oczywiście w pierwszym czytaniu, mamy dzisiaj o królu, nie? Dawidzie. Jak to się stało, że Dawid został królem? Że jest to jakby przez Pana Boga wybrane, że Pan Bóg chce, żeby ten człowiek był królem. Uwaga, to panowanie Dawida jako króla, uważam, nie ma za wiele wspólnego z naszym dzisiejszym pojęciem królowania. On miał być po prostu jakby wysłannikiem Pana Boga i jakby miał być opiekunem, pasterzem Pana Boga, w sensie ludu, któremu Pan Bóg temu pasterzowi zlecił, żeby się zajmował swoim ludem. No i oczywiście mamy tego Pana Jezusa dzisiaj na krzyżu, który jak totalny władca, który rządzi i rozdziela, mówi -"Ty będziesz w niebie. Mam taką władzę, żeby o tym zdecydować." Kochani, dlaczego o tym mówię? Dlatego, że dzisiaj tylko nie patrzmy w kierunku Pana Boga, tylko w kierunku nas. Bo zobaczcie, wszystkie te rzeczy, o których tu jest mowa, to są stworzenia. Dawid jest stworzeniem, te wszystkie dziwne byty z Listu do Kolesa też są stworzeniami. To nie jest o Panu Bogu, to jest o stworzeniach. Wszyscy oni mają dzisiaj jakiś atrybut władzy. Dawid, król, zwierzchności, trony, władze, panowania itd. Kochani, co mi to mówi dzisiaj? To jest oczywiście tylko wątek tego dzisiejszego święta, ale uważam, że jest bardzo piękny. Pan Bóg nam dał, stwarzając nas, albo raczej stwarzając nas na obraz swojego Syna, który jest władcą wszystkiego, dał nam również tą Jego cechę, czyli cechę władztwa. Zauważcie, że jedną z pierwszych rzeczy, które Pan Jezus powiedział... nie, Pan Jezus, przepraszam, to mówił oczywiście Bóg Ojciec, no czyli Pan Jezus też oczywiście, w Księdze Rodzaju, kiedy stworzył człowieka, powiedział Będziesz panował nad całym stworzeniem, nie? Ty będziesz tutaj przewodził na tej ziemi. Ty jesteś przewodnikiem. Cokolwiek, ktokolwiek o tym mówi, człowiek jest przewodnikiem na tej ziemi. To, że często beznadziejnym, bo coś z tym nie radzi, to inna sprawa. Ale człowiek dostał od Pana Boga jakby do władzy, do kontroli, do zwierzchności cały ten świat. Kochani, takie proste pytanie mam dzisiaj. Mam nadzieję, że jakoś to... wiem, że długo temu opowiadam, ale może już jakoś was nakierowałem na ten temat. Czy ty, droga słuchaczko i czy ty, drogi słuchaczu, czy ty jesteś królem? Ale nie w tym sensie, czy masz splendor, czy masz, nie wiem, pod sobą jakieś duże połacie, nie wiem... przedsiębiorstw, czy ludzi, nad którymi władasz i tak dalej. Nie o to pytam. To mnie nie interesuje. Tak jak mówię, ten aspekt władzy nie jest aspektem dzisiejszego święta. Na czym polega bycie zwierzchnością, tronem, władzą, królem w wypadku Dawida i tak dalej? Kochani, na tym przede wszystkim, że my władamy samymi sobą. Wiem, że to żadne w ogóle odkrycie, kochani, ale jakbyście się przyjrzeli, większości zła na świecie, większości krzywd ludzkich, większości tragedii, kochani, nie wiem, czy wszystkie, pewnie nie wszystkie, ale jestem przekonany, że ogromna większość z nich bierze się stąd, że ludzie nie mają władzy nad sobą. Bo nie mamy władzy nad naszymi emocjami, bo nie mamy władzy nad naszymi pożądaniami, bo nie mamy władzy nad tym, czego nam się pragnie, o czym nam się marzy, jacy byśmy chcieli być i tak dalej. Kochani, zło się bierze dlatego, że jest w nas chęć panowania nad drugim człowiekiem, w sensie w złym sensie, nie? że nie mamy tej władzy nad sobą, żeby tym kierować. Że nie potrafimy naszym emocjom powiedzieć nie, tam, gdzie trzeba powiedzieć nie, żeby kogoś nie skrzywdzić słowem, czynem i tak dalej. Gdzie, kochani, my nie posiadając siebie we władaniu, robimy różne rzeczy, które nas samych niszczą, mimo że wiemy, że one nas zniszczą, to je robimy, bo nie mamy władzy nad sobą. Zobaczcie, mówi św. Paweł dzisiaj, że cały świat został stworzony na obraz Chrystusa, który jest władcą, i dlatego te wszystkie stworzenia nazywają się trony, zwierzchności, władze i tak dalej, bo one mają totalne panowanie nad sobą. Kochani, ja wiem, że to są tylko słowa i bardzo łatwo to się mówi, co innego się robi, ale takie pytanie... W jakiej dziedzinie mógłbyś zacząć dzisiaj pracować? Kochani, za tydzień mamy Adwent, więc będzie w ogóle świetny czas, żeby podjąć konkretne postanowienia, nie? Gdzie nie jesteś władcą, władczynią samego samej siebie. Znajdź taki rejon, który tobą rządzi, jakieś twoje pożądanie, jakieś twoje pragnienie, jakieś twoje marzenie, jakaś twoja fantazja, jakiś twój brak, który cię ciągle napędza, jakieś twoje emocje, cokolwiek to jest, jakiś twój grzech, który władza nad tobą. Ty masz być władcą, masz być królem, masz być królową, masz rządzić tym światem, a tym światem jesteś ty. Kochani, jak gdybym rządził sobą i gdybym ja panował, gdybym sobie mówił nie i to jest nie, gdybym sobie mówił tak i to jest tak, na przykład, gdybym... wiem, że powinienem się modlić regularnie, codziennie i tak jak w ogóle, jak nikt na świecie. W takim sensie bardzo bym tak chciał, nie? I to by oznaczało, że kiedy sobie mówię dzisiaj, teraz się modlę, to się modlę, to jest władza nade mną. A ja często się nie modlę. Że ja, kiedy mam różne pokusy, powinienem sobie mówić nie, tego nie robię, bo to jest złe, bo to mnie prowadzi do czegoś złego, to powinno być nie. Że kiedy mnie wzbiera jakiś gniew na kogoś i powinienem sobie powiedzieć ok, gniew jest gniewem, nie będę go negował, ale muszę go okiełznać, chcę go mieć w rękach, kochani, nie wydarzyłoby się 90% zła w moim życiu. Nie wydarzyło, albo wydarzyłoby się znacznie więcej dobra, które się powinno wydarzyć, a się nie wydarza, bo ja nie mam władzy nad sobą. Kochani, dzisiaj jest piękne święto o tym, że my wszyscy ludzie jesteśmy stworzeni na obraz władcy, na obraz króla, mało tego, wszystkie inne stworzenia, szczególnie te duchowe, o których mówi dzisiaj św. Paweł, są stworzone na obraz władcy i mają panować. Ale byłoby super, jakbyśmy byli władcami samych siebie. Nie władcami nad światem, nie władcami nad ludźmi, nie władcami nad naszymi bliskimi, ale władcami nas samych. Kochani, zło by się tak skurczyło na świecie, gdyby ludzie panowali nad samymi sobą. Właśnie to nawet przeszło do takiego potocznego języka, nie? gdzie mówimy Ty panuj nad sobą, nie? I to chodzi oczywiście o to, że się uspokój. A to jest dokładnie to. Bądź Panem, bądź Panem, a zaprowadź panowanie, czyli bądź władcą. Kochani, gdybyśmy zapanowali nad samymi sobą, zło by się absolutnie skurczyło. Tak, jakieś pewnie... bo pewnie są jeszcze oczywiście jakieś inne źródła, to jest jasne. Ale jestem przekonany, że ogromna większość zła by się skończyła. Nie miałaby się na czym rozwijać, gdybyśmy byli władcami. Człowiek dojrzały to jest człowiek, który włada sam sobą. No to może dzisiaj zróbmy święto tego królestwa, którymi królami i królowymi mamy być my. ♪ Moi drodzy, moi kochani, bardzo wam serdecznie dziękuję za to kolejne spotkanie, z którego bardzo się cieszę. Pozwólcie na jedno krótkie ogłoszenie, kochani. Od najbliższego chyba wtorku, tak mi się wydaje, lecimy z ogromną świąteczną promką na nasze te dwie produkcje, takie czysto langustowe, czyli książkę, jak się modlić i kartkownik. Wiemy, że część z was chciałaby kupić je na przykład na święta, jako prezenty. Robimy naprawdę dużą promkę z dużą zniżką i to jednocześnie i takie combo, gdzie można połączyć te produkty osobno. We wtorek zajrzyjcie na stronę Langusta na Palmie, tam będzie ta zniżka już spora, więc mam nadzieję, że to część z was pomoże w świątecznych prezentach, gdybyście tylko chcieli. A myślę, że obydwie pozycje są naprawdę warte. Ściskam, pozdrawiam, błogosławię i widzimy się za tydzień w pierwszą niedzielę Adwentu. Miejcie się proszę najlepiej na świecie. Z Bogiem, papa!