 Dzień dobry, szczęść Boże, dobry wieczór, moi drodzy, witam was bardzo serdecznie w naszym kolejnym niedzielnym spotkaniu z cyklu CNN, czyli komentarze do niedzielnych czytań. Posłuchajcie dzisiaj, proszę, pierwszego czytania z księgi proroka Koheleta. Proroka? Jak proroka? Nie no, to był prorok. Posłuchajcie... Marność nad marnościami, powiada Kohelet, marność nad marnościami, wszystko jest marnością. Jest nieraz człowiek, który w swojej pracy odznacza się mądrością, wiedzą i dzielnością, a udział swój musi on oddać człowiekowi, który nie włożył w nią żadnego trudu. To także jest marność i wielkie zło. Cóż bowiem ma człowiek z wszelkiego swego trudu i z pracy ducha swego, którą mozoli się pod słońcem. Bo wszystkie dni jego są cierpieniem, a zajęcia jego utrapieniem. Nawet w nocy serce jego nie zazna spokoju. To także jest marność. Moi drodzy, bardzo słynny tekst, który wszedł wręcz już do takiego kulturowego kanonu, nawet nie związanego z wiarą, nie? Marność nad marnościami, wszystko marność. Kochani, bardzo się ucieszyłem, kiedy zobaczyłem, że mamy dzisiaj ten tekst, bo Kocholeta się w Kościele rzadko czyta, bo to jest w ogóle trudna lektura, niezbyt optymistyczna, niezbyt wesoła. Jest tylko parę takich tam fragmentów, które się w liturgii jego czyta. Super, że to dzisiaj jest, bo to jest w ogóle bardzo ważna rzecz. Kochani, najpierw, żeby zrozumieć pewien kontekst, dlatego że Kochelet był naprawdę niesamowitym rewolucjonistą. W sensie... tak jak zawsze proroce oczywiście byli nieprzyjmowani i do dzisiaj są nieprzyjmowani w tym, co mówią, bo idą jakby w poprzek, idą pod włos temu, co my jakoś tam myślimy, co czujemy itd. Oni próbują nas wywrócić. Tak Kochelet, myślę, że w ogóle jest trochę niedoceniany z tego powodu, naprawdę poszedł absolutnie pod prąd temu, co myślał Stary Testament. Kochani, w Starym Testamencie było dosyć proste, żeby nie powiedzieć prostackie, przepraszam, ale trochę tak było, myślenie, które nie ma za wiele wspólnego z prawdą i z Panem Bogiem. O jakie mianowicie, kochani, chodzi myślenie? Stary Testament myślał w taki sposób, że to, co się dzieje na świecie, jest pewnego rodzaju odbiciem takiej sprawiedliwości bożej, która polega na tym, że jeżeli żyjesz dobrze, święcie, blisko Pana Boga, wierny Jemu, to to się odzwierciedla w życiowym powodzeniu. Czyli kiedy ktoś był bogaty, kiedy komuś się powodziło, kiedy był sławny, kiedy miał, nie wiem... dużo dobytku, dużo bydła, dużo, nie wiem... upraw roli, po prostu mówiąc tylko, życiowo osiągnął sukces, to był taki znak, Pan Bóg mu błogosławi. Pan Bóg mu błogosławi dlatego, że ten ktoś jest blisko niego. Jeżeli ktoś, będąc Żydem, doświadczał chorób, doświadczał biedy, doświadczał jakiegoś nieszczęścia, spadały mu na głowę różne katastrofy, to u Żydów było bardzo proste myślenie to znaczy, że musisz być grzeszny, to znaczy, że jesteś daleko od Pana Boga, to znaczy, że Bóg ci nie błogosławi. Znakiem błogosławieństwa Bożego było życiowe powodzenie. Kochani, o tym jest na przykład genialna księga Hioba, tak? gdzie Hiob, bardzo pobożny człowiek, który żadnego zła nie uczynił, nagle traci wszystko. I cała księga jest o takiej rozmowie, bo to nie jest księga o cierpieniu, tylko to jest księga o rozmowie, która próbuje przekonać, że jego nieszczęścia, jego cierpienia nie są skutkiem grzechów. Że Boża pedagogika nie polega na pewnego rodzaju targu za dobre życie, w sensie za byciem wiernym, dostajesz dobre życie, za byciem niewiernym dostajesz złe życie. I kochani, to jest myślenie bardzo powszechne w Starym Testamencie. Mało tego, kochani, ja jestem przekonany w ogóle, że niewiele się zmieniło. Że bardzo wielu z nas chrześcijan ciągle żyje w takim paradygmacie, czyli takim, że jak jesteśmy z Panem Bogiem i będziemy Mu naprawdę wierni, będziemy się modlić, to On nas będzie chronił, On nas będzie przeprowadzał przez wszystkie trudne rzeczy, będzie nas bronił od nieszczęść itd. I kiedy one się dzieją, to, kochani, większość z nas ma pretensje do Pana Boga, że tak się dzieje. Że jest niedobrze, co nie? Zresztą, kochani, najczęstszy chyba zarzut, jaki ja słyszę, szczególnie np. od ludzi takich, którzy nawet mieli coś kiedyś wspólnego z wiarą, ale potem odeszli albo w ogóle nie wierzących, jest taki, że gdyby ten Pan Bóg wasz rzeczywiście istniał, gdyby był dobry, no to by się nie działy na ziemi te wszystkie złe rzeczy. To dlaczego są choroby, dlaczego jest śmierć, dlaczego są nieszczęście, dlaczego ludzie cierpią? To jest, kochani, najpowszechniejszy argument przeciwko wierze. Czyli on się wywodzi z takiego myślenia, gdyby Pan Bóg był i gdyby bycie z Nim było czymś dobrym, realnym i prawdziwym, to powinno skutkować dobrem w świecie. I, kochani, w taki świat wjeżdża, że tak powiem, na pełnej petardzie kochelet, który mówi... Zobaczcie, to jest dzisiaj pierwszy rozdział, to jest sam początek, bardzo wam polecam całą lekturę, w sensie całej księgi kocheleta. Mówi tak... Mamy człowieka, który jest mądry, dobry, pracowity, zbudował super biznes, mówi. Zrobił świetną robotę, a się okazało, że z dochodów jego korzysta jakiś nierób i leniuch. Mówiąc krótko, nieuczciwość w biznesie, tak? Robiłeś całe życie, a potem ci państwo wszystko zabrało. Albo robiłeś całe życie, potem cię oszukał wspólnik i ci cały dochód zabrał i zostaliś z niczym, a on był leń, a ty byłeś pracowity. I kochelet mówi Takie jest życie. Mówi marność nad marnościami, wszystko marność. I nie mówi On dlatego tak miał, bo był... no może był rzeczywiście pracowity, ale był niewierny Bogu. Nie, on mówi to był kryształowy człowiek. A mimo, że to był kryształowy człowiek, proszę bardzo, jak jego spotkało nieszczęście. Kochani, cała księga kocheleta jest dokładnie o tym, gdzie on pokazuje różnego rodzaju twoje starania, twoje dobre wysiłki, które po prostu idą jak krew w piach. Że nic z tego nie będzie. Kochani, większość ludzi, które w tamtym czasie czytała kocheleta, myślała to jest jakiś wichrzyciel, to jest jakiś ateista, to jest jakiś w ogóle chłop, który tu podważa normalne dzieje Sprawiedliwości Bożej. Uwaga, kochani, nie. Kochani, musimy raz na zawsze skończyć i ja wiem, że... ja jestem przekonany, że to jest jeden z głównych motywów przewodnich całego mojego kaznodziejstwa. Ja już od dawna się na tym złapałem, że wiecie, o tym tak mówią, że każdy ksiądz tak naprawdę mówi jedno kazanie przez całe swoje życie. I to jest prawda. Ja, jak patrzę na wszystkie swoje dawne konferencje, na moje aktualne konferencje, ja widzę, że przez wszystkie moje gadania, dlatego to jest pewnie takie nudne, ja w kółko tak naprawdę przewijam jeden wątek, bo on jest, kochani, najważniejszy dla mnie. Właśnie ten wątek. Że życie z Bogiem wcale nie polega na tym, że nam się życie poukłada. Życie z Bogiem wcale nie polega na tym, że Pan Bóg nam życie naprawi i że wszystko w Nim będzie dobrze. Nie mówię, że Pan Bóg nie może zrobić wielu spraw. Oczywiście, że może razem z nami, ale to nie znaczy, że On nas uwolni, zabezpieczy przed złem, nieszczęściem, katastrofami, cierpieniami, chorobami, śmiercią itd. Uwaga! Bo to nie o to chodzi w życiu. I kochani, jest bardzo piękny w takim mówieniu marność. W sensie nie ciesz się z tego, że ci idzie dobrze, bo to i tak jest marność. I nie chodzi o to, że bo to jest złe. Nie. Tylko jemu chodzi o to, to nie o to chodzi w życiu. W życiu nie chodzi o to, żeby ci się powodziło. W życiu chodzi o to, żebyś był jak najbliżej z Panem Bogiem i wtedy bez względu na to, czy będzie ci się działo dobrze, czy źle, bo wcale to, że będziesz z Panem Bogiem nie oznacza, że będzie ci się działo dobrze, ale bez względu na to, czy będzie ci się działo dobrze, czy źle, to jak będziesz z Panem Bogiem, to to jest jedyna ważna rzecz w życiu. I kochani, ja zdaję sobie sprawę, jak bardzo wielu z was się z tym nie zgadza, nawet jeżeli nie mówicie tego świadomie, nie mówicie tego wprost. Kochani, bo bardzo wielu z nas oczekuje ciągle od Pana Boga tak naprawdę tylko jednego. Żeby mi Pan Bóg poukładał i ponaprawiał to życie. I po to jesteśmy z Bogiem. Uwaga! Nie po to jesteśmy z Bogiem. Kochani, Księga Kochaleta jest bardzo taka orzeźwiająca, a czasem otrzeźwiająca. Bo on tam bierze wszystkie takie życiowe powodzenia, bierze wszystkie rzeczy, które uznajemy, że na piękne i dobre i mówi to i tak ci się rozwali, to i tak jest w ogóle nic nie warte. I oczywiście on jest w tym wszystkim taki trochę malkontencki i taki sarkastyczny i taki trochę wręcz pesymistyczny, ale myślę, że to jest po prostu pewien skutek takiej przeciwwagi na to, co on spotykał, nie? Kochani, dlaczego to w ogóle też wszystko mówię? Bo konkluzja Kochaleta nie jest wcale taka, że on mówi w takim razie to nie ma się w ogóle co martwić, co przejmować, jak wygląda życie, bo i tak będzie beznadziejnie. Nie, on nie o tym mówi. On mówi w życiu jest czas na wszystko. I to jest taki jego najsłynniejszy tam fragment, to będziemy to pewnie któregoś dnia czytać. Że on mówi jest czas na kochanie i czas na niekochanie, czas na nienawiść i czas na miłość, czas na śmierć i czas na życie, czas na pracę i czas na lenistwo i tak dalej. Znaczy on pokazuje, że bez względu na to, co się dzieje w twoim życiu, możesz być z Bogiem w tym. Bez względu na to, czy to jest super, czy to nie jest super, czy to się rozsypuje, czy to się nie rozsypuje, możesz w tym być z Bogiem i wtedy przez to przejdziesz. I w ogóle będziesz błogosławiony i błogosławiona tą Bożą obecnością, a nie tym, że wszystko ci się naprawi. Kochani, nigdy nie będzie w naszym życiu tak, że jak dostatecznie mocno się oddamy Panu Bogu, to Jemu się wtedy uda wkroczyć we wszystkie nasze słabości, grzechy, problemy i ze wszystkiego nas wyprowadzić. Nie będzie tak nigdy. Kochane, jako konkluzję swojej księgi daję tak naprawdę jedno. Mówi tylko Bóg to ogarnia. Mówi tylko Bóg wie, dlaczego czasem jest tak, a czasem tak. Tylko Bóg wie, czemu niektóre rzeczy mogą się wyprostować, a inne się nie mogą wyprostować. I mówi cała sztuka to Mu po prostu zaufać. Cała sztuka to nie obrażać się na Niego, że nie jest tak, jakbyśmy chcieli, żeby było, tylko Mu zaufać. To nie znaczy być bezczynnym. To nie znaczy... bo ja wiem, kochani, bo ja mam duży problem w Kościele, że my bardzo często, kiedy myślimy zaufanie, to myślimy de facto bezczynność. Czyli my tak puszczamy życie po prostu w ogóle bez zaangażowania. Nie. Człowiek ma być zaangażowany w życie, ma być odpowiedzialny, ma robić wszystko, co się da, żeby je poukładać, ponaprawiać. Ale uwaga, w niektórych rzeczach Pan Bóg nam przyjdzie z pomocą i je w trymiga po prostu wyprostuje, a w innych nie. Czemu? No kurde, nie wiem. I kochany, on ma dokładnie tak samo. Mówi... to jest nie do ogarnięcia. Mówi... nie udawajmy, kochani, ja się boję takich katolików, którzy mówią zaufaj tylko Panu Bogu, będzie dobrze. Nie. Zaufaj Panu Bogu i będzie albo dobrze, albo źle. I nie ma to znaczenia, bylebyś był z Panem Bogiem. To jest dobre zdanie. A nie zaufaj Panu Bogu, wszystko będzie dobrze. Nie. Zaufaj Panu Bogu, może będzie źle, ale będziesz z tym z Panem Bogiem. I tak naprawdę, kochani, o to chodzi. Proszę, pomyślcie o tym. Moi drodzy, moi kochani, to by było na tyle w naszym dzisiejszym spotkaniu. Bardzo wam za nie dziękuję. Jak zawsze wam przypomnę, 6 października Tauron Arena Wielbienie będzie... co ja chciałem powiedzieć? 6 października w Krakowie. Nienasyceni. Bilety w opisie pod filmem. Bardzo chciałbym się z wami zobaczyć. Zapraszam, dołączcie. Z Bogiem, pa pa