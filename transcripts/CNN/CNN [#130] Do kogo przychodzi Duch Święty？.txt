 Czytanie z dziejów apostolskich. Kiedy nadszedł dzień Pięćdziesiątnicy, znajdowali się wszyscy razem na tym samym miejscu. Nagle spadł z nieba szum, jakby uderzenie gwałtownego wiatru i napełnił cały dom, w którym przebywali. Ukazały się im też języki, jakby z ognia, które się rozdzieliły i na każdym z nich spoczął jeden. I wszyscy zostali napełnieni Duchem Świętym. I zaczęli mówić obcymi językami, tak jak im Duch pozwalał mówić. Przebywali wtedy w Jerozolimie poważni Żydzi ze wszystkich narodów pod słońcem. Kiedy więc powstał ów szum, zbiegli się tłumnie i zdumieli, bo każdy słyszał, jak przemawiali w jego własnym języku. W pełni zdumienia i podziwu mówili. Czyż ci wszyscy, którzy przemawiają, nie są Galilejczykami? Jakież więc każdy z nas słyszy swój własny język ojczysty? Partowie i Medowie i Elamici i mieszkańcy Mezopotamii, Judei oraz Kapadocji, Pontu i Azji, Frygi oraz Pamfili, Egiptu i tych części Libii, które leżą blisko Cyreny i przybysze z Rzymu, Żydzi oraz Prozylici, Kretyńczycy i Arabowie. Słyszymy ich głoszących w naszych językach wielkie dzieła Boże. Wieczorem w dzień Zmartwychwstania, tam gdzie przebywali uczniowie, zamknięty był ich drzwi z obawy przed Żydami, wszedł Jezus, stanął pośrodku i rzekł do nich pokój wam. Powiedziawszy to pokazał im ręce i bok. Radowali się uczniowie, ujrzawszy Pana. A Jezus znowu rzekł do nich pokój wam. Jak ojciec mnie posłał, tak i ja was posyłam. Po tych słowach tchnął na nich i powiedział weźmijcie Ducha Świętego, którym odpuścicie grzechy, są im odpuszczone, a którym zatrzymacie, są im zatrzymane. Dosyć łatwo zauważyć w Biblii, że mamy dwa opisy zesłania Ducha Świętego. Dwa zupełnie różne opisy. Jeden ten najbardziej znany, to jest ten z dziejów apostolskich. Czytaliśmy o tym dzisiaj w pierwszym czytaniu. To jest takie zesłanie, które dokonało się przy bardzo wielu ludziach, którego skutki były widoczne, zatrzęsło się całe miasto. Kilka tysięcy Żydów, którzy przyszli zobaczyć co się wydarzyło, zobaczyło pełnych mocy apostołów, którzy głosili i sprawili, że nawróciło się, jak mówią dzieje apostolskie, trzy tysiące. To jest jeden opis. Drugi opis jest Ewangelii św. Jana. Ewangelii św. Jana, taki który, przypuszczam, większość z nas pomija, nawet nie myśli o tym, że to jest również opis zesłania Ducha Świętego. Otóż św. Jan mówi, że Duch Święty został zesłany jeszcze wtedy, kiedy Pan Jezus był na ziemi po zmartwychwstaniu. Wtedy, kiedy spotkał ich wieczorem w dniu zmartwychwstania, w zamkniętym pokoju, 11 osób i tam tchnął na nich swojego Ducha. Zazwyczaj w moim życiu przeżywałem to pierwsze zesłanie. I przyznam szczerze, że zawsze co roku bardzo czekam na ten dzień, a szczególnie na tą noc, która była z wczoraj na dzisiaj. Ostatnie 10 lat, co roku zawsze przeżywałem takie zesłanie, jak opisane w Dziejach Apostolskich. Wielki tłum ludzi, ogromne dzieła Boże, absolutnie wylewające wszędzie łaska Boża. I w tym roku, wczoraj rano, zorientowałem się, że to będzie pierwszy raz, kiedy będę przeżywał to zesłanie inaczej. Nikt mnie nie zaprosił nigdzie, nie chcieli żadnego mojego kazania, nie było na żadnym wielkim zgromadzeniu żadnych wielkich cudów bożych. Byłem w Łodzi, w moim klasztorze, gdzie czasem bywam. Przez cały dzień prowadziłem kurs przeciwmałżeński. Było jakieś 70 osób, które się przygotowują do najtrudniejszych rzeczy na świecie. Próbowałem ich przekonać, że warto. Gadałem do nich przez prawie 7 godzin, więc w okolicach godziny 17 byłem już ledwo żywy. Nawet się rozejrzałem trochę po internecie, czy gdzieś w Łodzi nie ma jakiegoś dobrego czuwania. Ale jedyne czuwanie, które znalazłem, to w Łodzi u jezuitów, więc stwierdziłem, no bez przesady. Do jezuitów nie pójdę. I wtedy wieczorem okazało się coś dziwnego. Okazało się, powiedział mi przeor, że wyjechał nasz kapelan, który mieszka u nas w klasztorze, kapelan szpitala, który znajduje się niedaleko naszego klasztoru. Musiałem wczoraj wieczorem pójść do szpitala, żeby odprawić tam szefa raz, a dwa to jest ogromny szpital wojskowy. Musiałem zrobić obchód oczywiście po chorych. Jak sobie o tym pomyślałem, jak tam szedłem, to oczywiście miałem same najczarniejsze myśli w głowie. Mówię, no to będę miał zesłanie. Trafiłem na oddział paliatywny między innymi, czyli jak się łatwo domyślić, na najtrudniejszy oddział, jaki jest w szpitalu. I dwie osoby, które tam spotkałem, oczywiście poza wszystkimi innymi, dokonały dla mnie zesłania Ducha Świętego. Zupełnie innego. Nie takiego, jak opisanego w dziejach apostolskich, tylko pewnie takiego kameralnego, jak dzisiaj w Ewangelii św. Jana. Na tym oddziale paliatywnym po pierwsze spotkałem Panią Krystynę. Kiedy wszedłem do pokoju, w którym leżała, to prawie zwymiotowałem. W sensie, tak bardzo było tam nieprzyjemnie, w sensie, jeżeli chodzi o zapach, o ludzkie odchody. Kiedy udzielałem jej Komunii Świętej i wyciągnąłem Najświętszy Sakrament i miałem w głowie tylko i wyłącznie, przepraszam, że o tym mówię tak dosłownie, ale w głowie tylko i wyłącznie smród, to pomyślałem, to jest coś niewiarygodnego, że Pan Bóg z samej wysokości nieba wchodzi w absolutnie najgorsze, co mamy. I przypuszczam, że Pan Bóg od zawsze o tym marzył, żeby tylko ktoś Go tam zaniósł do środka tej umierającej kobiety. Drugi moment to Pan Zdzisław. Pan Zdzisław w ogóle już nie mówił, nie był prawie z żadnego z nim kontaktu, delikatnie tylko poruszał ustami. Kiedy odmawialiśmy wspólnie Ojcze Nasz, to lekko poruszał ustami. I potem, żeby Mu udzielić Komunii Świętej, On niestety prawie w ogóle nie może przełykać, więc musiałem hostię, która jest szpitalna, no i oczywiście szpitalne hostie są dużo mniejsze niż takie te normalne, których się udziela w Kościele, żeby mogli chorzy je łykać, musiałem tę hostię połamać jeszcze na osiem kawałków. Więc to była taka drobinka, milimetrowa, żeby Go tym Panem Jezusem nakarmić. Wtedy mi się pokazało po raz drugi, że On stał się taki po to, żeby do nas przyjść. Przyznam szczerze, że lepszego zesłania Ducha Świętego to nie mogę sobie wyobrazić. Dlatego, że dokładnie na tym polega zesłanie Ducha Świętego. Zesłanie polega na tym, że Pan Bóg chce się dostać wszędzie. Chce się dostać w najgorsze, w naszym pojęciu zupełnie już nic nie warte, śmierdzące, umierające miejsca naszego życia. On nie przychodzi tylko tam, gdzie jest cudowny dym Kadzidła, gdzie jest cudowny śpiew, cudowne wielbienie. Nie mówię, że tam nie przychodzi, oczywiście, że tam przychodzi, ale On nie tylko takie miejsca sobie upodobał. On mieszka w samym środku naszej śmierci. On chce wejść w sam środek tego wszystkiego, co jest w nas najbardziej nieżywe, umierające, beznadziejne i takie, że sami się tego wstydzimy. Trudno mi sobie wyobrazić lepsze zesłanie Ducha Świętego. I oczywiście, tak jak na początku tego wieczoru wczoraj byłem strasznie rozczarowany, że se nie powielbię, że se nie pośpiewam, że nie pomacham rękami. Że nie będziemy wspólnie się cieszyć. Tak potem na szczęście, jak wróciłem do klasztoru, to się okazało, że moi bracia zorganizowali jakąś taką wigilię, która polegała na tym, że wystawili Pana Jezusa i była cisza. No to sobie jeszcze posiedzieliśmy. Najlepsze zesłanie, jakie miałem w życiu. Bardzo możliwe, że ktoś z was tutaj siedzi i nie ma żadnego wysokolatającego ducha w sobie. Może ktoś z was nawet był na jakimś czuwaniu w nocy i tak zwany suchar, czyli nic. Byłem, namodliłem się i tyle. Dzisiaj spałem do 17, wstałem, przyszedłem i żyć mi się nie chce. Może ktoś z was ma w sobie coś, co wręcz po prostu, przepraszam za wyrażenie, ale śmierdzi. Może masz takie życie, że już nie możesz patrzeć na to. Zesłanie Ducha Świętego jest właśnie po to, żeby On tam wstąpił. Kiedy Pan Zdzisław otworzył usta, a czy otworzył, delikatnie je uchylił, tam w Jego ustach prawie wszystko gniło. Tam wszedł Pan Jezus. To jest możliwe tylko i wyłącznie dlatego, że jest Duch Święty. Dlatego, że to Duch Święty spada na ten ołtarz, przemienia chleb w Ciało Chrystusa i wymyślił nędznych kapłanów, żeby chodzili i Go roznosili. Gdyby nie Duch Święty, nie byłoby to możliwe. Chociażby nie wiem, jak się starał, nie wiem ile chleba wyprodukował, to to na nic. Bez Niego, bez tego, że On tutaj za chwileczkę na ten ołtarz spadnie, przemieni ten kawałek chleba w żywego Boga i się rozleje po tym kościele, to by nas nie było. Pan Jezus kiedyś, jak żył 2000 lat temu, mimo, że to było absolutnie cudowne prawdopodobnie, to był dostępny tylko dla bardzo małej grupy ludzi, na bardzo małym obszarze tego świata, przez bardzo krótki czas. Ale dzięki temu, że jest Duch Święty, ta Jego czułość, Jego bliskość, Jego wchodzenie we wszystkie najgorsze nasze rzeczy jest dostępna zawsze, wszędzie i dla każdego. Na tym polega potęga tego dzisiejszego święta. Że Bóg złamał wszystkie granice czasowo, przestrzenno, osobowe, złamał wszelkie granice świętości, nieświętości, nadawania się i nienadawania się i się po prostu chce rozlewać. Dlatego ośmieliliśmy się was to dzisiaj zaprosić, żebyśmy o Niego wołali. Szczególnie tam, gdzie po prostu bida jest w nas. Szczególnie tam, gdzie nam coś umiera, gdzie nasza dusza leży już na oddziale paliatywnym i nie wiemy, co zrobić. Jemu nie przeszkadza żaden grzech, żadne zło, żaden smród, nic mu nie przeszkadza. On jak będzie trzeba, to się połamie na osiem kawałków, żeby tylko się dostać do serca, żeby tylko spróbować tam wejść. O tym, jak On to robi, po co to jest, w jaki sposób chce do nas przychodzić, o tym będzie w konferencji po mszy. Ale teraz wszyscy, zanim będzie dalej, to mamy do zrobienia najważniejszą rzecz. On za chwileczkę spadnie na ołtarz, za chwileczkę przemieni w niezrozumiały, zupełnie dla nas sposób chleb w ciało, wino w krew i będzie się rozlewał. Jeśli masz w sobie coś martwego, jeśli masz w sobie jakąś chorobę, jeśli umierasz gdzieś wewnętrznie, bierz Go, dlatego że On podniesie cię do życia. On będzie chciał dokonać w tobie zmartwychwstania. Dlaczego? Dlatego, że jest Duch Święty, że On to potrafi. Bez Niego nic byśmy nie mogli zrobić, ale na całe szczęście On jest. Napisy stworzone przez społeczność Amara.org