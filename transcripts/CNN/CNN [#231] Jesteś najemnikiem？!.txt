 Dzień dobry, szczęść Boże, dobry wieczór. Moi kochani, witam was bardzo serdecznie w kolejną niedzielę w naszym kolejnym spotkaniu z cyklu CNN, czyli Kazanko do okienka. Posłuchajcie proszę dzisiejszej Ewangelii, którą czytamy w liturgii. Jest to fragment Ewangelii św. Jana. Jezus powiedział Ja jestem dobrym pasterzem. Dobry pasterz daje życie swoje za owce. Najemnik zaś i ten, kto nie jest pasterzem, którego owce nie są własnością, widząc nadchodzącego wilka, opuszcza owce i ucieka, a wilk je porywa i rozprasza. Najemnik ucieka, dlatego że jest najemnikiem i nie zależy mu na owcach. Ja jestem dobrym pasterzem i znam owce moje, a moje mnie znają, podobnie jak mnie zna ojciec, a ja znam ojca. Życie moje oddaję za owce. Mam także inne owce, które nie są z tej zagrody i te muszę przyprowadzić i będą słuchać głosu mego i nastanie jedna owczarnia i jeden pasterz. Dlatego miłuje mnie ojciec, bo ja życie moje oddaję, aby je znów odzyskać. Nikt mi go nie zabiera, lecz ja sam z siebie je oddaję. Mam moc je oddać i mam moc je znów odzyskać. Taki nakaz otrzymałem od mojego ojca. Moi drodzy, to jest niezwykle ważna Ewangelia i chciałbym wam dzisiaj zadać jedno pytanie, które sami sobie oczywiście musicie rozkminić jakoś tam na modlitwie i w sumieniu, ale to jest, myślę, że jedno z fundamentalnych pytań życiowych, które sprawiają, że żyjemy na wzór Pana Jezusa albo nie żyjemy na wzór Pana Jezusa. Że możemy rzeczywiście nazywać się Jego uczniami i zasługujemy na to miano, albo tak nie jest, albo jesteśmy nimi tylko jakby no... po prostu, bo tak napisano, nie? że jesteśmy uczniami Pana Jezusa. W czym rzecz? Kochani, mogłoby się wydawać, że to jest Ewangelia, która opowiada przede wszystkim o Panu Jezusie i o Jego relacji do ludzi, co nie? Jezus pokazuje siebie jako pasterza, pokazuje siebie jako owcę no i mówi, że On jest pasterzem, a nie najemnikiem. Że jest kimś, kto oddaje swoje życie za owcę. Od razu oczywiście nasze myśli biegną do krzyża, nie? Do świąt wielkanocnych, które niedawno żeśmy obchodzili, w sensie ciągle jesteśmy w Wielkanocy, ale do Wielkiego Piątku, kiedy Pan Jezus rzeczywiście z miłości do ludzi oddał swoje życie. I to prawda, kochani. To jest oczywiście opowieść o Nim, Pan Jezus, to mówi przede wszystkim o sobie. Ale moi drodzy, w związku z tym, że mamy być do Pana Jezusa podobni i że mamy Go we wszystkim naśladować, to to jest taka Ewangelia, która ma nas nauczyć pewnej fundamentalnej postawy życiowej, przede wszystkim względem różnych relacji, ale też, myślę, względem nawet nie tylko relacji, ale jakichś zobowiązań, chociaż zobowiązania zawsze prawie są związane z relacjami. Więc de facto to będą relacje, chociaż może w różnych wariantach. W czym rzecz? Kochani, w życiu można przyjąć jedną z dwóch postaw, kiedy coś się robi albo kiedy z kimś się jest. Jedną z tych postaw to jest postawa najemnika, a druga postawa to jest postawa pasterza, o którym mówi tutaj Pan Jezus. Nie chodzi oczywiście o to pasterstwo takie konkretne, czyli że mamy być hodowcami, tak? owiec, tylko chodzi o pewną postawę serca. Na czym polega postawa najemnika? Kochani, najemnik, jak sama nazwa wskazuje, zostaje najęty do wykonania jakiegoś zadania, które nie jest jego zadaniem. To nie jest jego pragnienie, żeby to robić, to nie jest coś, czym on chce się zajmować, tylko po prostu został wynajęty, dano mu na jakiś czas do zrobienia to i kiedy to zrobi, no to potem daje sobie spokój, co nie? Ewentualnie również, tak jak mówi Pan Jezus, najemnik, jeżeli wykonywanie czegoś, do czego go najęto, za dużo go kosztuje, to rezygnuje. W sensie żaden najemnik nie odda życia za firmę, do której został najęty, no nie, zależy mu bardziej na swoim życiu, bo ta firma to nie jest jego firma. Albo człowiek, którego ma ochraniać, to nie jest on sam, to nie jest jego rodzina, co nie? Pewnie oczywiście można by znaleźć takich najemników, którzy są w stanie oddać życie, nie? w robocie, którą robią, a to są po pierwsze, myślę, wyjątki, po drugie, to też jest dosyć specyficzna relacja. Może ktoś wtedy tak naprawdę w sercu nie jest najemnikiem. Kochani, to jest ważne. Dlaczego? Dlatego, że jestem przekonany, że my bardzo wiele rzeczy w życiu robimy z pozycji najemnika. I to rzeczy, niestety, również najważniejszych. Jestem przekonany, że bardzo wiele pracy, której wykonujemy, czasem ją robimy z pozycji najemnika. Uwaga! I czasem rzeczywiście ona musi być z pozycji najemnika, bo czasem to jest praca, którą po prostu musimy wykonać, no bo musimy, bo musimy jakoś żyć, starać się, nie chcemy tego robić, chcemy mieć pieniądze, no i po prostu wykonujemy jakąś robotę i ona nie będzie nigdy sensem naszego życia. Więc rozumiem, że jest taka praca, gdzie można być najemnikiem, ale gdybyśmy, kochani, mieli robić pracę, która rzeczywiście daje nam szczęście, która rzeczywiście ma sens, to bycie tam najemnikiem jest donikąd. Zobaczcie, wszyscy ludzie, którzy osiągnęli jakieś wielkie rzeczy, czy to nawet w takich rzeczach, można powiedzieć, przyziemnych i banalnych, jak biznesy, ale też nie tylko, naukowcy, sportowcy i tak dalej, oni nie są najemnikami. Jeżeli jakiś sportowiec jest najemnikiem w swojej dziedzinie sportu, nigdy nie osiągnie prawdopodobnie wielkich wyżyn. On musiałby mieć jakiś po prostu niebotyczny talent i po prostu nie potrzeba byłoby żadnej pracy z jego strony, tylko dostarczyłoby lenistwo, to jest ok, może coś osiągnie, nie? A zasadniczo każdy, kto chce osiągnąć, chociaż nie wierzę w to, nawet talent też wymaga ogromnej pracy, nie? Jeżeli ktoś będzie przychodził na trening, bo trzeba przyjść na trening po prostu, nie wiem... dwie godziny dziennie, tam pięć razy w tygodniu, to nie będzie wielki. Wielki będzie wtedy, kiedy będzie od rana do wieczora to robił, kiedy będzie nieustannie o tym myślał. To samo jest z byciem naukowcem, to samo jest z byciem odkrywcą różnych rzeczy, to samo jest z podróżnikami, to samo jest, nie wiem... z biznesami różnymi, nie? Zobaczcie, że wielkie biznesy zrobili ci ludzie, którzy całe życie poświęcili temu. Oczywiście jest zresztą pytanie, czy warto było, nie? Bo jeżeli okazało się, że biznesy są ważniejsze niż rodzina, to może nie warto było. Ale o co mi chodzi? Że najemnik nigdy nie osiągnie czegoś wielkiego. Nigdy. Tylko ktoś, kto przyjmie to za swoje, że to jest jego, kiedy on to weźmie, ten może osiągnąć coś wielkiego. Ale uwaga, takie rzeczy są mało ważne, są rzeczy dużo ważniejsze. Na przykład nie uważam, że ogromna część małżeństw to są małżeństwa najemnicze. I możliwe, że nawet nie u początku, bo u początku pewnie nikt nie chce być najemnikiem, ale z czasem, kiedy to się staje zbyt trudne, kiedy to wymaga poświęcenia, rezygnacji z siebie, rezygnacji z własnego komfortu, albo po prostu zmagania się z czymś trudnym po drugiej stronie, no to część, tak jak najemnicy, odchodzi. Tak jest w przyjaźniach, tak jest w relacjach, tak jest we wspólnotach, tak jest w kościele, tak jest w byciu z kimś. Bardzo często, kochani, funkcjonujemy tam jak najemnicy. Pan Jezus mówi, że On jest kimś innym. On mówi, że On jest pasterzem, który jest gotowy oddać życie za swoje owce i jak mówi sam, nikt Mu tego życia nie zabiera, On sam podejmuje te decyzje, że jest w stanie to życie oddać, nie? Kochani, kiedy przychodzi w małżeństwie taki moment, gdzie ono staje się trudne, gdzie ono wymaga ogromnego wysiłku, gdzie bycie z drugą osobą staje się ciężkie, oczywiście, kochani, ja nie mówię o jakichś patologiach, nie? tam, gdzie człowiek człowieka niszczy. Wiadomo, że z takich rzeczy trzeba odchodzić, nie? jakby nie wolno się pozwolić niszczyć. Mam nadzieję, że rozumiecie tę dystynkcję. Ale kiedy małżeństwo jest trudne i ono nas boli, a jeszcze pojawia się jakaś druga, że tak powiem, lepsza oferta najemcza, nie? Czyli moja żona już mi się znudziła, jest zatrudna, jest żędliwa, jest egoistką, jest słaba i nie mam ochoty już jej kochać, bo w ogóle już jej nie kocham i tego nie czuję, a pojawiła się oferta ze strony innej pani, która chciałaby mnie nająć i jest atrakcyjna, superowa, dobrze wydaje się, że płaci, tam jest przyjemniej i tak dalej, to uwaga... Ten, kto jest najemnikiem, tak jak mówi Pan Jezus, opuszcza swoje stado. Dlatego, że jemu nie zależy na owcach. Jemu zależy tylko na sobie, tylko na tym, co dostanie za to, że będzie najęty, nie? W momencie, kiedy przestaje dostawać profity, kiedy już nie ma zapłaty, tylko kiedy sam musiałby ofiarować coś z siebie, a nawet może stracić swoje życie, to odchodzi. I Jezus mówi Ja jestem dobrym pasterzem, nie jestem najemnikiem. Nie jestem z wami do czasu. Nie jestem z wami do tego momentu, kiedy mnie zawiedziecie i kiedy powiecie, albo ja powiem, że nie nadajecie się, jesteście za grzeszni, jesteście za słabi, już z wami nie chcę być. Nie. Ja będę z wami aż do oddania życia. I kochani, to jest generalna postawa życiowa. Albo jesteś w życiu najemnikiem w tym, co robisz, w tym, jak jesteś z ludźmi, albo jesteś pasterzem. I wiem, że to oczywiście nie jest system zrojotynkowy, bo to jest coś, do czego my nieustannie dochodzimy, nie? Że można być trochę pasterzem, trochę najemnikiem i uczyć się coraz bardziej być pasterzem, żeby coraz mniej być najemnikiem. Ale kochani, pomyślcie o różnych najważniejszych przestrzeniach i dziedzinach waszego życia. Czy jesteście najemnikami czy pasterzami? Czy kiedy przychodzi trud i znój i zmęczenie i zniechęcenie, to rezygnujecie ze związków, z przyjaźni, z zaangażowania, z pracy, z robienia czegoś, z zobowiązań, których się podjęliście, z opieki nad kimś i odchodzicie, bo to jest właśnie... bo to była tylko praca najemna? Czy też jesteście gotowi oddać swoje życie? Kochani, to jest bardzo ważna Ewangelia, bo ona pokazuje pewną fundamentalną postawę serca. Uczeń Pana Jezusa jest zawsze pasterzem, nie jest najemnikiem. A jeżeli jest najemnikiem, to się nawraca, żeby nie być najemnikiem, tylko żeby być pasterzem. Mamy tak piękny przykład, taki trochę symboliczny, nie? W przypowieści o dwóch synach, pamiętacie? I ojcu, nie? O tym marnotrawnym, który odszedł i o tym drugim synu. Ten drugi syn nie był synem, tylko był najemnikiem, kochani, bo można być też najemnikiem względem Pana Boga, nie? Czyli odbębnię Panu Bogu co trzeba, odmówię potrzebne modlitwy, wypełnię katolickie obowiązki, no to przecież jestem w porządku. Nie, jesteś najemnikiem. Jesteś kimś, kto tylko wypełnia to, co ma zrobić. Ty nie potraktowałeś Pana Boga i bycia z Nim za swoje. Kochani, to jest wszędzie. Ta postawa serca jest wszędzie, jest w każdym miejscu naszego życia. Albo jesteśmy najemnikami, albo jesteśmy pasterzami, albo przechodzimy od jednego do drugiego, albo od tamtego do tego. Mamy być pasterzami, a nie najemnikami. Weźcie to, kochani, do rachunku sumienia i do modlitwy. Moi drodzy, moi mili, bardzo wam dziękuję za kolejne spotkanie niedzielne, za kolejny CNN, za kolejne Słowo Boże czytane wspólnie. Widzimy się za tydzień, prawdopodobnie w kolejnym CNN-ie i w kolejnym fascynującym Słowie, które, mam nadzieję, odkryjemy w Biblii. Ściskam was, pozdrawiam, bardzo was błogosławię i do zobaczenia już za tydzień. Z Bogiem, papaaa...