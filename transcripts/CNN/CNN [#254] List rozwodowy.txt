 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN, czyli kazanko do okienka, komentarze do niedzielnych czytań. Proszę posłuchajcie dzisiejszej Ewangelii, jest to fragment ze św. Marka, który opowiada następujące rzeczy. Faryzeusze przystąpili do Jezusa, a chcąc Go wystawić na próbę, pytali Go, czy wolno mężowi oddalić żonę. Odpowiadając, zapytał ich, co wam przykazał Mojżesz? Oni rzekli, Mojżesz pozwolił napisać list rozwodowy i oddalić. Wówczas Jezus rzekł do nich, przez wzgląd na zatwardziałość serc waszych, napisał wam to przykazanie, lecz na początku stworzenia, Bóg stworzył ich jako mężczyznę i kobietę. Dlatego opuści człowiek ojca swego i matkę i złączy się ze swoją żoną i będą oboje jednym ciałem. A tak już nie są dwojgiem, lecz jednym ciałem. Co więc Bóg złączył, tego niech człowiek nie rozdziela. W domu uczniowie raz jeszcze pytali Go o to. Powiedział im, kto oddala swoją żonę, a bierze inną, popełnia względem niej cudzołóstwo. I jeśli żona opuści swego męża, a wyjdzie za innego, popełnia cudzołóstwo. Przynosili Mu również dzieci, żeby ich dotknął, lecz uczniowie szorstko zabraniali im tego. A Jezus widząc to, oburzył się i rzekł do nich, Pozwólcie dzieciom przychodzić do Mnie i nie przeszkadzajcie im. Do takich bowiem należy Królestwo Boże. Zaprawdę powiadam wam, kto nie przyjmie Królestwa Bożego jak dziecko, ten nie wejdzie do Niego. I biorąc je w objęcia, kładł na nie ręce i błogosławił je. Moi drodzy, mamy dzisiaj bardzo ważny tekst Pana Jezusa, też bardzo ważne takie rozstrzygnięcie, jeżeli tak można powiedzieć, prawno wręcz zbawcze, na temat małżeństwa. I wiem, że można by dużo czasu poświęcić teraz na takim wykładaniu trwałości, wierności małżonków itd. To wszystko oczywiście prawda. Ale, panie, chciałbym się skupić na czymś innym, czyli chciałbym to rozszerzyć trochę na większą rzeczywistość, jakby nie tylko tak ją zagnieździć tym kluczom małżeńskim, chociaż ona w kluczu małżeńskim ma bardzo ważne znaczenie, ale pokazać wam pewną szerszą perspektywę jakby pewnej beznadziejnej naszej sytuacji, może nie tak, beznadziejnego naszego zachowania, które niestety czasem jest naszym udziałem. Już będę tłumaczył. Kochani, zobaczcie, Pan Jezus dzisiaj dostaje takie pytanie czy można swoją żonę, czyli czy można drugiego człowieka, zostawić, czy można mu odmówić miłości, kiedy mu się miłość przysięgało. Pan Jezus pyta ich o zwyczaje, jakie mają zwyczaj. No i oni mówią, że do tej pory było tak i żeśmy to traktowali jako wolę Bożą, że Mojżesz pozwolił napisać list rozwodowy. I Pan Jezus, zobaczcie, bardzo jednoznacznie mówi. To nie była żadna wola Boża, mówi tak zrobił Mojżesz, bo był po prostu wyrozumiały dla waszej zatwardziałości, ale mówi nie taki był Boży plan. Kochani, chciałbym, żebyśmy się chwilę przyjrzeli temu listowi rozwodowemu, bo jestem przekonany, że niewielu z was wie, na czym to polega i jak to wygląda, też w praktyce. A to naprawdę jest straszna rzecz. Mimo, że ona się wydaje taka... ona się wydaje taka wyrozumiała, no bo ona się wydaje czymś takim, że skoro ludziom nie wyjdzie, no to nie męczmy ich, tak? Mojżesz był wyrozumiały dla tej słabości ludzkiej, pozwolił, żeby się ludzie jakoś rozstali, żeby sobie mogli życie poukładać. To chciałbym, żebyście zobaczyli, jakby jak w praktyce to wyglądało. W praktyce polegało to na tym, jest to pisane w XXIV rozdziale Księgi Powtórzonego Prawa, że Mojżesz mówi, że jeżeli jakieś małżeństwo się tam zawarło, jest mąż i żona i w pewnym momencie mąż... Uwaga, to ciekawe... tylko oczywiście mężczyzna mógł to zrobić, tak? To nie tak, że kobieta mogła napisać list rozwodowy do swojego męża, nie. Tylko mąż mógł oddalić swoją żonę. Żona nie mogła oddalić męża. Niestety kobiety takie miały prawa, raczej w sensie nie miały takich praw. I mąż mógł napisać list rozwodowy, wtedy, kiedy znalazł, jak mówi Pismo Święte bardzo tak... no... dokładnie, znalazł w swojej żonie coś obrzydliwego. W sensie przestała być dla niego miła, w sensie w jego oczach. Przestała mu odpowiadać i znalazł w niej jakąś obrzydliwość. Wtedy mógł napisać list rozwodowy. Na czym to polegało? Szło się do sądu, gdzie było trzech rabinów, musiało być to zrobione w obecności trzech rabinów, gdzie spisywano taki list rozwodowy. List musiał zawierać dwanaście wersetów. To była bardzo skodyfikowana rzecz, ale uwaga... nie można było korzystać z gotowych formularzy. Czyli każdy mąż musiał napisać dokładnie swoje osobiste rozczarowanie, swoje osobiste poczucie, w czym jego żona wydaje mu się obrzydliwa. Czyli nie tak, że był jakiś jeden formularz, który się po prostu podpisywało i taka formułka grzecznościowa nie wyszło nam, to trochę nie pasowało i ona mi trochę nie odpowiada i w ogóle źle gotuje, no to do widzenia. Nie. Za każdym razem każdy mężczyzna musiał napisać własnoręcznie swoją opinię o tej kobiecie. Mało tego, musiał to zrobić własnym piórem i na własnym papierze. Zobaczcie, to jest trochę tak, jakby w tym prawie mówiono musisz wziąć całkowitą odpowiedzialność za to, co robisz. Nie tak, że to jest jakiś urzędowy papierek. Ty to robisz. Twoim papierem, twoim piórem, twoimi słowami. Obecność kobiety przy tym nie była wymagana. Czyli ona mogła nawet nie wiedzieć, że to się dzieje, tylko po prostu dostawała potem informację Panie, dziękujemy, Panie się może spakować, do widzenia. Dostała Pani właśnie list rozwodowy, że jest Pani obrzydliwa w oczach swojego męża i niech Pani stąd idzie. Kochani, Pan Jezus się sprzeciwia takiej praktyce. I kochani, ja wiem, że oczywiście On się sprzeciwia przede wszystkim samemu temu faktowi, żeby mąż nie zostawiał żony, tylko zobaczcie, że też Jezus jako Żyd, który znał dokładnie te wszystkie praktyki, zobaczcie, jak Jego po prostu musiała boleć taka bezduszna, taka okropna praktyka. Ja nie mówię, że gdyby to wszystko było spisywane jakimiś takimi urzędowymi pismami, to byłoby to jakoś lepsze, ale zobaczcie, to prawo było tak okrutne, że na się domagało, żeby człowiek nazwał po prostu dokładnie, na czym polega ta obrzydliwość. Kochani, dlaczego mówię, że chciałbym, żebyśmy to rozszerzyli? Bo to nie chodzi tylko o małżeństwa. Kochani, my takich listów rozwodowych w życiu to piszemy bardzo dużo. Tak, nie możemy go napisać, że tak powiem, kościelnie względem swojej własnej żony, na szczęście oczywiście, ani względem własnego męża, no bo jeszcze prawnocywnie to się da, można wytoczyć sprawę sądową i tam rzeczywiście się pisze takie listy rozwodowe, że to głowa mała. Ale kochani, to jest taka właściwość naszego serca, którą my często robimy względem ludzi, gdzie my sami, naszymi słowami, naszymi czynami, naszymi gestami, naszymi czasami przekleństwami po prostu mówimy drugiemu człowiekowi, że on jest obrzydliwy. Kochani, nie wiem, czy kiedyś słyszeliście w swoim życiu od kogoś, że jesteście obrzydliwi. I pomijam zupełnie fakt, czy były powody, czy nie było powodów. Czy rzeczywiście zrobiliście coś strasznego, i ktoś wam to powiedział, czy też nie. Pewnie to oczywiście tym bardziej boli, im bardziej nam się to wydaje nieprawdziwe, niesłuszne, nie? Nie wiem, czy pamiętacie tę kobietę, która się spotkała z Panem Jezusem, Samarytankę, nie? pod studnią. Tam jest napisane, że jak Jezus ją tam pytał, nie? przyprowadź męża, ona mówi nie mam męża, a on mówi tak, bo miałaś już pięciu. Wiecie, co ja sobie zawsze myślę, kiedy o niej myślę? Nie myślę sobie w takim kluczu Boże, co za baba, pięć małżeń, z pięć rozwodów, co za okropna kobieta, nie. Znaczy nie wiem, jak ona była, może była okropna, nie wiem tego. Ale wiem, że musiała pięć razy usłyszeć w życiu od mężczyzn, którzy jej kiedyś mówili, że ją kochają. Musiała usłyszeć, jesteś obrzydliwa i za każdym razem, to nie było urzędowe takie samo pismo. Bo wiecie, że jak jest urzędowe pismo, to się to traktuje, no to jest taka formuła, to niekoniecznie on tak myśli, nie? A zobaczcie, prawo żydowskie zmuszało, żeby to napisać własnymi słowami. Czyli ona dostała pięć razy, pięć różnych wersji o pięciu różnych swoich obrzydliwościach. Wiecie, jak zdewastowane musiało być serce tej kobiety? Strasznie musiało być zdewastowane. Ona słyszała już pięć razy, że jest po prostu obrzydli, obrzydzeniem. Kochani, dlaczego to wszystko dzisiaj mówię? Jezus zakazuje pisać listów rozwodowych. Ja to traktuję, kochani, dzisiaj bardzo szeroko. No bo nam naprawdę bardzo potrzebuje, żebyśmy to potraktowali dzisiaj szeroko, nie tylko w takim kluczu małżeńskim. Kochani, niech was ręka boska broni, mówiąc tak kolokwialnie. Żebyście pisali ludziom listy rozwodowe. Czyli żebyście mówili ludziom jak to są obrzydliwi. Kochani, tak, czasem ludzie oczywiście robią obrzydliwe rzeczy, to jest jasne, ale to nie znaczy, że oni są obrzydliwi. To nie znaczy, że oni do cna są, nie wiem... przeżarci jakimś złem i nie ma tam już żadnego dobra i piękna. Kochani, to strasznie bodzi, kiedy się słyszy Jesteś obrzydliwy. I nawet, jeżeli człowiek wie, że jest obrzydliwy, bo w sensie to, co zrobił, sam sobie zdaje sprawę, że jest okropny, to ciągle każdy ma taką nadzieję, że słyszy tak, co prawda to, co zrobiłeś, to jest obrzydliwe, ale ja wiem, że w tobie jest coś więcej. Ja tak naprawdę gdzieś tam na dnie tego wszystkiego to cię kocham ciągle. A kochani, zobaczcie, nawet jest tak łatwo wzbudzić sobie tą obrzydliwość i obrzucić nam po prostu człowieka. Ja mam wrażenie, że to jest taka Ewangelia, gdzie Jezus się właśnie temu sprzeciwia. Mówi nigdy nie piszcie komuś, że... no właśnie... że jest obrzydliwy. Kochani, tyle. Chciałbym, żebyście z tym zostali, bo chciałbym, żebyście zobaczyli dzisiaj te listy rozwodowe, które są w waszych sercach. Te listy rozwodowe, które wy piszecie w waszych głowach, w waszych myślach, w waszych słowach, w waszych czynach. Może komuś takie coś już powiedzieliście, może takie coś zrobiliście, a może planujecie. Jeśli to się już stało, przeproście. Nawet, jeżeli tam były bardzo konkretne powody, ale przeproście, bo ludzie nie są obrzydliwi. Tak, ich różne czyny mogą być obrzydliwe, ale ludzie nie są obrzydliwi. A jeśli o tym może myślicie, nie róbcie tego. Ja, kiedy myślę o sobie, to myślę, że najgorsze momenty w moim życiu były właśnie wtedy, kiedy ktoś mi powiedział, że jestem obrzydliwy, że w tym, co robię, jestem obrzydliwy i nie chodziło mi nawet o to, żeby on udawał, że jestem jakiś super, nie. To, że nazwał różne moje czyny po imieniu, ok. Ale moje czyny to nie ja. I to jest moja oczywiście odpowiedzialność, to jest moja wina, ale chcę głęboko wierzyć, że ja nie jestem obrzydliwy. Że jest we mnie coś, co jest we mnie ciągle piękne, nawet jeżeli te obrzydliwości to przykryły. Kochani, nie piszcie ludziom listów rozwodowych. Moi drodzy, moi kochani, bardzo wam dziękuję za kolejne niedzielne spotkanie, za kolejny CNN. Jakiś chyba ważny dla mnie dzisiaj bardzo ten CNN, naprawdę, bardzo taki poruszający jest ten tekst Pana Jezusa. Nie piszcie listów rozwodowych, nie piszcie ich, kochani. Miejcie dzisiaj najpiękniejszą niedzielę, najpiękniejszą, jak się tylko da i miejcie się, proszę, najlepiej na świecie. Ściskam was, pozdrawiam, błogosławię i do zobaczenia już niedługo. Z Bogiem, pa...