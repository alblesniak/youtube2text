 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę w naszym kolejnym spotkaniu z cyklu CNN. Mamy dzisiaj święto ofiarowania Pańskiego w tę niedzielę. Bardzo piękna Ewangelia, jak każda, ale ta jest absolutnie niezwykła. Posłuchajcie proszę fragmentu ze św. Łukasza, a potem komentarz. Gdy upłynęły dni oczyszczenia Maryi według prawa mojżeszowego, rodzice przynieśli Jezusa do Jerozolimy, aby Go przedstawić Panu. Tak bowiem jest napisane w prawie pańskim. Każde pierworodne dziecko płci męskiej będzie poświęcone Panu. Miej również złożyć w ofierze parę synogarlic albo dwa młode gołębie, zgodnie z przepisem prawa pańskiego. A żył w Jerozolimie człowiek imieniem Symeon. Był to człowiek prawy i pobożny, wyczekiwał pociechy Izraela, a Duch Święty spoczywał na nim. Jemu Duch Święty objawił, że nie ujrzy śmierci, aż nie zobaczy Mesjasza Pańskiego. Za natchnieniem więc ducha przyszedł do świątyni, a gdy rodzice wnosili dzieciątko Jezus, aby postąpić z Nim według zwyczaju prawa, On wziął je w objęcia, błogosławił Boga i mówił. Teraz, o Władco, pozwól odejść słudze Twemu w pokoju według Twojego Słowa, bo moje oczy ujrzały Twoje zbawienie, któreś przygotował wobec wszystkich narodów, światło na oświecenie pogan i chwałę ludu Twego Izraela. A jego ojciec i matka dziwili się temu, co o nim mówiono. Symeon zaś błogosławił ich i rzekł do Maryi, matki jego. Oto ten przeznaczony jest na upadek i na powstanie wielu w Izraelu i na znak, któremu sprzeciwiać się będą. A Twoją duszę miecz przeniknie, aby na jaw wyszły zamysły serc wielu. Była tam również prorokini Anna, córka Fanuela z pokolenia Asera, bardzo podeszła w latach. Od swego panieństwa siedem lat żyła z mężem i pozostała wdową. Liczyła już osiemdziesiąty czwarty rok życia. Nie rozstawała się ze świątynią, służąc Bogu w postach i modlitwach dniem i nocą. Przyszedłszy w tej właśnie chwili, sławiła Boga i mówiła o Nim wszystkim, którzy oczekiwali wyzwolenia Jerozolimy. A gdy wypełnili wszystko według prawa pańskiego, wrócili do Galilei, do swego miasta Nazaret. Dziecie zaś rosło i nabierało mocy, napełniając się mądrością, a łaska Boża spoczywała na nim. Moi drodzy, mamy dzisiaj w Ewangelii absolutnie ujmującą, przejmującą, dotykającą opowieść o pewnego rodzaju spotkaniu człowieka z Bogiem. Przykładem tego spotkania jest dzisiaj Symeon i chciałbym, żebyśmy się chwilę na nim skupili, dlatego że, jak zobaczycie za momencik, to, co się dzieje w Symeonie, to, w jaki sposób Pan Bóg do niego przychodzi, to, jak to też opisuje Ewangelia w innych szczegółach, jest, myślę, czymś, czego prawdopodobnie wszyscy potrzebujemy, a może większość z nas, ale jestem przekonany, że chyba wszyscy. Mamy, kochani, Symeona, Starca, czyli mamy człowieka, który już przeżył bardzo wiele lat. Ten człowiek prowadził od bardzo wielu lat dialog z Bogiem. Dlaczego mówię dialog? Tam, gdzie w Ewangelii jest napisane, że Duch Święty objawił Symeonowi, że nie ujrzy śmierci, jakby nie zazna śmierci, dopóki nie ujrzy Zbawiciela, to tam, gdzie jest to słowo objawił, dosłownie jest odpowiedział po grecku. Czyli Duch Święty odpowiedział Symeonowi. Co to znaczy? To znaczy, że przez całe swoje życie Symeon zadawał pytanie. Symeon wyczekiwał, ale nie biernie, wyczekiwał nie w bezruchu, nic nie robiąc, tylko wyczekiwał, nieustannie zadając Bogu pytanie. Zobaczcie, to pokazuje pewną bardzo piękną postawę, dlatego to jest ubrane jakby w postać Symeona. Nie tak, że człowiek ma 21 lat i ma tam różne pytania odnośnie życia, ma różne pytania odnośnie sensu życia, Pana Boga, swojego miejsca w świecie itd. dopiero zaczyna życie, no może się zdarzy jakaś odpowiedź. Nie. Tu chodzi o to, że mamy przykład człowieka, który spędził całe życie na zadawaniu tych pytań. Kochani, to nam pokazuje, że z Bogiem należy wejść w taki dialog, w taki dialog, gdzie nie przestajesz zadawać pytań. Uwaga! Nie oskarżasz, nie wyczekujesz odpowiedzi, bo jak nie, to się obrazisz. Nie... Boże, mów do mnie, bo inaczej sobie pójdę. Tylko Symeon, zobaczcie, latami dialoguje z Bogiem, czyli czeka, aż Bóg mu wreszcie wyjaśni i nie zniechęca się. Jak mówi ta Ewangelia, był człowiekiem, który był bardzo blisko Boga, który bywał w świątyni nieustannie, który tam służył w tej świątyni, można wręcz powiedzieć, który jakby był ciągle w kontakcie z Bogiem. I uwaga! Doczekał się odpowiedzi. To nie jest tak, że Pan Bóg pozostawił Jego pytanie, Jego pragnienie, to, o co Mu chodziło, bez odpowiedzi. Nie. Doczekał się. Duch Święty odpowiedział Mu. Odpowiedział Mu najpierw pewnego rodzaju zapowiedzią, czyli opowieścią o tym, co będzie chciał zrobić w Jego życiu, a potem tym, że to się wydarzyło. Bo nie umrze, dopóki nie ujrzy, no i ujrzał. Czyli mój skrót, to jest taka Ewangelia, która pokazuje, że bardzo potrzebujemy serca, które nieustannie będzie wyczekiwać aktywnie, które względem Pana Boga, względem pytań, które mamy, względem naszych braków, naszych niedostatków, naszej niewiadomej, naszego różnego rodzaju takiego zawieszenia w próżni często, jakby będziemy cały czas aktywnie Pana Boga pytać o to, no właśnie, o odpowiedź. Czego On oczekiwał? Oczekiwał czegoś bardzo pięknego. Napisane, że On wyczekiwał pociechy Izraela. To jest, kochani, klutej Ewangelii. Tam jest dosłownie, że On oczekiwał parakleta. Wiem, że my oczywiście, kiedy słyszymy parakletos, paraklet, to mamy od razu skojarzenia z Duchem Świętym, dlatego że tak Pan Jezus nazywa Ducha Świętego, który przyjdzie, który zostanie zesłany. Ale to słowo parakletos na chwileczkę musimy jakby odłączyć od Ducha Świętego, nie dlatego, żeby Duch Święty nie był pocieszycielem, tą pociechą, tylko to nie o Niego jakby chodzi. On oczekuje pociechy, czyli czego oczekuje? Kochani, słowo parakletos to jest jedno, myślę, z najpiękniejszych oczekiwań, jakie można jakby zrodzić w sercu. To jest nie tyle pociecha, to nie jest pocieszenie tylko, bo pocieszenie to jest taka rzecz, no taka miła, sympatyczna, bardzo potrzebna, taka drobna, ale ona nie oddaje głębi tego słowa. Parakletos dosłownie oznacza stanąć przy boku, jakby zawołać, żeby ktoś stanął przy boku. Dosłownie pocieszyciel to jest ten, w sensie parakletos, to jest ten, który stoi u twojego boku. Czyli ten, mówiąc krótko, kto stoi po twojej stronie, kto jest przy twoim boku, kogo masz, na kogo możesz liczyć, z kim możesz wejść w taką relację, gdzie ktoś jest blisko ciebie i wiesz, że możesz na nim polegać. Kochani, to samo słowo parakletos po łacinie jest oddane słowem, które myślę, doskonale znamy, bo po łacinie jest tam advocatus, czyli ten, kogo dzisiaj nazywamy adwokatem, a też człowiekiem, oczywiście to słowo się już trochę przez funkcję prawa trochę się zdewoluowało. A co to za adwokat? To jest właśnie ktoś, kogo ja zawołałem, żeby stanął przy moim boku i wziął mnie w obronę. Czyli zobaczcie, na czym tak naprawdę polegał cały dialog Symeona z Panem Bogiem. Symeon przez całe swoje życie, aż do późnej starości, nieustannie pragnął, oczekiwał, błagał, wołał, żeby Bóg stanął przy jego boku. Że chciał mieć Boga w tak ogromnej bliskości. Że chce, Panie Boże, zobaczyć w moim życiu, że stoisz po mojej stronie, że jesteś u mojego boku, że mogę się na tobie wesprzeć, że mogę jakby doświadczyć tego, że mam cię na wyciągnięcie ręki, że jesteś parakletos, czyli u mojego boku, że jesteś adwokatem, czyli przywołałem cię do pomocy, a ty jesteś. I teraz, kochani, co się jeszcze wydarzyło wokół tego wydarzenia, co sprawia, że to jest możliwe? Zobaczcie, że symbol tej dzisiejszej Ewangelii, kiedy Maryja przychodzi się oczyścić, tak jak przepisało prawo, kiedy też przychodzą ofiarować, jakby wykupić Syna Pierworodnego według prawa żydowskiego, to jest taka tradycja związana z Egiptem, z tym, kiedy pierworodni w Egipcie zginęli, pamiętacie, kiedy wychodzili Izraelici z Egiptu? Jakby to jest takie wykupywanie życia, czyli wykupywanie w związku z tym, że Pan Bóg ocalił pierworodnych, to wtedy każde pierworodne do Niego należy, ale Pan Bóg nie chce nam oczywiście zabierać na wyłączną własność, więc zjął lewitów, tak mówi prawo żydowskie, a my tych synów wykupujemy. Takie było prawo. Więc kiedy Maryja przychodziąc z Józefem, to prawo wypełnić, czyli oczyszczenie i wykupienie pierworodnego swojego Syna, to złożyli na ofiarę, jak słyszeliście, dwa ptaszki, tak? W sensie dwa gołąbki, dwie sonogarlice. To po pierwsze oznacza, że byli ludźmi ubogimi, dlatego że prawo przepisywało właśnie ludziom ubogim taką ofiarę, ale bardzo piękne jest jakby symboliczne znaczenie tego gestu. Otóż żydowska tradycja mówi, że kiedy przychodziła taka para, tak? małżeństwo, żeby właśnie ofiarować swojego Syna i składali te dwa gołębie, to kapłan brał te dwa gołębie, a najpierw matka kładła ręce na obydwa te gołębie, tak jakby to było jej ucieleśnienie, jej przedłużenie, kapłan brał te gołębie, jeden gołąb... no skręcano mu kark i szedł na jedną ofiarę, drugi gołąb był na ofiarę całopalną, czyli cały został spalony, czyli nie było nic przeznaczane dla lewitów do zjedzenia itd., tylko cały był spalany. Co to znaczyło? Symbolicznie to oznaczało dwie rzeczy. Że jeden gołąb symbolizował jakby zniszczenie grzechu, czyli jakby wyzbycie się grzechu, ten, któremu łamano kark. W takim sensie grzech, wszelkie zło, chcę od tego odejść, chcę temu złamać kark, chcę, żeby nie było nic wspólnego we mnie ze złem. A ofiara całopalna to jest oddanie się w całości Panu Bogu. Czyli zobaczcie, to ofiarowanie tak naprawdę miało taki symboliczny, bardzo piękny znak, nie? Odcięcie od grzechu, jednocześnie oddanie się Panu Bogu. Otóż uwaga... Kochani, jak zaznać tego, co dzisiaj jest przedstawione w tym symbolu Symeona? Bo myślę, że każdy z nas potrzebuje, żeby Pan Bóg stanął u jego boku. Każdy z nas potrzebuje wejść w taki dialog z Panem Bogiem, gdzie doświadczymy, że mam Pana Boga przy sobie i Pan Bóg jest moim obrońcą i mogę na Panu Bogu polegać. Ta ofiara pokazuje bardzo prostą rzecz. Nieustannie w swoim życiu potrzebujesz odcinania się od zła i całkowitego powierzania się Panu Bogu. Jeżeli to zrobisz, wtedy będziesz doświadczał tego, że Pan Bóg jest po twojej stronie. Uwaga... nie dlatego, że Pan Bóg mówi coś za coś. Nie dlatego, że Pan Bóg mówi skoro to zrobisz, to ja ci wtedy odpowiem i będę po twojej stronie. To nie o to chodzi. Tylko te rzeczy ci otwierają drogę do tego, że Pan Bóg mógł to zrobić. Bo twój grzech zamyka cię na Jego pomoc i twoje nieoddanie się Jemu zamyka cię na Jego pomoc, na Jego stanięcie przy tobie. Ale jeżeli ktoś wejdzie w taki dialog z Bogiem, jednocześnie właśnie składając te dwa gołębie, czyli odcinając się od grzechu, powierzając się Panu Bogu, to doświadczysz, że On jest parakletos, że On jest u twojego boku, że On jest adwokatem, że On jest tak blisko. Zobaczcie, jak potężnie się to wyraziło w życiu Symeona. A on, kiedy tego doświadczył, to się okazuje, że już przestał się bać śmierci. Bo napisane jest, że Symeon po tym doświadczeniu mówi teraz już mogę spokojnie umrzeć. W jakim sensie? Już się nie boję. Teraz śmierć nic mi już nie może zrobić. Bo kiedy mam obok siebie, mam obok siebie Pana Boga, kiedy On jest u mojego boku, to już mi śmierć nic nie zrobi. Mówi teraz mogę już umrzeć, bo śmierć nie jest groźna, odkąd On jest przy mnie. Co to znaczy? Że kiedy się dozna tego przyjścia Pana Boga jako tego wspomożyciela, jako tego, kto stoi obok ciebie, to już nic nie jest straszne. To nawet śmierć nie ma już władzy. Kochani, zobaczcie, jak cudownie jest ułożona ta dzisiejsza Ewangelia. Myślę, że wszyscy oczekujemy pociechy Izraela, nie? Czyli oczekujemy kogoś, kto stanie przy naszym boku. Te dwa gołębie pokazują, co trzeba robić. A skutek jest taki, że już niczego się nie będziemy musieli bać. Jak dla mnie ta Ewangelia to jest niesamowita Ewangelia, czyli dobra nowina. Usłyszcie dzisiaj właśnie tę dobrą nowinę. ♪♪♪♪ Moi drodzy, to by było na tyle w tym naszym dzisiejszym spotkaniu, za które wam oczywiście bardzo dziękuję i zapraszam, jak zawsze, za tydzień na kolejny CNN, oczywiście wcześniej na wszystkie inne filmy. Porozkoszujcie się dzisiaj tą dobrą nowiną, bo to jest naprawdę dobra nowina. Ściskam was, pozdrawiam, błogosławię i do zobaczenia już niedługo. Z Bogiem, paaa...