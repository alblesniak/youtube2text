 Dzień dobry, szczęść Boże, dobry wieczór. Moi drodzy, moi kochani, bardzo serdecznie was witam w kolejną niedzielę, w naszym kolejnym spotkaniu z cyklu CNN, czyli nasze standardowe niedzielne przywitanie. Komentarz do dzisiejszej Ewangelii. Proszę posłuchajcie, moi drodzy, fragmentu od św. Jana. Tak tam jest napisane Jezus powiedział do swoich uczniów. Ja jestem prawdziwym krzewem winnym, a Ojciec mój jest tym, który go uprawia. Każdą latorość, która nie przynosi we mnie owocu, odcina, a każdą, która przynosi owoc, oczyszcza, aby przynosiła owoc obfitszy. Wy jesteście już czyści, dzięki słowu, które wypowiedziałem do was. Trwajcie we mnie, a ja w was trwać będę. Podobnie jak latorośl nie może przynosić owocu sama z siebie, jeśli nie trwa w winnym krzewie, tak samo i wy, jeżeli we mnie trwać nie będziecie. Ja jestem krzewem winnym, wy latoroślami. Kto trwa we mnie, a ja w nim, ten przynosi owoc obfity, ponieważ beze mnie nic nie możecie uczynić. Ten, kto nie trwa we mnie, zostanie wyrzucony, jak winna latorośl i uschnie. Potem ją zbierają i wrzucają w ogień i płonie. Jeżeli we mnie trwać będziecie, a słowa moje w was, to proście o cokolwiek chcecie, a to wam się spełni. Ojciec mój przez to dozna chwały, że owoc obfity przyniesiecie i staniecie się moimi uczniami. Moi drodzy, jakoś takie mam wrażenie, że od kilku niedziel jakieś takie bardzo ważne tematy podejmujemy, które wykraczają poza taką prostą jakąś interpretację jakiegoś fragmentu, tylko takie jakieś tematy mi się rodzą, kiedy czytam to Słowo, które dotyczą w ogóle jakiejś takiej naszej konstrukcji, takiej całościowej, no nie chcę powiedzieć konstrukcji bytu, bo to wszystko za mądrze brzmi, ale takich rzeczy fundamentalnych w nas. I kochani, kiedy tę Ewangelię czytam, tę przypowieść Pana Jezusa, kiedy On opowiada o sobie, o nas, o swoim Ojcu pewnym obrazem, to myślę, że dlatego ukrywa to w obrazie, bo wie, że tam są takie głębie, że tego się nie da wprost powiedzieć, tylko to musi być zobrazowane. Ale kochani, to znowu, tak jak tydzień temu, jeżeli pamiętacie, jak wam mówiłem o tych dwóch postawach, jakie możemy mieć w swoim sercu, to jest znowu pewna fundamentalna rzecz, no właśnie... w tym świecie. Już mówię, kochani, o co chodzi. Zobaczcie, że jedną z rzeczy, do których cały świat dąży i to oczywiście ze źródła nie jest złe dążenie, ale się bardzo wynaturza, to jest takie dążenie do samodzielności, takie dążenie do samostanowienia, takie dążenie do tego, żeby być człowiekiem niezależnym, mocnym, silnym, niepodlegającym nikomu i tak dalej, nie? To, mówię, samo w sobie nie jest złe, bo na tym de facto polega dojrzałość, nie? Na tym de facto polega być jakimś, kto ma życie w swoich rękach, kto kieruje swoim życiem i tak dalej. Ale kochani, nasza konstrukcja, fundamentalna cecha naszej konstrukcji, tego, kim jesteśmy, polega na zależności. Moi drodzy, ja wiem, że dzisiejszy świat bardzo nie lubi tego słowa, ale my jesteśmy stworzeniem, nie jesteśmy stwórcą, ale jesteśmy stworzeniem. Mamy oczywiście ogromną dozę jakby samobycia, samostanowienia, bo nasz Stwórca dał nam wielką wolność, ale kochani, samo to, że istniejemy, nie jest od nas zależny. On jest tak pokorny, że się ukrył. I kochani, większości z nas wydaje się, że jestem to jestem. Zobaczcie, nikt z nas nie myśli w takim kluczu kurczę... żebym tylko za godzinę jeszcze istniał, nie? Żebym tylko za godzinę nie zniknął. I oczywiście niektórzy się martwimy tam, bo coś mi się może stać, w sensie wypadki albo coś tam, ale nie chodzi mi o jakieś zdarzenia losowe, tylko samo to, że... Zobaczcie, że jest dla nas czymś oczywistym, że kiedy to oglądamy, to nikt z was, dopóki teraz tego nie powiedziałem, nie myśli o tym, że nie wiem... Dzisiaj o godzinie 12 zniknie, nie? No bo dlaczego miałbyś, dlaczego miałabyś zniknąć? Uwaga, kochani, istniejemy tylko dlatego, że Bóg nas nieustannie podtrzymuje w istnieniu. To jest to, co już mówiłem to wielokrotnie w różnych konferencjach, św. Tomasz to bardzo pięknie nazywa, w sensie św. Tomasz Zakwinu, nasz współbrat ze średniowiecza, on to nazywa tak zwanym creatio continua, czyli ciągłym stwarzaniem, że Bóg nie tylko stworzył kiedyś świat, stworzył ten mechanizm i on tak sobie jedzie teraz, nie? Jakby Pan Bóg już, że tak powiem, nie ma z Nim za wiele wspólnego, tylko Go tak puścił w ruch, ewentualnie może Go kiedyś zniszczyć, nie, nie, nie. Tomasz mówi, że Bóg w każdej sekundzie potwierdza chęć istnienia. Gdyby Bóg na jedną sekundę przestał chcieć, żeby świat istniał, gdyby Bóg na jedną sekundę przestał chcieć, żebyś ty istniał, istniała, to byśmy zniknęli, kochani. To ten świat by znikł natychmiast, w jedną sekundę. To, że wszystko jest, jest tylko dlatego, że Bóg nieustannie potwierdza swoją chęć, żeby było. Moi drodzy, cudownie o tym pisze Pan Jezus. Pan Jezus pisze o tym, no właśnie, jak o bardzo pięknej winorośli, nie? On jest całą winoroślą i On mówi w ogóle uprawia mnie mój Ojciec w ogóle, to jest też bardzo piękne. Zobaczcie, Jezus też wie, że jest zależny. Mimo, że On jest Bogiem, jest jedną z osób Trójcy Świętej, to One wiedzą, że są od siebie zależne. Ojciec jest zależny od Syna, Syn jest zależny od Ojca, Duch od nich, tam jest nieustanna zależność i ich to w ogóle nie boli, że tak jest, nie? A kochani, nam mam takie wrażenie, kiedy się często mówi o tym, że my komuś podlegamy, że to, że w ogóle oddychasz, to jest zasługa Boga, to jest takie... dla wielu ludzi, nie mówię, że dla wszystkich oczywiście, dla wielu ludzi to jest takie ukłucie, takie dotykające, że jak to ja sam, nie? Zobaczcie, kochani, że większość ludzi na przykład wolność pojemuje w ten sposób, że wolność to jest możliwość robienia czego się chce, nie? To jest nieprawda, kochani. Wolność to nie jest możliwość robienia czego się chce. Wolność, która polega na robieniu czego się chce, w sensie co się chce, bardzo często prowadzi do zniewolenia. Nie. Prawdziwa wolność to jest taka wolność, która wybiera rzeczy, które nam służą. To jest taka wolność, która potrafi odrzucić rzeczy złe, które nas niszczą i dostaliśmy wolność właśnie w tym sensie, że możemy uniknąć tego, co złe. Wiem, że część z was, jak tego słucha, to sobie mówi nie, nie, nie, przepraszam bardzo, wolność polega właśnie na tym, że mogę wszystko. Nie, kochani. Właśnie tu jest ten fundamentalny problem, że my bardzo nie chcemy być zależni od czegoś. Od kogoś, od systemu i tak dalej. Natomiast, kochani, zadaję sobie sprawę, że to może jest trochę trudne, co dzisiaj mówię, ale znowu, no tak mnie to jakoś prowadzi, to słowo. Zobaczcie, jaką piękną rzecz mówi Pan Jezus, że kiedy się zgodzisz na to, że jesteś wszczepiony, że jesteś jak ta gałązka wszczepiony w winorość, czyli jesteś zależny od niej. To, czy będzie w tobie życie, zależy od soków, które pójdą z korzenia, przez pieńce, przez te jakby centralne części rośliny do ciebie, który jesteś gałązką. Że jakby wszczepienie jest koniecznością, żeby żyć. Jak się nie wszczepisz, to nie żyjesz. Pan Jezus mówi, że jeżeli jesteś wszczepiony i naprawdę jesteś ze mną, to będziesz przynosił taki owoc, że głowa mała. A zobaczcie, co mówi. Jak się tylko odetniesz, czyli będzie taka gałązka, która postanowi OK, ja sobie poradzę sama. Ja nie potrzebuję tego drzewa, ja nie potrzebuję jego korzenia, ja nie potrzebuję tego, w czym on jest. Ja jestem gałązką, jestem dojrzała, jestem dorosła, jestem samoistna, sama sobie poradzę. I jak taka gałązka się odetnie, kochani, to tak mówi Pan Jezus bardzo prosto, no taka gałązka po prostu usycha. Kochani, żadna gałązka sama, samodzielna nie może istnieć. No nie może, po prostu nie może. Uschnie, jak nie ma korzenia, to nie może. I zobaczcie jeszcze, jak Pan Jezus pięknie mówi, że kiedy owocujesz, to to jest tylko i wyłącznie chwałą Ojca, czyli On się po prostu cieszy. Dla Niego nie ma większej radości, jak widzieć, jak Jego gałęzie owocują. Kochani, o co mi chodzi? Mamy takie momenty w życiu, nie? gdzie próbujemy sobie życie poustawiać po swojemu, gdzie chcemy je poustawiać według naszego oglądu, naszego poczucia, nie wiem... tego, co dobre, tego, co złe, naszego przekonania o tym, co jest dla nas szczęściem itd. Kochani, to jest droga bardzo błędna. Nie chodzi mi o to, że mamy być bezwolni, nie? bo oczywiście, kochani, istnieje takie poddanie i takie bycie uzależnym, które jest absolutnie chorobliwe. Mam nadzieję, że jakby rozumiecie, że ja widzę różnicę między tymi dwoma rzeczami. Można być człowiekiem poddanym innym w takim sensie, że jest się przez nich kierowanym, sterowanym i się nie ma własnej woli. To ja nie o tym oczywiście mówię. Nie mówię o takim byciu zależnym, nie? Gdzie ktoś swoje życie uzależnia od decyzji innych ludzi, gdzie pozwala sobą rządzić itd. To nie o to chodzi. Chodzi o to, że wiemy, że nie jesteśmy samoistni, nie jesteśmy pępkiem wszechświata, nie jesteśmy w możliwości przynosić owocu sami z siebie i potrzebujemy się wszczepić. I uwaga... właśnie wtedy, kiedy wydaje się, że nas jakoś ogranicza, czyli muszę przyjąć te jego pomysły, tak? muszę przyjąć jego wskazówki, muszę przy nim trwać, a chciałbym może coś innego robić, to jest takie ograniczające. Ale uwaga... jak pozwolisz na te pozorne, bo to są bardzo pozorne ograniczenia, to wybuchnie w tobie wszystko. To wybuchnie w tobie życie, wybuchnie w tobie owocność, wybuchnie w tobie jakby twórczość, kreatywność, wybuchnie w tobie szczęście, wybuchnie w tobie dobro, bo on tylko dlatego cię od siebie uzależnił, stworzył cię jako zależnego, bo chce ci wszystko dawać. Tylko po to. Nie po to, żeby ci cokolwiek odebrać, bo uwaga... poza nim nie ma nic. Kochani, on jest stwórcą wszystkiego, on ma wszystko, poza nim jest nic. Więc jak się od niego oddzielimy, to nie to, że coś fajnego zdobędziemy, tylko mamy nic. Kochani, nawet ci, którzy się od niego oddzielają i korzystają z różnych cudownych rzeczy na tym świecie, i mają w nosie to, co on mówi, uwaga... to z czego, kochani, oni korzystają? Z tego, co on dał, bo on to wszystko stworzył. To nie tak, że znaleźli jakąś inną przestrzeń, nie? Taką poza Bogiem. Kochani, nie ma rzeczywistości poza Bogiem. Zdaję sobie sprawę, że pewnie część z was, kto dzisiaj to słucha i mówi -"Boże... o czym on mówi?" Kochani, to jest piękne być od Pana Boga zależnym. To jest piękne mu się podporządkować we wszystkim. Wiem, że to się właśnie wielu z nas w tym świecie wydaje, ale to jest takie, że ja nie, nie... ja muszę sam, ja muszę po swojemu. Kochani, zobaczcie, bo to się rozbija o takie bardzo życiowe rzeczy, nie? Gdzie coś mówimy w życiu, że to będzie naszym szczęściem i wiemy, że na przykład Pan Bóg mówi, ale to jest grzech. Pan Bóg mówi to jest niedobre, nie powinno się tak robić. I mówimy, ale przecież wiem, co jest dla mnie szczęśliwe, wiem, kiedy się czuję szczęśliwy. A co On mówi? Nie wiesz. On mówi nie wiesz. To ci się wydaje tylko i na moment tak będzie, że będziesz szczęśliwy, a za momencie będziesz bardzo nieszczęśliwy, bo jakby... bo ja wiem, jak to działa, bo ja to stworzyłem. Kochani, jesteśmy stworzeniami, to jest przepiękna nowina. Jesteśmy od Niego zależni, ale zależni to jest tak, jakbyśmy byli zależni, jakby ktoś cię, nie wiem, uzależnił od po prostu największego skarbca świata, gdzie są wszystkie pieniądze świata, nie? I ty mówisz Nie, nie mogę być zależny od Niego, muszę pójść na swoje na biedę. W sensie na tułaczkę i bezdomność. A masz dostęp do wszystkich skarbów świata. Do wszystkich skarbów świata, bo dlatego On nas jakby... no głupie to słowo jest, ale właśnie już ja we mnie czuję, jak Ono boli uzależnie, bo oczywiście Bóg nas nie niewoli, dlatego możemy od Niego odejść, tylko wtedy po prostu zginiemy marnie, nie? Bo poza Nim nie ma życia. Moi drodzy, mam nadzieję, że ktokolwiek z was dzisiaj załapie to, co ja tu próbuję nagadać przez te parę minut. Ale jestem zachwycony dzisiaj tym, że jesteśmy stworzeniami, że jesteśmy do Niego podpięci, że w związku z tym możemy wszystko uzyskać. Tak sam powiedział, wtedy, kiedy jesteście ze mną, mówi, możecie prosić o co chcecie, mówi. Bierzcie, cały skarbiec jest wasz. Wszystko jest wasze. Wszystko jest wasze. No właśnie, więc jeżeli czegoś ci brakuje, jeżeli w twoim życiu ciągle jest coś nie tak, to to jest jeden prosty wniosek jest. Nie wszedłeś w zależność od Niego. Nie poddałeś Mu się we wszystkim. Są takie rzeczy w tobie, które nie są Mu poddane, które nie są pod Jego... nie to, że władzą, bo Jego władza to jest miłość, czyli pod Jego miłością. Nie są pod Jego miłością, pod okiem Jego miłości. I myślisz, że tę miłość znajdziesz gdzieś indziej w sobie, albo w innych ludziach, albo w jakichś rzeczywistościach. Nie ma ich nigdzie indziej. Jesteś stworzeniem i to jest najpiękniejsza wiadomość, jaka może być. Bo twój Stwórca chce ci wszystko dać. Moi drodzy, moi drodzy, moi drodzy... Czuję taką bezradność, kiedy w 12-13 minut mam powiedzieć jakieś takie w ogóle fundamentalne prawdy życiowe, bo wiem, że to jest takie... takie po prostu podrapa po powierzchni, nie? I część z was po prostu pomyśli Boże, co to w ogóle miało być? Ale może... może Duch Święty se z tym poradzi. I coś wam tam zaniesie, mimo tej mojej ułomności. Bardzo was ściskam, bardzo was pozdrawiam, bardzo was błogosławię i widzimy się za tydzień w kolejnym CNNie. CNNie. Z Bogiem, pa pa...