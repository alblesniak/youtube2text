 Dobry wieczór, szczęść Boże, dzień dobry Moi drodzy, witam was bardzo serdecznie do końca nie wiem w czym, dlatego że trochę takie to będzie CNN, bo w sumie będzie to komentarz do Ewangelii, trochę to będzie takie nocne, vlogowe gadanie. Więc uznajmy, że to będzie takie CNN-owe vlogowanie albo vlogowe CNN-owanie. Nieważne. Chciałbym z wami w ten wieczór dzisiaj wigilijny i też jutro w święto, bo pewnie będziecie tego słuchać w różnym czasie, podzielić się jedną myślą, myślę, że strasznie ważną, którą sobie wyczytałem z Ewangelii, która opowiada o tym, co świętujemy i po prostu strasznie chciałem z wami się tym podzielić. Będzie pewnie trochę długo, ale mam nadzieję, że to nie szkodzi. Proszę, posłuchajcie najpierw fragmentu Ewangelii św. Łukasza, który opowiada o tym, jak to się Pan Jezus narodził i chciałbym, żebyśmy tam zobaczyli pewną rzecz. W owym czasie wyszło rozporządzenie Cezara Augusta, żeby przeprowadzić Spis Ludności w całym państwie. Pierwszy ten Spis odbył się wówczas, gdy wielkorządcą Syrii był Kwiryniusz. Wybierali się więc wszyscy, aby się dać zapisać każdy do swego miasta. Udał się także Józef z Galilei z miasta Nazareth do Judei do miasta Dawidowego, zwanego Betlejem, ponieważ pochodził z domu i rodu Dawida, żeby się dać zapisać z poślubioną sobie Maryją, która była brzemienna. Kiedy tam przebywali, nadszedł dla Maryi czas rozwiązania. Porodziła swego pierworodnego syna, owinęła go w pieluszki i położyła w żłobie, gdyż nie było dla nich miejsca w gospodzie. W tej samej okolicy przebywali w polu pasterze i trzymali strasz nocną nad swoją trzodą. Naraz stanął przy nich anioł pański i chwała pańska zewsząd go świeciła, tak że bardzo się przestraszyli. Lecz anioł urzekł do nich Nie bójcie się, oto zwiastuję wam radość wielką, która będzie udziałem całego narodu. Dziś w mieście Dawida narodził się wam Zbawiciel, którym jest Mesjasz Pan. A to będzie znakiem dla was. Znajdziecie niemowlę owinięte w pieluszki, leżące w żłobie i nagle przyłączyło się do anioła mnóstwo zastępów niebieskich, które wielbiły Boga słowami. Chwała Bogu na wysokościach, a na ziemi pokój ludziom Jego upodobania. Gdy aniołowie odeszli od nich do nieba, pasterze mówili nawzajem do siebie Pójdźmy do Betlejem i zobaczmy, co się tam zdarzyło i o czym nam Pan oznajmił. Udali się też z pośpiechem i znaleźli Maryję, Józefa i niemowlę leżące w żłobie. Gdy je ujrzeli, opowiedzieli o tym, co im zostało objawione o tym dziecięciu, a wszyscy, którzy to słyszeli, dziwili się temu, co im pasterze opowiadali. Lecz Maryja zachowywała wszystkie te sprawy i rozważała je w swoim sercu. A pasterze wrócili, wielbiąc i wysławiając Boga za wszystko, co słyszeli i widzieli, jak im to było powiedziane. Moi drodzy, dobrze wszyscy ten tekst znamy, dobrze znamy tę opowieść o narodzinach Pana Jezusa. Mam nadzieję też, że dzisiaj w Wigilię będziecie sobie ten fragment czytać w trakcie Wigilii, żeby się tym Słowem Bożym podzielić. I muszę wam się przyznać, że kiedy czytałem tę opowieść ostatnio, przygotowywałem się w ogóle do Weekendu Pełnego Łaski i czytałem po raz kolejny tę Ewangelię, to bardzo mnie uderzyło jedno zdanie, które potem mi nadało jakby tok myślenia przez całą tę opowieść. Bardzo mnie uderzyło to zdanie na samym końcu tej opowieści, gdzie u Maryi i Józefa są pasterze, wszyscy się dziwią, cieszą się z tego, co się dzieje i Łukasz pisze tak subtelnie Lecz Maryja patrzyła na to wszystko z boku, rozważała to w swoim sercu, jakby próbowała się zmierzyć z tą rzeczywistością i próbowała to zrozumieć. Bardzo mnie tam uderza to słowo LECZ. To oznacza, że jest cały świat, który jakby funkcjonuje, cieszy się, raduje się, jest zadziwiony tą sytuacją, a ona, lecz zupełnie inaczej niż cała reszta, jest gdzieś z boku. Pomyślałem sobie, że to jest taki sygnał od św. Łukasza, który nam pokazuje, że w Maryi dzieje się jakaś zupełnie inna historia, że w Maryi się dzieje zupełnie inny tok myślenia, coś innego jej się w ogóle dzieje i że bardzo warto zobaczyć co. Przejdźmy sobie to po kolei. Zobaczcie, ta opowieść zaczyna się od bardzo długiego wstępu, jakby sobie wziąć tę pierwszą część tego fragmentu, od bardzo długiego wstępu na temat spisu ludności. To też jest trochę takie dziwne, że o samych narodzinach są dosłownie dwa zdania, nie? Że po prostu nadszedł czas rozwiązania i urodziła Pana Jezusa. A wcześniej mamy tam siedem czy ileś zdań o tym spisie ludności, że to było za takiego i takiego władcy, że to polegało na tym, ci szli tam, Józef był z takiego rodu i tak dalej. Dlaczego Ewangelista tak długo opisuje? Pomyślcie, kochani. To musiało być bardzo trudne doświadczenie nie tylko dla Maryi, tylko w ogóle dla Żydów tamtego czasu. Na czym polegały spisy ludności? Chodziło o to, że Rzymianie, którzy w tamtym czasie okupowali Ziemię Świętą, co jakiś czas, co kilka lat, czasem trochę częściej, robili spisy ludności głównie na wszystkich swoich terenach okupowanych w dwóch celach. Pierwszy był militarny, czyli taki, że chodziło o pobór do wojska. Trzeba było spisać wszystkich młodych mężczyzn, żeby było wiadomo, kogo można wcielić do armii, która miała podbijać nowe terytoria. Po drugie podatkowy, czyli po to, żeby można było wiedzieć, jakby od kogo należy ściągać pieniądze. W Palestynie tamtego czasu poboru militarnego jako takiego nie było. W jakiś sposób Żydzi byli zwolnieni z tego, nie byli wcielani do wojska rzymskiego, natomiast podatki jak najbardziej. Natomiast mówią historycy, że te spisy, szczególnie właśnie w Ziemi Świętej, miały tak naprawdę jeden cel. Upokorzyć naród. Czyli chodziło o to, żeby co jakiś czas, co kilka miesięcy wszyscy przypominali sobie o tym, że nie są u siebie w kraju, że nie są wolni, tylko są sługami, są najemnikami, są własnością Cesarstwa Rzymskiego. Więc co kilka miesięcy trzeba było pójść do urzędnika, stanąć przed nim, mimo że to było spisane już dawno, i znowu się przyznawać, kim się jest i co jest należne nowemu władcy. Więc pomyślcie, bo ta sytuacja, dlatego ona jest tak długo opisana na początku tej Ewangelii, pokazuje, że narodziny Pana Józa dzieją się w ogóle w bardzo trudnej rzeczywistości. Kochani, bo ja myślę, że my często, kiedy Ewangelię czytamy, to nie myślimy o tym, że oni są wtedy pod okupacją. Jakby to wszystko tak dosyć łagodnie przebiega. Nie widać tego momentu nacisku rzymskiego. Ale kochani, pomyślcie, pomyślcie, że to jest tak jak u nas, nie wiem... w trakcie II wojny światowej, kiedy jesteśmy pod okupacją niemiecką, tak? No, w większości tego nie doświadczyliśmy, ale jesteśmy pod totalnym zniewoleniem obcego narodu, który nas morduje, niszczy, zabiera nam dobra narodowe, pieniądze itd., itd. Czyli cała ta sytuacja jest po prostu włożona w coś bardzo, bardzo trudnego. Mało tego. Zobaczcie, Józef z Maryją podróżują do Betlejem. Wszyscy to wiemy, tak? Że poszli tam się zapisać, mimo że mieszkali w Nazarecie, poszli się zapisać do Betlejem. Kochani, to jest naprawdę kawał drogi. To jest kilkaset kilometrów. To jest naprawdę kilka dni drogi dla kobiety, która jest tuż przed rozwiązaniem. Trudno powiedzieć, w jaki sposób tam podróżowali. Niektórzy mówią, że raczej na pewno robili to na nogach, bo byli ludźmi bardzo biednymi. Zauważcie, potem, kiedy będzie obrzezanie i Maryja będzie z Józefem składać ofiarę w świątyni, to złożą dwie synogerlice. To była tak zwana ofiara ludzi ubogich. Normalny człowiek posiadający pieniądze miał złożyć baranka. Ludzie ubodzy, których nie było na to stać, składali dwie synogerlice, dwa ptaki. Maryja składała właśnie taką ofiarę, więc jest szansa, że szli na nogach, ewentualnie, jeżeli Józef był zaradny, jeżeli jakoś coś udało mu się załatwić, to może rzeczywiście był jakiś osioł i może na tym ośle Maryja podróżowała, ale tak czy siak... Pomyślcie, kobieta, która jest w dziewiątym miesiącu ciąży, pod koniec dziewiątego miesiąca ciąży, idzie w takim stanie wiele kilometrów. Maryja musiała być straszliwie zmęczona, musiała być też straszliwie wystraszona, czy coś się nie stanie, czy port będzie dobrze przebiegał. Kiedy dochodzą tam wreszcie do tego Betlejem, zauważcie, napisane, że nie było dla nich miejsca w gospodzie, wszyscy to znamy, tak? położyła go w żłobie. Kochani, co to znaczy konkretnie? Tak naprawdę nie wiemy. Słowo gospoda, które tam się pojawia, to jest słowo, które może oznaczać trzy rzeczywistości, bo to jest słowo troszeczkę nieokreślone. To może oznaczać albo gospodę sensu stricto, czyli rzeczywiście po prostu miejsce, gospodę, gdzie się przychodziło jeść, spać, jakby taki moment noclegowo-jadłodajniowy. Jak się okazuje, w tej gospodzie nie było miejsca, więc były tam zawsze takie stajnie, gdzie trzymano zwierzęta, które nim podróżowano. Więc widocznie, jeżeli to była taka gospoda, no to Maryja z Józefem się zatrzymali w tej stajni, wśród zwierząt. Jeżeli nie chodzi o tą gospodę, to są jeszcze dwa inne warianty. Jeden wariant polega na tym, że mógł to być dom gościnny. W sensie, nazywało się również gospodą takie domy, w których można było wynajmować pokoje. No... tak jak dzisiaj trochę. I tam również były zawsze takie specjalne pomieszczenia. Często było tak, że pokój był podzielony, na dole było miejsce dla zwierząt, a na piętrze, jakby takie andresoli, było miejsce do spania. Jak się okazuje, nie było już tych miejsc do spania, więc znowu Maryja rodziła tam, gdzie są zwierzęta na dole. Trzecia wersja, ta taka chyba najbardziej popularna, to grota. Dlatego, że rzeczywiście wokół Betlejem było wiele grot, które służyły za stajnie i bardzo możliwe, że rzeczywiście w grocie, jak to jest w raz Bóg w Ziemi Świętej, to jest właśnie grota narodzenia, że tam w tej grocie, czyli w stajni de facto, gdzie były zwierzęta, trafiła Maryja z Józefem. Uwaga... którekolwiek było to z tych miejsc, jedno jest pewne. To było miejsce wśród zwierząt. To było miejsce, które było nieprzeznaczone raz, że do spania, a dwa... przede wszystkim do rodzenia. Maryja urodziła... przepraszam za to słowo, ale urodziła wśród gnoju. Tam na pewno oczywiście posprzątał Józef, na pewno było przygotowane, jak się tego najlepiej dało, ale ona to urodziła między zwierzętami, gdzie było... no... kochani, nie oszukujmy się, ful zarazków, ful niebezpieczeństw, ful chorób i tak dalej, i tak dalej. Kochani, warto o tym pamiętać, bo takie te nasze bożonarodzeniowe, jasełkowe, żłóbkowe wyobrażania, tak? O pięknym osiołku, który tam patrzy, o wolę, który się przygląda, o sianeczku i tak dalej, no i tam pastuszkowie i tak dalej. Kochani, nie. To była katastrofa. Drogie mamy, przypomnijcie sobie, kiedy rodziłyście wasze dzieci i pomyślcie, że ktoś was wsadził do obory z krowami i rodziłyście na sianie pełnym gnoju. Kochani, to było tragiczne wydarzenie. Tam nie było nic sielankowego, tam nie było nic cudownego. Potem jest jeszcze jedna dziwna rzecz. Do całej tej sytuacji dochodzą ci pasterze, nie? Znowu, mamy takie dosyć wyobrażenie, takie dosyć... takie rozkoszne, nie? Pastuszkowie, którzy byli na dworze w nocy, aniołowie im się objawili, ci przybiegli z radością i tak dalej. Kochani, pasterze w tamtym czasie mieli bardzo niską reputację. Często byli traktowani jak złodzieje, bo to byli ludzie zazwyczaj bardzo biedni, którzy szukali każdego możliwego sposobu na wzbogacenie się. Często pili dużo. Bardzo możliwe, że tej nocy, jeżeli się próbowali ogrzać, a tam noce bywają zimne, to może byli podpici trochę, może byli śmierdzący. Do Pana Józefa i do Maryi przyszła najniższa klasa społeczna. Kochani, dlaczego to wszystko mówię? Chciałbym, żebyście pomyśleli o tym ostatnim zdaniu, które, myślę, podsumowuje takim bardzo subtelnym znakiem to, co się dzieje. Maryja patrzy na całe narodziny swojego Syna. Patrzy na to, że to się dzieje w tak strasznej sytuacji politycznej, ekonomicznej, militarnej, czyli patrzy na to, że On przychodzi na świat w miejscu niedobrym, w miejscu, gdzie jest mnóstwo zła, gdzie jest mnóstwo zbrodni, mnóstwo wykorzystywania drugiego człowieka. Mało tego, rodzi się w najgorszych możliwych warunkach i w najgorszym możliwym towarzystwie. Kochani, w głowie Maryi musiało powstać takie pytanie czy tak się rodzi Król? Zobaczcie, Anioł jej zapowiedział poczniesz Syna, który będzie wielki, będzie nazwany Synem Najwyższego, On zbawi ludzkość od jego grzechów, On będzie obiecanym Mesjaszem, będzie tym, na którego czeka cała ludzkość. I Maryja leży w gnoju między zwierzętami i tam Go rodzi. Z boku widzi pewnie przerażone oczy św. Józefa, który pewnie niewiele rozumie, który stara się pomóc jak może i nie wątpię, że Józef zrobił wszystko, żeby tylko jej złagodzić tę sytuację, żeby ją wesprzeć, że Józef pewnie zrobił wszystko, co w jego mocy, a też miał pewnie w oczach taką rozpacz i taką beznadzieję. Dlaczego pozwalam na to, żeby moja żona rodziła w takich warunkach? Dlaczego dzieje się dookoła to, co się dzieje? Zobaczcie, kiedy jeszcze przychodzą ci pasterze, ja jestem przekonany, że Maryja na początku się wystraszyła. Może przyszło paru podpitych, paru jakichś takich rozochoconych, zaczęli krzyczeć, śpiewać. Zobaczcie, wszyscy są strasznie zadziwieni, są podnieceni, wychwalają to rzeczywiście Boga, gdyby jakoś uwierzyli w to, co oni powiedzieli. Ale to nie było prawdopodobnie supergodne zaufania towarzystwa. I zobaczcie, Maryja siedzi z boku tego wszystkiego i mówi Ewangelista tak subtelnie, ale dla mnie to jest po prostu jak taki piorun. Lecz Maryja... Czyli wszystko się tam dzieje w takim szale, euforii, w takim zadziwieniu, a Maryja patrzy na to wszystko z boku, zadaje sobie pewnie pytanie, czy tak się rodzi król? Czy tak to powinno wyglądać? Czy tak powinna matka rodzić własne dziecko? Czy to nie powinno być wszystko inaczej? Zobaczcie, jest tam napisane też, że Maryja to wszystko rozważała w swoim sercu. Ona naprawdę próbowała to zrozumieć. Kochani, dlaczego wam o tym mówię i dlaczego tak długo? Mówiłem, że będzie długo. Kochani, to jest taka sytuacja, którą bardzo wielu z nas zna, co nie? Kiedy patrzysz na swoje życie, kiedy patrzysz na to, co się w nim dzieje i mówisz sobie czy to naprawdę tak ma wyglądać? Czy to o to chodzi w tym życiu? Może ktoś z was patrzy na swoją rodzinę, tak jak Maryja patrzyła na rodzinę, na tą rodzinę, która właśnie powstaje. Patrzy na warunki, w jakich żyjecie, patrzycie na sytuacje, które macie. Może bardzo trudne. Może ktoś z was dzisiaj właśnie Wigilię, wiem, że wiele z waszych rodzin będzie przeżywało dzisiaj bardzo trudne chwile. To nie będą tylko radosne Wigilie. Mam nadzieję, że będzie jak najwięcej. Mam nadzieję, że większość z was spędzi dzisiaj dobry czas, dobry wieczór z własnymi bliskimi, potem na Eucharystii z Panem Jezusem, ale też nie oszukujmy się. Wielu z was ogląda mnie, dlatego że jest samotnych. Wielu z was ogląda mnie, bo nawet może macie kogoś bliskiego, a i tak się czujecie z boku, tak jak ona. Kochani, dzisiaj jest wieczór ogromnej radości, ale jest też wieczór dla wielu ogromnego opuszczenia i ogromnego smutku. Mało tego, wielu z was z Bogiem ma takie doświadczenie życiowe, nie? Czy tak to ma wyglądać? Czy tak ma wyglądać moje życie? Zobaczcie, Maryja musiała mieć takie pytania tamtej nocy. Czy tak ma wyglądać narodzenie mojego Syna Króla? I Ewangelista Łukasz pięknie o tym pisze. Ona to wszystko rozważała w swoim sercu, próbowała to wszystko zrozumieć. Kochani, to wyrażenie, które tam jest, to rozważanie w sercu, takie to przemyśliwanie. Kochani, w Starym Testamencie to wyrażenie w greckiej wersji Starego Testamentu, bo Ewangelia oczywiście po grecku jest napisana, pojawia się w bardzo ważnych miejscach. To samo wyrażenie. Tego wyrażenia używa Biblia, kiedy mówi o Józefie, kiedy Józef widzi sny, których nie rozumie. Kiedy Józef Egipski, pamiętacie, jest w drodze do niewoli, bracia go sprzedali i ma sny o tym, że będą kiedyś mu oddawać pokłon i on tego nie rozumie, bo widzi dookoła zupełnie coś innego. I tam jest właśnie to słowo, że Józef również te wszystkie rzeczy próbował zrozumieć, rozważał je w sobie. Takie słowo jest użyte, kiedy Daniel interpretuje różne sny, których na razie nie rozumie. Takie słowo się pojawia u proroków, kiedy mówią o wizjach, które się na razie nie dzieją i których na razie nie zrozumieją, ale próbują je zrozumieć. Kochani, to wyrażenie o tej Maryi rozważającej to wszystko w sercu to jest wyrażenie takiego stanu ducha, gdzie człowiek próbuje zrozumieć Boże działanie w swoim życiu, które jest zapowiedzią czegoś niezwykłego, tylko tego jeszcze nie widać. A wręcz czasem odwrotnie, to, co widać, jest okropne. Ale jest zapowiedziane coś niezwykłego. I to rozważanie to jest próba wymyślenia się co mi Boże mówisz, co mi Boże próbujesz powiedzieć. Kochani, dlaczego wam to dzisiaj mówię? Bo nie chcę dzisiaj, żebyście siedli, jeżeli macie to doświadczenie, o którym mówię, to doświadczenie tego takiego pytania czy tak ma wyglądać moje życie. Nie chciałbym, żebyście dzisiaj siedli w takim poczuciu jest beznadzieja, Boże, czemu mi się to dzieje. Nie! Mamy dzisiaj, kochani, i dlatego dla was to nagrywam, mamy dzisiaj usiąść tak jak Maryja i rozważać to w sercu, ale tak jak Ona. A Biblia podaje, że to rozważanie polega na tym, że Ona zadaje pytanie Boże, co mi mówisz przez tą sytuację? Wiem, że na pewno do czegoś prowadzisz. Wiem, że o coś w tym wszystkim chodzi. Wiem, że to nie jest tylko tak, że jest nieszczęście, że jest beznadzieja, jest tragedia i nie wiem... mam się z tym pogodzić? Nie! Tylko chcę to zrozumieć, dokąd mnie prowadzisz. Mój Cytko Maryja budzi tam w sobie nadzieję i zaufanie, że On wie, dokąd to idzie. Że chociaż to wygląda zupełnie inaczej, niż Ona sobie wyobrażała. Miała rodzić króla, miała być władcą, powinien być w pałacu, powinien być w pościeli, powinien być przy najlepszych w ogóle opiece medycznej, a rodzi się w gnoju wśród wołów. Ona wie, że Bóg ma jakiś plan. Ona wie, że coś to znaczy, dlatego rozważa to głęboko w sercu, czyli nie wierząc samemu Czemu? Skoro mnie powołałeś, to dlaczego? Nie! Tylko rozważasz i zadajesz pytanie Jaki jest twój plan? Dokąd chcesz nas zaprowadzić? Co będzie dalej? Bo na pewno przygotowałeś coś niezwykłego. Kochani, to jest naprawdę niezwykła noc. Jeżeli ktoś z was dzisiaj doznaje tego odstawienia na boczny tor, tak jak ona, patrzycie na to wszystko z Bogiem i myślcie sobie o co w tym wszystkim chodzi? Ktoś z was patrzy na te święta i mówi sobie o co w tym wszystkim chodzi? Uwaga! Masz rozważać w swoim sercu, masz się spotkać z Bogiem nie po to, żeby Mu wyrzucać, nie po to, żeby zawodzić nad swoim życiem, nie po to, żeby rozpaczać, tylko wzbudź sobie taką nadzieję że chcę zrealizować, Boże, twój plan. Nie wiem, o co to chodzi, nie wiem, czemu mi się dzieje tak, jak mi się dzieje, nie wiem, czemu dookoła się właśnie tak wydarza, ale chcę zrealizować twój plan. Kochani, ta Maryja dzisiaj, w tym fragmencie strasznie mnie porusza. Kochani, ja też mam takie miejsca w moim życiu. Ostatnio znowu takie jakieś miejsce jedno się obudziło, strasznie trudne. Zadaję sobie pytanie Dlaczego? Dlaczego znowu to się dzieje? Dlaczego wracam do czegoś? Co myślałem, że jest dawno rozwiązane. Dlaczego? I oczywiście pierwsze, co mam w głowie, to mam taki krzyk sobie, taką rozpacz, że Boże, czemu mi to robisz znowu? Przecież wiem, że to nie On. Ale czemu mi się to znowu dzieje? I ta Maryja mnie uczy Wmyśl się w to. Rozważaj to w swoim sercu. Tam jest takie słowo, które dosłownie oznacza, że Maryja to przewracała z jednej strony na drugą. Próbowała to wyobracać w swoim sercu, zadając sobie pytanie Jaki masz plan? Kochani, to dzisiaj, tej nocy musimy zrobić. W tych naszych ciemnościach, zobaczcie, On się rodzi w ciemnościach, w tym naszym gnoju, pośród zwierząt, część z nas żyje pośród zwierząt, część z nas żyje w gnoju. Trzeba tam, tak jak Ona, rozważać w sercu to wszystko, co widzimy. Tak, będziemy mieć takie poczucie, że nie rozumiemy, że jesteśmy z boku tego wszystkiego. Ale nie szkodzi. Rozważaj to w swoim sercu, bo Bóg ma plan w tym, co ci się dzieje. I w tym planie u Maryi to się skończyło zbawieniem świata i tym, że nie umarła, tylko poszła do nieba i została królową nieba i ziemi. Ja pierdziele... Co za jazda, przepraszam was za to słowo, ale do tego doprowadziło to jej pójście za Jego planem. Dla ciebie Bóg również ma taki plan. Więc nie dołuj dzisiaj, nie łam dzisiaj, nie rozpaczaj dzisiaj, tylko wmyśl się w Jego plan, a nawet jak go nie wymyślisz, bo oczywiście, że nie wymyślisz, zaufaj Mu, że On ten plan ma i że chce go w twoim życiu. Przeprowadź. Moi drodzy, bardzo wam dziękuję za to spotkanie takie CNNowo-vlogowe. To był CNN na święto Bożego Narodzenia, to jest też vlog nocny, dzisiejszy, wtorkowy. Spotkamy się pewnie niedługo tam jutro, czy pojutrze pewnie będą jakieś vlogi, potem ruszamy już z normalnymi filmami, ale dzisiaj chciałem się z wami bardzo podzielić. Bo mnie ona bardzo, bardzo mnie karmi. Kochani, życzę wam dzisiaj, jeżeli to oglądacie w Wigilię, to życzę wam najlepszego wieczoru, pełnego przede wszystkim Pana Jezusa i Jego światła. Życzę wam też dobrego czasu z waszymi bliskimi, a jeżeli to jest trudne, to bądźcie wytrwali, to zdobywajcie się na miłość, której może nie macie, ale Bóg ją może dać. Bóg może dać tę miłość. Życzę wam dobrego świętowania, niech Pan Jezus przyjdzie do was najmocniej, jak się tylko da i bardzo się cieszę, że mamy siebie, że możemy się chociaż tak czasem spotykać. Kochani, miejcie się proszę najlepiej na świecie, w te święta i w ogóle, na zawsze. Dobrej nocy, dobrego świętowania, do zobaczenia już niedługo. Ściskam, pozdrawiam, błogosławię, miejcie się dobrze, z Bogiem, pa!