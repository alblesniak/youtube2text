 Dobry wieczór, szczęść Boże, dzień dobry. Kochani, witam was bardzo serdecznie w kolejnym odcinku CNN, czyli kazania na niedzielę, bez zbędnych wstępów, po prostu sięgnijmy do Ewangelii, którą dzisiaj, w tę niedzielę, Kościół czyta. Z Ewangelii św. Łukasza. Gdy niektórzy mówili o świątyni, że jest przyozdobiona pięknymi kamieniami i darami, Jezus powiedział Przyjdzie czas, kiedy z tego, na co patrzycie, nie zostanie kamień na kamieniu, który by nie był zwalony. Zapytali Go, nauczycielu, kiedy to nastąpi i jaki będzie znak, gdy się to dziać zacznie. Jezus odpowiedział Strzeżcie się, żeby was nie zwiedziono, wielu bowiem przyjdzie pod moim imieniem i będą mówić, ja jestem oraz nadszedł czas. Nie chodźcie za nimi i nie trwóżcie się, gdy posłyszycie o wojnach i przewrotach. To najpierw musi się stać, ale nie zaraz nastąpi koniec. Wtedy mówił do nich Powstanie naród przeciwnarodowy i królestwo przeciw królestwu. Będą silne trzęsienia ziemi, a miejscami głód i zaraza. Ukażą się straszne zjawiska i wielkie znaki na niebie. Lecz przed tym wszystkim podniosą na was ręce i będą was prześladować. Wydadzą was do synagogi i do więzień oraz z powodu mojego imienia wlec was będą do królów i namiestników. Będzie to dla was sposobność do składania świadectwa. Postanówcie sobie w sercu nie obmyślać naprzód swojej obrony. Ja bowiem dam wam wymowę i mądrość, której żaden z waszych prześladowców nie będzie się mógł oprzeć, ani się sprzeciwić. A wydawać was będą nawet rodzice i bracia, krewni i przyjaciele i niektórych z was o śmierć przyprawią. I z powodu mojego imienia będziecie w nienawiści u wszystkich. Ale włos z głowy wam nie zginie. Przez swoją wytrwałość ocalicie wasze życie. Moi drodzy, w niesamowity sposób prowadzi nas Pan Jezus przez te słowa, które dostajemy od kilku niedziel, ucząc nas prawdziwej drogi do Niego, pokazując nam niebezpieczeństwa i ślepe załuki, pokazując nam to, co jest tylko i wyłącznie pewnym mirażem i pewną łudą poszukiwania Go na prawdę, a jednocześnie wskazując, która droga do Niego prowadzi. Chciałbym, żebyśmy dzisiaj zobaczyli dwie rzeczy w tej Ewangelii. Żebyśmy najpierw się rozprawili z pewnego rodzaju fałszywą rzeczywistością, a to tylko przez momencik, a potem spojrzeli na to, jak niewiarygodne rzeczy Pan Jezus pokazuje dzisiaj i do czego nas zaprasza, a zaprasza nas do rzeczy naprawdę niezwykle odważnych. Pierwsza rzecz, czyli pewnego rodzaju demitologizacja. Kochani, w Kościele od zawsze, oczywiście nie tylko w Kościele, ale od zawsze w czytaniu takich tekstów pojawia się taka pokusa, kiedy się czyta właśnie te zapowiedzi Pana Jezusa końca świata, bądź Apokalipsę, która opowiada o tych wszystkich wydarzeniach, które rzekomo będą na końcu świata. Jest taka pokusa, dlatego użyłem słowa rzekomo, żeby to traktować jako pewnego rodzaju opis wydarzeń. Otóż, moi drodzy, w tej Ewangelii, że tak powiem, bardzo łatwo zobaczyć i bardzo łatwo wyczytać, że Panu Jezusowi, ani Apokalipsie nigdy nie chodziło o opis pewnych konkretnych wydarzeń. Jeżeli weźmiecie pod uwagę te rzeczy, które wymienia ta Ewangelia, kiedy mówi o znakach nadchodzącego końca, to, moi drodzy, te wszystkie znaki, o których tu jest mowa, wojny narodów, trzęsienia ziemi, różnego rodzaju przerażenie, wszystkie te rzeczy, które są tam wymienione, to są rzeczy, które się dzieją od pierwszego wieku, od pierwszego roku po w niebowstąpieniu Pana Jezusa. Każde pokolenie zna te rzeczy. Kochani, jeżeli gdziekolwiek słyszycie różnych kościelnych proroków, którzy wam mówią, że był tsunami gdzieś tam w jakimś miejscu na świecie i to jest ewidentny znak tego, że nadchodzi koniec świata, to wtedy warto sobie przypomnieć, że takie samo od tsunami było w II, V, VI, VIII, X, XV, XVIII i tak dalej wieku. Kochani, nie wolno w ten sposób czytać tych tekstów. Mało tego, zauważcie, że Pan Jezus mówi, że będą się pojawiali tacy, którzy będą mówili w moim imieniu NADSZEDŁ CZAS! albo będą mówili OTO TU JEST PAN! i mówi nie słuchajcie ich, to są fałszywi prorocy. Czyli jeżeli ktoś w danym czasie, bez względu na to, jaki to jest czas, mówi TO JEST WŁAŚNIE TEN CZAS KOŃCA ŚWIATA, albo kto mówi, że te znaki, które mamy dookoła, ewidentnie wskazują, że On już nadchodzi, Jezus mówi TO JEST FAŁSZYWY PROROK. Kochani, w tej Ewangelii to jest bardzo jasno wytłumaczone. Wiemy, skąd się oczywiście bierze w nas taka potrzeba. My oczywiście jesteśmy przerażeni tymi rzeczami przyszłymi, ale wtedy, kiedy je sobie nazwiemy, wtedy, kiedy wiemy, co po kolei nastąpi i szukamy tego w rzeczywistości, to czujemy się trochę bezpieczniej. Moi drodzy, nie. To jest fałszywa droga. To jest absolutnie fałszywa droga. Chrześcijanie od momentu w niebo wstąpienia Pana Jezusa żyją w czasach ostatecznych. I one nie są teraz, ani nie będą za sto lat, tylko one są od dwóch tysięcy lat i będą aż do tego dnia, kiedy Pan Jezus przyjdzie, jak sam powiedział, przyjdzie, jak złodziej, czyli tak, jak się nikt nie spodziewa, nagle nastanie ten dzień Pański, jak błyskawica. Kochani, to jest bardzo ważne, żeby nie ulegać tym pokusom oczekiwania i wyczytywania znaków z całej rzeczywistości. Zresztą, zauważcie w tym tekście, i to już będzie nasze przejście do drugiej części, Jezus tam mówi o takiej rzeczy, że powstaną przeciwko wam rodzice, rodzeństwo, o śmierć was przyprawią, a nagle potem mówi, ale włos wam z głowy nie zginie. No to jak to? Jak to kiedyś powiedział, chyba to słyszałem u księdza biskupa Rysia, jak to nie zginie, w sensie skoro ktoś umrze, to jak mu włos z głowy nie spadnie, mówi, no to chyba Panu Jezusowi chodziło o to, że w trumnie będzie ładnie wyglądał i mu po prostu włosy w trumnie nie wypadną. Kochani, te teksty nie są o tym. Pan Jezus w tych zapowiedziach, w tej opowieści o czasach ostatecznych, czyli o tym, co już się dzieje od dwóch tysięcy lat, mówi o pewnego rodzaju drodze, którą wszystkie dusze, wszyscy chrześcijanie muszą przejść. I w tym tekście są dwa fenomenalne kierunkowskazy, są dwa piękne drogowskazy, które pokazują, co my mamy robić w czasach ostatecznych. Pierwsza część to jest właśnie to zdanie WŁOS Z GŁOWY WAM NIE SPADNIE. W sensie nie zginie wam z głowy. Można by sobie powiedzieć, dobra, no, ojcu, jest to łatwo mówić, bo rzeczywiście włos z głowy mi raczej nie spadnie. Ale w czym tu rzecz? Kochani, na pewno słyszeliście o takiej praktyce starotestamentalnej, o tak zwanym Nazireacie. Wiecie, że byli tacy ludzie, specjalnie poświęceni Panu Bogu, kimś takim na przykład był Jan Chrzciciel, ostatni prorok Starego Testamentu, wiele też postaci ze Starego Testamentu, którzy byli przeznaczeni w wyjątkowy sposób Panu Bogu. I jednym ze znaków, jedną z oznak tej przynależności danego człowieka tylko i wyłącznie do Boga, było właśnie to, że on nigdy nie obcinał swoich włosów. Moi drodzy, co to znaczy? To znaczy, że mu nie ginie żaden włos, nie zostaje mu, że tak powiem, usunięty z jego głowy. To jest człowiek, który całkowicie przynależy do Pana. Czyli co mówi Pan Jezus w tym teście, kiedy opowiada o tych dwóch obietnicach na końcu, o tych dwóch bardzo pięknych zdaniach? Otóż mówi po pierwsze, jedyną rzecz, którą macie do zrobienia w czasach ostatecznych, i to jest już od dwóch tysięcy lat, to trwa od dwóch tysięcy lat jesteśmy w czasach ostatecznych, to jedyną rzeczą jest budowanie Nazireatu. I to oczywiście nie oznacza tego, że mamy, nie wiem, porzucić małżeństwa, wstąpić w te wsze do zakonu i żyć jako poświęceni Panu. Nie. To znaczy coś znacznie, znacznie większego. Tam, gdzie jesteście, w takiej drodze, w jakiej jesteście, musicie sobie postawić, musimy sobie postawić, bo to dotyczy każdego człowieka, jedną, jedyną rzeczywistość, jako rzeczywistość najważniejszą. A tą rzeczywistością jest poszukiwanie maksymalnego zbliżenia do Pana Jezusa. Maksymalnego bycia Mu poświęconym, tak jak ktoś, kto jest Nazirejczykiem, czyli nie traci żadnego włosu i to jest oznaką jego bliskości z Panem. Mam nadzieję, że łapiecie ten symbol, o co w nim chodzi. Kiedy Jezus o tym mówi, to oczywiście m.in. opowiada właśnie o czymś takim. Mówi to jest metoda na przejście czasów ostatecznych. Bo mówi tak, przyprawią was o śmierć. I nie neguje potem tego, mówiąc ale wam włos z głowy nie spadnie, tylko mówi jeżeli będziecie ze mną w takiej bliskości i będziecie ze mną budowali taką relację, to nawet śmierć wam nie zaszkodzi. Dlatego, że nic nie zostanie oderwane ode mnie, jeżeli ktoś ze mną jest. A druga rzecz, i ona jest zupełnie niesamowita, i ona jest, moi kochani, tylko dla odważnych. Jestem przekonany, że część z was słuchających, też katolików, wzburzy się na to, co powiem, bo to jest tylko dla odważnych. Ostatnie zdanie, jakie tam było, to było, że przez waszą wytrwałość coś tam ocalicie wasze życie. Tam, kochani, po grecku jest to napisane trochę lepiej. Nie wiem, czemu tak to przetłumaczono trochę słabo. Bo tam, po grecku, jest dosłownie napisane, w tym fragmencie Ewangelii, że przez swoją cierpliwość, albo w cierpliwości będąc cierpliwymi, pozyskacie swoje dusze. Albo raczej może pozyskujcie, nawet niektórzy to tłumaczą. Albo pozyskujecie. Czyli cierpliwie powinieneś nieustannie odnajdywać swoją duszę, czyli kształt tego, kim naprawdę jesteś wewnątrz siebie. I zobaczcie, to zostaje złożone, mam nadzieję, że nadążacie za mną, wiem, że to jest trudne, ale to zostaje złożone z tym wcześniejszym obrazem rozkładu wszystkiego. Zauważcie, zawaliła się świątynia. Pamiętacie, że w tamtym czasie dla Żydów to jest ostoja wszelkiej wiary, wszelkich zasad, wszelkich tradycji, wszystkiego związanego z Bogiem. To się rozwaliło. Rozwalił się świat, w sensie rozwaliły się układy społeczne, narody są na wojnach, rozwala się przyroda, wszystko się rozwala. Nawet ta chyba najważniejsza komórka, że tak powiem, pewnej konsystencji naszego życia, czyli rodzina, też się rozwala. Co mówi Pan Jezus? Prawdziwa wiara, prawdziwe bycie ze mną nie jest zbudowane na świątyni, na społeczeństwie, na patriotyzmie, na rodzinach, na układach, na czymkolwiek ważnym w życiu. Jezus nie mówi, że to wszystko nie jest istotne, ale nie na tym jest zbudowana prawdziwa wiara, bo to się wszystko rozsypie. Otóż, kochani, ta dzisiejsza Ewangelia, to jest Ewangelia dla odważnych chrześcijan, czyli dla takich chrześcijan, którzy się kurczowo nie przyczepili do tradycji, zwyczajów, różnego rodzaju sposobów pojmowania Pana Boga. Nie mówię, że je odrzucają, broń Boże, żeby to było jasne. Nie mówię, że mówią, że te wszystkie znane w Kościele sprawy są złe. Nie. Ale nie na nich budują, nie one są fundamentem. Fundamentem jest odszukiwanie własnej tożsamości w bliskości z Jezusem. Kochani, i to jest klucz. To jest znacznie trudniejsze, niż przyczepienie się kościelnych tradycji, kościelnych zwyczajów, kościelnego sposobu pojmowania świata, dobra i zła itd. Tak jak mówię, broń Boże to nie znaczy, że to jest złe, ale to jest za mało. To jeszcze nie jest wszystko. Bóg przekracza to wszystko. I człowiek odważny, poszukujący Pana Boga, szuka Go. Ja nie mówię, że wychodzi poza tamte rzeczy, w sensie neguje je. Broń Boże. Ale nie zatrzymuje się na nich. Zauważcie, jak łatwo nam w chrześcijaństwie przejść do czegoś takiego, jakbym to nazwał, takim skostnieniem religijnym. Czyli do zwyczajów, tradycji, przedogmatyzowania rzeczywistości, takiego po prostu zmurszałego, umarłego tak naprawdę chrześcijaństwa. Dlaczego tak jest? Bo nie jesteśmy odważni. Bo się nie ośmielamy poszukiwać Pana Boga na nowe sposoby. Nie mówię, że negować tego, co do tej pory odkryliśmy. Broń Boże. Tylko to, co do tej pory odkryliśmy, powinno być zawsze trampoliną do czegoś dalej, bo Bóg jest nieskończenie bardziej bogaty. Ta Ewangelia pokazuje, że wszystko się może rozsypać. Religijność się może rozsypać, rodzina się może rozsypać, wartości się mogą rozsypać, społeczeństwa się mogą rozsypać, wszystko się może rozsypać. I tak jak dzisiaj pieją, cały świat się rozsypuje. Jezus mówi, no i? Możecie mimo wszystko budować ze mną bliskość i odkrywać mnie coraz bardziej. To jest Jezusowa odwaga. To jest Jezusowa perspektywa. To jest Jezusowa wolność, do której zaprasza chrześcijan. Wiem, że to, co dzisiaj wam mówię, jest trudne, ale spróbujcie to przemyśleć. To jest dla mnie wizja pochłaniająca. Wizja, która się domaga oczywiście tysięcy jeszcze przemyśleń, doszczegółowienia itd. Ale nie bądźcie tchórzami. Nie bądźcie skostniałymi chrześcijanami. Tylko zobaczcie tę szerokość Pana Jezusa i Jego wizję tego, jak jesteśmy niezwykli i jak niezwykle możemy Boga odkrywać i poszukiwać. I to jest droga dla każdego na czasy ostateczne, czyli na nasze czasy, w których żyjemy. Kochani, tyle na dzisiaj. Jak widzicie, znalazłem ścianę do tego kazania w domu u Danusi i Tomka, w Panamie, ściągnęli mnie do siebie do domu. Pewnie w jakimś vlogu mam więcej o nich opowiem. Strasznie tu u nich fajnie. Jutro dalej idę się tu łać gdzieś indziej, ale dzisiaj miałem okazję to kazanie do was powiedzieć przy ścianie, tak jak trzeba. Życzę wam dobrej niedzieli. Niech to będzie niedziela pełna poszukiwania Pana Boga, odważnego poszukiwania Pana Boga. Miejcie się dobrze, pozdrawiam. Paaa... Napisy stworzone przez społeczność Amara.org