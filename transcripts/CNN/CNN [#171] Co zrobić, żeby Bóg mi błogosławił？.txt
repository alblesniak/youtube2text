 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę w naszym kolejnym spotkaniu z cyklu CNN, czyli kazanko do okienka, komentarz do niedzielnych czytań. Mamy dzisiaj drugą niedzielę Wielkiego Postu. Proszę posłuchajcie dzisiaj fragmentu z pierwszego czytania, w sensie pierwsze czytanie, bo dzisiaj nim się zajmiemy. To jest fragment z Księgi Rodzaju, brzmi on następująco Pan Bóg rzekł do Abrama Wyjdź z Twojej ziemi rodzinnej i z domu Twojego Ojca do kraju, który Ci ukaże. Uczynię bowiem z Ciebie wielki naród. Będę Ci błogosławił i Twoje imię rozsławię. Staniesz się błogosławieństwem. Będę błogosławił tym, którzy Tobie błogosławić będą, a tym, którzy Tobie będą złożeczyli, i ja będę złożeczył. Przez Ciebie będą otrzymywały błogosławieństwo ludy całej ziemi. Abram udał się w drogę, jak mu Pan rozkazał. Moi drodzy, chciałbym, żebyśmy dzisiaj skupili się chwilę właśnie na tym pierwszym czytaniu, nie dlatego, żeby Ewangelia mi się dzisiaj nie podobała, bo oczywiście mamy dzisiaj przepiękną opowieść o przemianie Pana Jezusa, o przemienieniu Pana Jezusa, ale mam wrażenie, że o tym przemienieniu już mówiłem też wiele razy, więc chciałbym się po prostu zatrzymać na innym tekście. Kochani, jedna taka tak naprawdę myśl, myślę, że w ogóle ważna, mnie oświecająca, mnie w ogóle bardzo karmiąca. Zobaczcie, że ten fragment z Księgi Rodzaju, nie? z powołania Abrama, z wyprowadzenia Abrama do Wielkiej Wędrówki, która była, no myślę, jedną z najważniejszych wędrówek w historii ludzkości. Abram w ten sposób stał się ojcem wszystkich wierzących, że uwierzył Bogu, który go zaprosił w tę wędrówkę, że całe to czytanie dzisiejsze jest wypełnione słowem błogosławieństwo. Zobaczcie, w kółko tam się powtarza, że po pierwsze pobłogosławię ci, ale też ty się staniesz dzięki temu błogosławieństwem w świecie. Mówi, będziesz błogosławieństwem dla ludów na całej ziemi, że tam, gdzie ty będziesz rozsyłał błogosławieństwo, to ja będę je wzmacniał, będę je potęgował, jakby moja obecność będzie sprawiała, że to błogosławieństwo będzie się z ciebie rozlewało. Kochani, szczególnie taki jeden tylko wątek dygresyjny, ważne jest to zdanie, gdzie jest mowa tym, którzy tobie błogosławić będą, ja także będę błogosławił, tym, którzy tobie będą złożeczyli, ja też będę złożeczył. Kochani, trzeba to zdanie rozumieć jakby właściwie, czyli w sensie nie literalnie. To nie chodzi o to, że Pan Bóg mówi, że jak spotkasz złego człowieka i ten zły człowiek będzie mówił na ciebie złe rzeczy, to ja mu dowalę jeszcze bardziej, nie? W sensie ty będziesz mu chciał zrobić coś niedobrego, albo on ci będzie czynił jakieś zło, to ja mu tym samym odpłacę. To nie o to chodzi. Chodzi o to, że Pan Bóg mówi, że będzie brał Abrahama w obronę, że cokolwiek się będzie działo, czyli tam, gdzie będzie się działo dobro, to Pan Bóg będzie to dobro potęgował, tam, gdzie będzie się działo błogosławieństwo, gdzie Abraham napotka dobro od ludzi, to Pan Bóg to dobro jeszcze bardziej wzmocni, czyli podniesie je jeszcze wyżej, tam, gdzie Abraham napotka zło, czyli tam, gdzie Abraham napotka opór, napotka ludzi złych, niedobrych, to Pan Bóg go będzie przed nimi bronił. Kochani, to o to chodzi. To nie jest takie proste myślenie, bo myślę, że można by tak prostacko ten tekst przeczytać, nie? że... no właśnie... spotykam kogoś niemiłego, kto mi powie na przykład Ty buraku, a ja się szybko modlę Panie Boże dowal mu, bo on mi powiedział Ty buraku. No i Pan Bóg mu dowala. Nie, to nie o to chodzi. Chodzi o to, że Pan Bóg nie będzie błogosławił ludziom, którzy ci czynią źle. Pan Bóg nie będzie wspierał zła, które miałoby ciebie dotknąć. To jest w ogóle bardzo piękny obraz. Kochani, chciałbym, żebyście zobaczyli jakby taką potęgę błogosławieństwa, które zostaje zesłane na Abrahama. To, żeby to jeszcze ładniej zrozumieć, mamy dzisiaj w drugim czytaniu z Tymoteusza taki fragment. Przeznam wam tylko jedno zdanie. Mowa jest o Panu Jezusie. On nas wybawił i wezwał świętym powołaniem nie na podstawie naszych czynów, lecz stosownie do własnego postanowienia i łaski, która nam została dana w Chrystusie. Zobaczcie, że Bóg ma w ogóle przygotowany cały zestaw łask. Bóg ma przygotowany cały pakiet błogosławieństw. On nie jest zależny od naszych czynów, od tego, czy zasłużyliśmy, czy nie, od tego, czy... no właśnie... czy robimy dobrze, tylko Pan Bóg ma przygotowane, Pan Bóg ma jakby od naszego poczęcia gotowy cały zestaw łask, jestem o tym przekonany, na każdy moment naszego życia. Gotowy zestaw błogosławieństw. Ja lubię to słowo błogosławieństwo. Czyli cokolwiek się dzieje, na którym Pan Bóg mówi tutaj chcę, żeby się wydarzyło dobrze i mówi błogosławię temu momentowi. I Bóg, znając twoją historię życia, Bóg wiedząc wszystko, co się w twoim życiu wydarza, bo jest obecny w każdym momencie, ma tam już przygotowany po prostu, no właśnie, cały pakiet, wszystkie dobra, wszystkie ochrony, wszystkie rzeczy, które mogłyby ci jakby wspomóc, mogłyby cię wspomóc w robieniu tego, co masz robić, żeby było dobrze i jednocześnie wszystkie obrony, żebyś nie właził w rzeczy niedobre, żeby ci nie krzywdzili ludzie. Tylko teraz uwaga. No jak to zrobić, żeby tego doświadczyć? Bo wiem, że możemy tak słuchać. No dobra, fajnie. Abraham miał ekstra i w ogóle tam też ten Paweł też tak mówi, że tak można, że tak Pan Jezus ma przygotowany cały ten zestaw łask dla nas i On nie jest zależny od nas. No to czemu ja tego nie doświadczam, skoro to jest niezależne ode mnie? Uwaga, bo jest jeden jakby... no nie lubię słowa warunek, bo to nie chodzi o warunek, tylko chodzi o drzwi, które się otwierają. Ja już wam mówiłem kiedyś o takim obrazie, ja się często posługuję, kiedy mówię o Bożych darach i o tym, kiedy my je możemy przyjąć, posługuję się takim obrazem, że my siedzimy w komórce. Dach ma drzwi, w sensie w dachu są drzwi, takie wiecie, jakie są takie na przykład piwnice na węgiel, nie? gdzie są takie drzwi poziome. I tam na górze leży węgiel. Węgiel to jest łaska Boża. I tylko jak ktoś otworzy te drzwi od dołu, no to wtedy rzeczywiście się mu to wszystko tam wsypie na głowę po prostu, nie? Zasypie go ten węgiel. A my tam siedzimy często i mamy zamknięte te drzwi. Kochani, kiedy ja mówię warunek, czyli Pan Bóg mówi jest taki warunek, który musisz spełnić, to nie chodzi o to, że Pan Bóg mówi coś za coś, tylko ten warunek polega na tym, że Pan Bóg mówi musisz otworzyć te drzwi. W sensie nie mogę ci dać tego na siłę. Nie mogę ci wcisnąć tych błogosławieństw, nie mogę ci tego dobra, tego wszystkiego, co przygotowałem, całego tego pakietu, dać jakby na chama, bo masz zamknięte te drzwi. Ja tych drzwi nie rozwalę. Kochani, te drzwi to jest wolność. Te drzwi to jest coś, co domaga się naszej zgody. Na czym to polega? Kochani, właśnie dlatego dzisiaj wybrałem to pierwsze czytanie, bo zobaczcie. O co chodziło u Abrahama, że Abraham stał się tym błogosławieństwem? Otóż musiał w pełni, tak jak potrafił, to oczywiście był u niego proces, nie? To się nie wykonało w jedną sekundę, ale musiał przejść w pełni drogę do totalnego powierzenia się Panu Bogu i totalnego przyjmowania wszystkiego, co Pan Bóg będzie od Niego chciał. Zobaczcie, zaczyna się w tym czytaniu od tego, że Abraham zostaje zaproszony do tego, żeby przejść pół świata, nie? Oczywiście swojego pół świata, żeby rzucić wszystko, co miał. Dom swojego ojca, to jest takie ładne wyrażenie. Dom ojca, to jest cały twój świat, nie? To jest świat, z którego wyrosłeś. To jest świat, który cię ukształtował. Twój ojciec, to jest coś, co cię ukształtowało. Oczywiście mówię o symbolach, nie? Bo oczywiście różnie bywa w świecie. Abraham zostaje zaproszony, w sensie, wtedy jeszcze Abram, zostaje zaproszony, żeby porzucił wszystko, co do tej pory ma i żeby zaufał Panu Bogu, że Pan Bóg mu pozwoli według Pana Boga, według Jego pomysłów na nowo ukształtować życie. Mówi... jeżeli mi pozwolisz, że cię poprowadzę, jeżeli mi pozwolisz, że dasz mi takie przyzwolenie, że będziesz się zgadzał na każdą moją propozycję, będziesz jakby wolny od swoich pomysłów, będziesz wolny od swoich przywiązań, od swoich takich przekonań, że to musi coś być tak albo tak, tylko pozwolisz mi działać, no to ja cię po prostu tak pobłogosławię, chłopie, że staniesz się błogosławieństwem w tym świecie. I zobaczcie, tak Pan Bóg Abrahama prowadził to się. Wszystko potem skończyło, nie? całą tą taką chyba najtrudniejszą sceną z Izaakiem, nie? Tam, gdzie Abram miał własnego syna Panu Bogu oddać, nie? I uwaga... zgodził się na to, nie? Pan Bóg oczywiście nic mu nie chciał zabrać. To wszystko była tylko taka droga Abrahama, to jest taka wewnętrzna droga Abrahama do tego, żeby totalnie powierzyć się Bogu. Otóż, kochani, to nasze otwieranie drzwi Panu Bogu to jest po prostu ciągle podejmowana decyzja, to nie jest jednorazowa decyzja, to nie jest tak, że... jak to często w takich różnych ruchach, albo nawet w oazie, to jest też mocne u protestantów, ale u nas w Kościele Kateckim też są takie momenty przyjęcia Jezusa jako Pana i Zbawiciela. I kochani, z całym szacunkiem, ja rozumiem ten gest, ja rozumiem ten obrzęd, oczywiście to jest bardzo piękny obrzęd, tylko że takie coś trzeba robić mniej więcej co 15 minut. To nie jest tak, że jak raz to zrobiłem na pierwszym stopniu oazy, czy tam drugim, czy jakimkolwiek innym, to już potem mam do końca życia zrobione, nie? Że powiedziałem raz, że przyjmuję, to przyjąłem. Nie. To chodzi o to, że wszystko, co robisz w życiu, ma być nieustannym wybieraniem Jezusa jako twojego Pana. Czyli cokolwiek robisz, jakby konsultujesz to z Panem Jezusem, jakby słuchasz nieustannie tego, co Mu się podoba, co Mu się nie podoba. Kiedy On ci nawet proponuje coś trudnego, to ty idziesz za tym. Mówiąc krótko, całe twoje życie jest w kółko powtarzaną decyzją Panie Boże daje ci możliwość, żebyś Mną kierował. To nie znaczy, że nie możemy podejmować decyzji żadnych. To nie znaczy, że my nie możemy działać. Tylko, że kiedy dochodzi do konfliktu, czy kiedy jakieś moje działanie, mam takie przekonanie kurde... to chyba idzie w poprzek temu, co Pan Bóg mówi. Że mam wrażenie, że Pan Bóg ma inne wezwania, a ja idę po swojemu. To tu właśnie rezygnujemy ze swojego. To nie chodzi o taką bezwolność, w sensie, że mam nie myśleć, że mam nie podejmować decyzji. Tak. Oczywiście, że mam. Tylko muszę nieustannie wprowadzać Pana Boga w to. Otóż, jak ktoś tak zrobi, czyli to zdanie, które tu było na końcu tego czytania Abram udał się w drogę tak, jak mu Pan rozkazał. Czyli dostał bardzo konkretne polecenie, poszedł. Stał się wtedy błogosławieństwem wszystkich ludów ziemi. To jest w ogóle coś niezwykłego. To jest po prostu coś niesamowitego. Że można być takim miejscem w świecie, z którego się rozlewa błogosławieństwo. Ja tego gdzieś tam kilka razy w życiu doświadczyłem, nie? Że widzę, że Pan Bóg przeze mnie daje jakąś łaskę. I to, tak jak mówi św. Paweł, nie ma nic wspólnego z tym, że ja na to zasłużyłem, czy nie. Bo nie. Nie. Tylko On po prostu robi ze mnie miejsce błogosławieństwa. I ja też doznaję błogosławieństwa od innych ludzi, z których Pan Bóg zrobił miejsce błogosławieństwa. Kochani, to jest dokładnie to. Piękne jest to dzisiejsze czytanie. Możesz stać się miejscem błogosławieństwa dla ciebie i w ogóle dla wszystkich pokoleń. Warunek, czyli w sensie otwarcie drzwi, polega tylko na jednym. Zrobił wszystko, co mu Pan rozkazał. No to proste pytanie na dzisiaj, nie? Tak jak wam mówiłem już w zeszłym tygodniu, pytania zadajemy sobie w Wielkim Poście. Gdzie nie robisz tego, co Pan mówi, że trzeba robić? Albo gdzie robisz to, co Pan Bóg mówi, żeby nie robić? Proste chyba. Amen Moi drodzy... Przepraszam... Moi drodzy, moi mili, bardzo wam dziękuję za to nasze kolejne spotkanie. Cieszę się, że się spotkaliśmy. Kochani, no to tyle na dzisiaj. Widzimy się prawdopodobnie za tydzień, nie? W kolejnym CNN i tam pewnie we wszystkich innych tych filmach langustowych, jeżeli tylko macie czas i chęć. I są wam do czegoś potrzebne. Ściskam, pozdrawiam, najlepsze niedzieli wam życzę i do zobaczenia. Z Bogiem, błogosławie. Pa!