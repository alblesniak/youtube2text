 Dzień dobry, Szczęść Boże, dobry wieczór. Moi drodzy, witajcie najserdeczniej w kolejną niedzielę, w kolejnym kazanku do okienka, czyli w CNN. Tak jak zawsze zaczynamy od Ewangelii, proszę posłuchajcie, co dzisiaj czytamy w liturgii. Z Ewangelii św. Mateusza Jezus podążył w okolice Tyru i Sydonu, a oto kobieta kananejska, wyszedłszy z tamtych stron, wołała, ulituj się nade mną, Panie, Synu Dawida. Moja córka jest ciężko nękana przez złego ducha, lecz on nie odezwał się do niej ani słowem. Na to podeszli jego uczniowie i prosili go, odpraw ją, bo krzyczy za nami, lecz on odpowiedział, jestem posłany tylko do owiec, które poginęły z domu Izraela. A ona przyszła, padła mu do nóg i prosiła, Panie, dopomóż mi. On jednak odparł. Niedobrze jest zabierać chleb dzieciom, a rzucać szczeniętom. A ona odrzekła, tak, Panie, lecz i szczenięta jedzą okruchy, które spadają ze stołu ich panów. Wtedy Jezus jej odpowiedział, o niewiasto, wielka jest twoja wiara, niech ci się stanie, jak pragniesz. Od tej chwili jej córka była zdrowa. Moi drodzy, to dzisiejsze kazanie będzie podzielone na dwie części. Pierwsza część jest przeznaczona tylko i wyłącznie dla okropnych, strasznych, zatwardziałych grzeszników. Czyli jeżeli jesteś człowiekiem z daleka od Kościoła, jeżeli jesteś człowiekiem grzesznym, w Kościele bywasz rzadko, jeśli z Panem Bogiem nie masz wiele wspólnego, to zapraszam cię na tę pierwszą część. Reszta nie słuchajcie. Tych wszystkich, którzy są dużo bliżej, którzy czują się już chociaż trochę nawróceni, którzy blisko Pana Jezusa są, to zapraszam mniej więcej do tej minuty, dlatego że tam będzie druga część, która będzie przeznaczona dla was. Postaram się oczywiście, żeby to nie było wszystko za długo, wyjdzie pewnie jak zawsze. Kochani, część numer pierwsza... część numer pierwsza... część numer jeden do zatwardziałych grzeszników. Kochani, ta Ewangelia to jest jeden z najpiękniejszych opisów, po pierwsze, świata będącego daleko od Pana Boga i tego, jak ten świat może się do Pana Boga zbliżyć, czyli w jaki sposób powinniśmy do Kościoła wracać, w jaki sposób ludzie, którzy są poza Kościołem, poza świętością, żyjącym w grzechu, powinni wracać do Pana Jezusa. Zacznajmy. Mamy kobietę, która wychodzi z okolic Tyru i Sydonu. Kochani, te takie informacje mogłyby się wydawać czysto geograficzne, po prostu w jakim miejscu tamtych ziem Pan Jezus był. One są bardzo piękną opowieścią o stanie duchowym, z którego ta kobieta wyszła. Tyr i Sydon to są w tamtym czasie miasta fenickie, w sensie miasta, które miały dwie podstawowe cechy, jeśli się o nich myśli. Pierwsza cecha to jest ogromna kłótnia, w takim sensie Tyr i Sydon zawsze ze sobą bardzo rywalizowały, czyli to jest obraz takiego człowieka, takiej duszy, ogromnie wewnętrznie skłóconej. I mój drogi, jeśli jesteś gdzieś daleko poza Kościołem, to albo taki czas już przyszedł, albo, gwarantuję ci, przyjdzie, kiedy będziesz odczuwać ogromny konflikt wewnętrzny. Może go w tej chwili w ogóle nie odczuwasz i mówisz sobie, co ty mi tam opowiadasz. Gwarantuję ci, że taki moment przyjdzie, dlatego że zostałeś stworzony przez Pana Boga, On całą twoją duszę, całe twoje ciało, wszystko w tobie do siebie skierował i życie z dala od Pana Boga rodzi w człowieku w pewnym momencie wielki konflikt. I będzie w tobie ogromne rozdarcie, bo będziesz czuł, że zupełnie do czego innego jesteś powołany, przeznaczony, wymyślony, stworzony, a żyjesz zupełnie inaczej. Jeśli to się jeszcze nie stało, to poczekaj, stanie się. Druga rzecz, która jest związana z Tyrem i Sydonem, to były miasta ogromnego bogactwa, wręcz ogromnego przepychu, związanego z wielką pychą ludzi, którzy tam żyli, która doprowadziła te miasta do wielkiego upadku. Kochani, to też jest opis świata będącego poza Bogiem, świata, który nie chce z Panem Bogiem współpracować. Wydaje się z początku, i to nawet może trwać bardzo długie lata, w Tyrze i Sydonie to trwało bardzo długo, że wszystko jest super, że bez Pana Boga sobie świetnie radzimy, że mamy bogactwo, mamy super sprawy, mamy super życie, mamy super przyjemności i w ogóle mamy lepiej od tych wszystkich dziwnych, wierzących katolików albo tych innych. Przyjdzie w tym wszystkim upadek, przyjdzie, że to wszystko się skończy, się rozsypie i zobaczysz, że to wszystko, na czym zbudowane jest, twoje życie się rozsypie. Może już tego doświadczasz, bo jeżeli to oglądasz, to może to się już dzieje i szukasz jakiegoś wytłumaczenia. Z tamtych okolic przyszła ta kobieta. Przyszła jeszcze z jedną tragedią, która pięknie opisuje taką duszę będącą daleko od Kościoła, od Pana Boga. Mianowicie miała córkę, którą nękały złe duchy. Co to znaczy? Wszelki owoc takiej duszy, wszelki owoc, ta córka jest obrazem wszystkiego, co próbujesz zrodzić w życiu. Nie chodzi tylko o dzieci, tylko o wszystko, co próbujesz zrodzić w pewnym momencie jest zagarniane przez złego. Człowiek ma takie wrażenie, że wszystko mu się z rąk wymyka, że wszystko się psuje, że człowiek w ogóle wszystko, co zrobi w życiu, to się to po prostu staje własnością jakiegoś zła i rozproszenia. Taka kobieta, taka dusza, bo to jest opis duszy, z tyru i sydonu, z demonami przychodzi do Pana Jezusa. Co się wtedy dzieje? Otóż taki człowiek ma dwie trudności, ogromne dwie trudności, przez które czasem wydaje mu się, że ten powrót jest niemożliwy albo, że nie da się do Pana Jezusa i do Kościoła wrócić. Po pierwsze, wydaje się czasem, że Pan Bóg takich ludzi trochę nie chce. W tej Ewangelii to jest bardzo pięknie pokazane właśnie tą taką pozorną obojętnością Pana Jezusa. Kochani, to jest obraz duszy, która latami żyła w grzechu, latami żyła z dala od Boga i potem taka dusza nawet nie jest w stanie sobie wyobrazić, że Bóg mógłby jej chcieć, mógłby ją chcieć. Że takiej duszy się wydaje, że jest potępiona, odrzucona, że Bogu się nie podoba, bo ma tyle grzechów, że się nie nadaje. Ten obraz milczącego Boga, który odsyła, który odsłania, jakby odsyła daleko tę duszę, bo nie chce z nią mieć nic wspólnego, to jest coś, co się dzieje w samej duszy. Bóg taki nie jest. To jest tylko taki pozór, który się dzieje w tym człowieku. Ale człowiek powinien być w tym uparty. Mało tego, tam jest jeszcze druga przeszkoda. Jak zauważycie, uczniowie też odpędzają tę kobietę, w sensie mówią do Jezusa, odprawią, bo ona nas męczy. Możesz mieć takie poczucie, kiedy do Kościoła będziesz chcieć wracać, kiedy wymyślisz na przykład, że się chcesz nawracać, że będzie ci się wydawało, że ludzie w Kościele cię nie chcą, że księdza są nieprzychylni, może tego doświadczyłeś, natrafiłeś na jakichś niedobrych uczniów Pana Jezusa. To jest tylko przeszkoda, która ma sprawdzić twoją wytrwałość. To jest coś, co się dzieje, żeby zobaczyć tak naprawdę, czy naprawdę chcesz wracać, czy się tym nie zniechęcisz. Uważaj, nie zniechęcaj się tym. Nawet jeżeli wewnętrznie czujesz, że Pan Bóg cię nie kocha i ma cię gdzieś. Nawet jeżeli Kościół ci mówi, że cię nie chce. Nie zniechęcaj się. Ta kobieta była przecudowna w swoim pragnieniu. Nawet kiedy usłyszała obelżywe słowa, usłyszała słowa ale nie wolno dawać jakimś tam psom tego, co jest święte, zawierać dzieciom i dawać komuś obcemu, to ona mówi tak, ale ja wierzę, że mi się coś z tego stołu należy, ja wierzę, że mi dasz. Kochani, co się stało? Kiedy Bóg znajdzie w kimś taki upór, taką wytrwałość, kiedy zobaczysz, że ktoś naprawdę chce wracać, to mówi niesamowity komplement, mówi Wielka jest twoja wiara, niech ci się stanie wszystko, czego pragniesz. Zobaczcie, jeśli Bóg znajdzie duszę, nawet bardzo grzeszną, pochodzącą z Tyru i Sydonu, taką, która ma demony w sobie, taką, której się wydaje, że Bóg jej nie kocha, że Kościół jej nie chce, ale ona mówi A pójdę, a będę, a wrócę. To Bóg mówi spełnię każde twoje pragnienie. Wszystko, czego pragniesz, to dostaniesz. I mówi wielkie komplementy, mówi Ta twoja wiara jest niesamowita, jest cudowna, ten twój upór jest niezwykły. Otóż, mój drogi, moja droga, jeśli jesteś jeszcze w Tyrze i Sydonie, proszę cię, wyjdź z tego miasta. Wyjdź z tych rejonów, gdzie są kłótnie wewnętrzne, wyjdź z tych rejonów, gdzie morze jest w tej chwili dobrze i bogate, i cudownie, ale to wszystko runie za chwileczkę w ogromne ruiny. Wyjdź stamtąd, z tych demonów, które są we wszystkich twoich działach i chodź do Pana Jezusa i nie przejmuj się tymi wszystkimi trudnościami, tymi wszystkimi takimi pozornymi przeszkodami, barierami, które ci mówią, że nie da się wrócić. Da się wrócić. I kiedy Jezus zobaczy twój upór, spełni wszystkie twoje pragnienia i będzie cię wychwalał ponad niebiosa, chodź z powrotem do Niego, wyjdź z Tyru i Sydonu. A teraz, moi drodzy, krótka i bardzo, myślę, konkretna rzecz do tych, którzy są już blisko. Do tych, którzy są już ponawracani, którzy są może uczniami Pana Jezusa itd. Kochani, chciałbym, żebyście zobaczyli dwie rzeczy. Po pierwsze, tom z Ewangelii. Nie przeszkadzajcie grzesznikom wracać. Nawet jeżeli oni jeszcze ciągle nie poukładani, nawet jeżeli nie potrafią wiele rzeczy zrozumieć, nawet jeżeli nie doskakują do waszych standardów i do waszych wyobrażeń. Przestańcie przeszkadzać, tak jak ci uczniowie, wracać grzesznikom do Pana Boga. I nie mówcie, że mogą wrócić dopiero wtedy, kiedy wszystko naprawią, kiedy wszystko poukładają. Nie. Nawet jeżeli są jeszcze bardzo daleko, są z Tyru i Sydonu, mają dzieci, które są pełne demonów, czyli chodzi mi oczywiście o to, że ich wszystkie dzieła są wypełnione różnym złem. Nie przeszkadzajcie im wracać do Jezusa, tylko im pomóżcie. Nie bądźcie jak ci uczniowie. Mało tego, zajrzyjcie dzisiaj, kochani, do drugiego czytania, tam, gdzie św. Paweł pisze o tym, że zachęca swoich braci w wierze, żeby się uczyli od pogan, od tych, którzy wracają do Boga z dalekich stron. Otóż nie tylko błagam was, nie uznawajcie się za lepszych, bo jesteście z Chrystusem, ale uczcie się od tej gorliwości i od tej chęci powrotu, czasem bardzo pogubionej, pomotanej, tych, którzy są daleko. Do tego dzisiaj zachęca św. Paweł, do takiego współzawodnictwa. Mówi, patrzcie się na nich i uczcie się od nich. Bądźmy takimi uczniami, którzy nie przeszkadzają, ale pomagają innym wracać do Pana Jezusa. Kochani, tyle dzisiaj w tym kazaniu, takim dwojakim. Jakoś tak je czytając, miałem wrażenie, że taki przekaz, taki message powinien pójść. Do grzeszników i do tych, którzy są blisko, mam nadzieję, że ktoś z was z tego skorzysta. Nawet, jeżeli to jest tylko jedna osoba, do której ma trafić to nagranie, wystarczy. Przepiękna jest ta Ewangelia o cudownie pragnącej, bardzo grzesznej, bardzo będącej daleko od Boga kobiecie, czyli duszy, która jednak postanowiła, że pokona wszystkie przeszkody i wróci do Niego, a On zobaczył to i tak strasznie Mu się spodobała. Poczytajcie dzisiaj tę Ewangelię i zachwyćcie się tymi powrotami i tym Panem Jezusem. Moi drodzy, to tyle na dzisiaj. Życzę wam, oczywiście, tak jak zawsze, najlepszej niedzieli. Jestem jeszcze w Kalgary, w Kanadzie. Serdecznie was stąd pozdrawiam. Miejcie się dobrze, z Bogiem, trwajcie, ja wam błogosławię, modlę się za was i pamiętam. Do zobaczenia w następnych odcinkach. Z Bogiem, paaa...