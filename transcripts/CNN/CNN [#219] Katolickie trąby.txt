 Dzień dobry, szczęść Boże, dobry wieczór. Moi kochani, bardzo serdecznie was witam w kolejną niedzielę w naszym kolejnym spotkaniu z cyklu CNN, czyli kazanko do okienka. Próba rozkminy czytań niedzielnych. Kochani, dzisiaj Ewangelia, nią się zajmiemy, jednym tematem z nią związanym. Proszę posłuchajcie, jaki mamy dzisiaj tekst. Jest to z Ewangelii św. Marka. W Kafarnaum Jezus w szabat wszedł do synagogi i nauczał. Zdumiewali się Jego nauką. Uczył ich bowiem jak ten, który ma władzę, a nie jak uczeni w piśmie. Był właśnie w ich synagodze człowiek opętany przez ducha nieczystego. Zaczął on wołać. Czego chcesz od nas, Jezusie Nazarejczyku? Przyszedłeś nas zgubić. Wiem, kto jesteś, święty Boga. Lecz Jezus rozkazał mu surowo. Milcz i wyjdź z Niego. Wtedy duch nieczysty zaczął Nim miotać i z głośnym krzykiem wyszedł z Niego. A wszyscy się zdumieli, tak że jeden drugiego pytał, co to jest? Nowa jakaś nauka z mocą. Nawet duchom nieczystym rozkazuje i są mu posłuszne. I wnet rozeszła się wieść o Nim wszędzie, po całej okolicznej krainie galilejskiej. Moi drodzy, chciałbym, żebyśmy dzisiaj zwrócili sobie uwagę na jedną rzecz w związku z tym tekstem. Będzie to rzecz jakby poboczna, która nie jest może głównym tematem tej Ewangelii. Jakoś, kiedy sobie to dzisiaj czytałem, to bardzo mi się rzuciło w oczy pewnego rodzaju zestawienie. Zobaczcie, że przy okazji tego działania Pana Jezusa, wyrzucenia złego ducha z tego człowieka, pomijam zupełnie całą kwestię tego egzorcyzmu, tego, jak Pan Jezus tego złego ducha wyrzucił, mówiłem już o tym wielokrotnie, różne komentarze, zobaczcie, że w tej Ewangelii jest takie zestawienie. Jest nie tylko Pan Jezus działający cuda, ale jest Pan Jezus działający z mocą w stosunku do jakiegoś człowieka w jakby w porównaniu do uczonych w Piśmie, do uczonych w prawie. Tutaj, kogoś odmawia, jest uczony w Piśmie. Kochani, co to znaczy? Zobaczcie, że jednym z tematów tej Ewangelii jest pokazanie jakby dwojakiego rodzaju podejścia do życia, które uwaga... nie musi być sprzeczne, ale może być sprzeczne. I w tym wypadku, jak się okazało, było sprzeczne. Ale uwaga... to nie znaczy, że musi. Na czym ono polega? Zobaczcie, kochani, jak zrozumieć w takim dzisiejszym też języku, co to są uczenni w Piśmie. Kochani, to nie chodzi tylko o to, że ktoś się zna, nie wiem... na Piśmie Świętym, że ktoś się zna na teologii. Oczywiście tutaj chodzi konkretnie o ludzi, którzy byli specjalistami od Słowa Bożego, nie? Czyli od całego Starego Testamentu, którzy je znali po prostu na wylot. Ale ja bym to rozszerzył w takim myśleniu, że uczony w Piśmie to jest ktoś, kto nawet bardzo głęboko i bardzo rzetelnie i też może nawet bardzo uczciwie zajmuje się próbą zrozumienia rzeczywistości w świetle nauki Pana Boga, co nie? Czyli jakby patrzy na świat, patrzy na różnego rodzaju rzeczywistości tego świata i próbuje je zrozumieć przez pryzmat Słowa Bożego. Kochani, no bardzo dobra i bardzo potrzebna i w ogóle bardzo święta i w ogóle fantastyczna rzecz, co nie? Zobaczcie, w Kościele zazwyczaj, kiedy... zresztą tak powinno być, wiem, że tak nie zawsze jest, ale w Kościele, kiedy się zajmujemy właśnie jakąś rzeczywistością, kiedy się, nie wiem... wypowiada Kościół na temat takich albo innych zjawisk w świecie, nie? takich problemów, różnych dylematów, różnych sytuacji ludzkich, no to bardzo często się pojawia takie odniesienie Pismo Święte na to rzuca takie i takie światło, nie? Oczywiście może być wiele interpretacji, dlatego jakby trzeba być uczonym w Piśmie, nie? Trzeba jakby dużo szukać różnego zrozumienia. Niektórzy biorą jakieś fragmenty Pisma Świętego i wyciągają z nich jedno, inni biorą jakieś fragmenty, wyciągają z nich coś innego itd. Ale generalnie w Kościele mamy całą taką, że tak powiem, płaszczyznę, gdzie próbujemy zrozumieć rzeczywistość na podstawie Pisma Świętego i uwaga... to jest bardzo dobra, bardzo piękna, bardzo święta i bardzo potrzebna rzecz, ale pod jednym warunkiem. Pod takim warunkiem, że na tym się nie zatrzymujemy, tylko to, co poznajemy w Piśmie Świętym, to, co poznajemy jako Bożą naukę, natychmiast w nas przekłada się na bardzo konkretne działanie. Zobaczcie, w tym wypadku Pan Jezus nie powiedział tak do tego opętanego, nie? Słuchaj, no ewidentnie widać w tobie działanie złego ducha. Pismo Święte w takiej i takiej księdze pokazuje, że Duch Święty działa w tobie na takie i takie sposoby. To ewidentnie coś jest nie tak. Jakby powinieneś prosić o jakąś pomoc, powinieneś szukać jakiegoś ratunku, dzieje się w twoim życiu dużo zła. Czyli zdiagnozował go dobrze i poszedł, nie? Nie, zobaczcie, Pan Jezus tego nie robi. Pan Jezus natychmiast działa w życiu tego człowieka. Natychmiast Pan Jezus wyciąga do niego rękę, natychmiast wchodzi w jego problem, natychmiast wchodzi w to, co mu się dzieje i ludzie widzą, że o... on nie jest taki, jak uczeni w Piśmie, czyli tylko taki, że potrafi zdiagnozować i zobaczyć, co jest nie tak, ale potrafi temu zaradzić. On natychmiast w to wchodzi, on natychmiast jakby wkracza w praktyczną jakby część rzeczywistości, nie? Czyli nie zatrzymuje się tylko na teorii. Kochani, dlaczego to mówię? Kochani, bo mam wrażenie, że bardzo dużo naszego kościelnego gadania o świecie to jest niestety właśnie tylko ta pierwsza rzecz, nie? Zobaczcie, jak weźmiemy takie różne, że tak powiem, bieżące tematy, tak? które są często kościół niezgody, nie wiem... między światem a kościołem, tak? No chociażby to, co się ostatnio dzieje, tak? Nie wiem... kwestia aborcji, na przykład ostatnia też kwestia tego, co to było z tym Polakiem, który zmarł w Wielkiej Brytanii, nie? którego tam sąd brytyjski, potem w konflikcie z sądem polskim i tak dalej, według niektórych skazywał na eutanazję, według niektórych to nie była eutanazja i tak dalej, nie? Zobaczcie, że bardzo wielu z nas wypowiada się nieustanny na te tematy. Co katolik, to jest jakieś zdanie, nie? Ilu katolików pisało, że na ten temat to to i to trzeba sądzić? Na taki temat prawdziwy katolik myśli tak i tak. I uwaga... ja teraz nie wnikam w to, kto tam co słusznego, czy niesłusznego mówił. Nawet załóżmy, że wszystkie te wypowiedzi byłyby słuszne, że wszystkie byłyby absolutnie zgodne z Pismem Świętym, zgodne z nauczaniem Pana Jezusa, przenikliwie przemyślane przez całą historię zbawienia, przez całą historię teologii i w ogóle byłyby doskonałym rzuceniem światła na to, co się dzieje. Uwaga... że to jest potrzebne, ja się absolutnie zgadzam. Broń Boże, nie mówię, że mamy tego nie robić. Bardzo potrzebujemy takiego oglądu rzeczywistości. Uwaga... ale jeżeli ono się nie przekłada na konkretne działanie, to jesteśmy ludźmi, którzy są po prostu znawcami Pisma, ale nie działamy z mocą. Co to znaczy, kochani? Jeżeli umiesz krzyczeć w internecie i nieustannie w internecie publikujesz posty, które potępiają aborcję i w ogóle słusznie, które mówią, że aborcja jest złem, jeżeli nieustannie wspierasz różne działania, nie wiem... ruchów, pro-life i tak dalej i propagujesz ich przesłanie. Uwaga... to jest wszystko w porządku. Ale jeżeli to się nie wiąże z tym, że bardzo konkretnie pomagasz jakiejś bardzo konkretnej mamie, która właśnie na przykład jest w ciąży i się waha, nie wie, co robić, boi się, a ty przychodzisz do niej z bardzo konkretną propozycją i mówisz -"Słuchaj, ja ci pomogę. Pomogę ci materialnie, pomogę ci osobiście, pomogę ci moim czasem, pomogę ci moim zaangażowaniem. Jakby... nie tylko ci mówię, co jest dobre, a co złe, nie tylko ci mówię, że aborcja to jest zło i nie wolno tego zrobić, tylko ja jestem natychmiast w działaniu tutaj. Jeżeli to robisz, czyli łączysz te dwie rzeczy, wszystko jest w porządku. Ale jeżeli jesteś tylko, przepraszam teraz za wyrażenie, katolikiem paplającym, katolikiem, który mówi może i najświętsze, i najprawdziwsze, i najbardziej przemyślane rzeczy, to są w ogóle potrzebne i trzeba je mówić, ale jeżeli zatrzymujesz się tylko na tym mówieniu, no to właśnie jesteś kimś takim, jak ci uczeni w piśmie z tej Ewangelii. Kochani, można by to teraz przyłożyć do bardzo wielu rzeczy, nie? Do bardzo wielu konkretnych sytuacji, gdzie my, no właśnie, w Kościele głosimy jakąś naukę i ona jest prawdziwa. Ja, błagam Boże, jej nie neguję. Ona jest w ogóle święta, jest piękna, jest bardzo potrzebna temu światu. Ale jeżeli nie idzie za nią działanie, jeżeli nie idzie za nią to, co miał Pan Jezus, czyli działanie z mocą, no to... no właśnie... to jesteśmy tylko uczonymi w piśmie. Kochani, wiemy oczywiście, że wielu z nas nie potrafi działać tak, jak Pan Jezus, nie? Chociaż sam Pan Jezus powiedział, że będziemy robić większe rzeczy od Niego, bo to znaczy, że nie jesteśmy jeszcze wystarczająco blisko Niego i za mało Ducha Świętego do siebie dopuszczamy. Ja to mówię przede wszystkim też do siebie, kochani, tak? Bo ja też ciągle paplam, nie? Ja też ciągle w internecie mnóstwo rzeczy mówię, mnóstwo sądów wygłaszam. I bardzo często zadaję sobie pytanie Adam, no fajnie, że to powiedziałeś, fajnie, że to i to spróbowałeś wyjaśnić, że taka i taka jest prawda, nie wiem... Kościoła i Pana Boga, ale Adaś, co ty zrobiłeś, żeby to potem stało się w życiu? Do kogo potem poszedłeś bardzo konkretnie pomóc, nie? W tych sytuacjach, gdzie mówisz nie rób tego, bo to jest złe. A byłeś tam pomóc? Kochani, ja wiem, że nie jesteśmy wszędzie i zawsze w stanie pomóc. To jest jasne, nie? Ale, kochani, zobaczcie, ilu z nas tak naprawdę są tylko katolicy uczeni w piśmie, ale nie działacze z mocą. I nie mówię tu o działaniu z mocą na zasadzie, że wszyscy mamy czynić nie wiem co do jej uzdrowienia, nie. Dla mnie największe działanie z mocą to jest właśnie to, że pójdę do kogoś i powiem, że będę go wspierał finansowo, osobiście, czasowo i moim zaangażowaniem, sercem i miłością w tej trudnej sytuacji, w której on jest. Że nie osądzę go i powiem mu to, co chcesz zrobić, to jest grzech. Bardzo możliwe, że tak jest, że to, co on chce zrobić, to jest grzech. Ale mówię mu ale ja z tobą będę. Jeżeli to ci pomoże tego grzechu nie popełnić, to ja z tobą tam będę. Ilekolwiek mnie to będzie kosztowało. Kochani, bardzo piękna jest ta Ewangelia, gdzie Jezus właśnie, który jednocześnie był najlepszym uczonym w Piśmie. Kochani, nikt tak, jak Pan Jezus, nie znał Słowa Bożego. On je podyktował, jako Bóg, nie? On jest najlepszym znawcą Bożego Słowa. Ale jednocześnie On przechodził nieustannie od tego, że je znał i wyjaśniał do tego, że robił. Niech każdy z nas, kochani, dzisiaj... bo to chodzi o nas, nie myśl o innych. Bo ja wiem, że zaraz będzie a... właśnie... ja znam takich katolików, co publikują takie różne rzeczy w Internecie, a nic nie robią. Nie interesują mnie takie zdania. O tobie pomyśl. Gdzie ty nie jesteś przekładalny z tego, co gadasz, na to, co robisz. Bo tylko gadasz i może mądrze gadasz. Może gadasz w ogóle najmądrzej na świecie. Ale z tego gadania potem nic nie wynika w twoim konkretnym działaniu. Przemyślmy to, kochani, dzisiaj. Moi drodzy, moi mili, to by było na tyle w tym naszym dzisiejszym spotkaniu, za które wam bardzo, bardzo dziękuję i oczywiście was bardzo serdecznie zapraszam na kolejne, które będzie pewnie za tydzień, jak się łatwo domyślić, w kolejną niedzielę CNN-ową. Więc bardzo was serdecznie zapraszam. A dzisiaj, kochani, oczywiście też w niedzielę pewnie kolejny odcinek Kobieta i Ksiądz. A... dzisiaj chyba, kochani, jeszcze nie, bo wydaje mi się, że nie zdążę przed tą niedzielą, którą wy macie właśnie, kiedy to oglądacie, ale za tydzień w niedzielę najprawdopodobniej wrócą historie potłuczone. Taka jest przynajmniej nadzieja, że tak będzie. Kochani, najlepszej możliwej niedzieli wam życzę. Miejcie się dobrze. Ściskam, pozdrawiam, błogosławię z Bogiem, paaa...