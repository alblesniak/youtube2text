 Dzień dobry, szczęść Boże, dobry wieczór. Moi drodzy, witam was bardzo serdecznie w kolejną niedzielę, w naszym kolejnym spotkaniu z cyklu CNN i zapraszam na komentarz do dzisiejszych czytań. Chciałbym wam dzisiaj przeczytać pierwsze czytanie, bo myślę, że ono nam wyznacza dzisiaj kierunek, w którym warto patrzeć na ten zestaw tekstów z pisma, który mamy w tę niedzielę. Proszę, posłuchajcie fragmentu z Księgi Proroka Izajasza. Tak mówi Pan, dziel swój chleb z głodnym, do domu wprowadź biednych tułaczy, nagiego, którego ujrzysz przy odziej i nie odwracaj się od spółziomków. Wtedy twoje światło wzejdzie jak zorza i szybko rozkwitnie twe zdrowie. Sprawiedliwość twoja poprzedzać cię będzie, chwała Pańska iść będzie za tobą. Wtedy zawołasz, a Pan odpowie, wezwiesz pomocy, a On rzeknie Oto jestem. Jeśli u siebie usuniesz jarzmo, przestaniesz grozić palcem i mówić przewrotnie. Jeśli podasz twój chleb zgłodniałemu i nakarmisz duszę przygnębioną, wówczas twoje światło zabłyśnie w ciemnościach, a twoja ciemność stanie się południem. Moi kochani, chciałbym dzisiaj, w tym naszym spotkaniu niedzielnym, zostawić wam jedną myśl. Myślę, jedną z najbardziej oczywistych myśli świata, ale tak jak to często jest z tymi oczywistościami, to jest coś, do czego musimy ciągle wracać. Bo to jest oczywiste, większość z nas tego nie robi, mimo że to jest oczywiste i właśnie dlatego jesteśmy w różnych kłopotach. Dlaczego zacząłem od tego dzisiaj pierwszego czytania? Zobaczcie, jest tam taki bardzo ładny fragment, gdzie jest napisane, że jest taka sytuacja w życiu człowieka, jest taka postawa, takie jakby dojście do takiego miejsca, gdzie można zawołać Pana Boga po pomoc, gdzie można wykrzyknąć, że potrzebujemy Jego bliskości, Jego pomocy, Jego ingerencji w nasze życie, że potrzebujemy po prostu Jego działania i On natychmiast odpowiada OTO JESTEM Kochani, czy czegoś takiego nam nie trzeba? Czy każdy z nas nie chciałby być w takim miejscu w życiu, w takim miejscu w naszej wierze, w takim miejscu w nawróceniu, gdzie potrzebujesz Pana Boga, wołasz BOŻE, potrzebuję twojej pomocy, przyjdź do mnie i natychmiast słyszysz OTO JESTEM Kochani, czy nie potrzebowalibyśmy, tak jak mówi to pierwsze dzisiaj czytanie, że te wszystkie miejsca, które są naszymi ciemnościami, naszymi nocami, naszymi takimi pogrążeniami się w różnego rodzaju ciemnych miejscach życiowych, nie? braku nadziei, grzechu, zła, zwątpienia, rozpaczy, braku miłości, braku pokoju i tak dalej. Czy nie byłoby super, że zawołalibyśmy do Pana Boga Panie Boże, może byś tak coś zrobił z tymi moimi ciemnościami i natychmiast one stawałyby się południem? Natychmiast byłoby tak jasno, jak w samo południe, czyli kiedy słońce jest najwyżej, kiedy najmocniej świeci, kiedy światło wszystko oświeca i wszędzie dociera. Kochani, no jestem przekonany, bo to są pytania retoryczne, nie? że większość z nas, albo chyba raczej wszyscy z nas, chcielibyśmy, żeby tak było. No to, kochani, jest bardzo oczywista odpowiedź w tym dzisiejszym, pierwszym czytaniu. Kiedy tak się stanie? Kiedy wreszcie przestaniesz zajmować się sobą i odwrócisz swoje serce do zajmowania się innymi? Kochani, ja wiem, że to jest rzecz oczywista. Ja wiem, że ona oczywiście wymaga też tysięcy różnego rodzaju gwiazdek, dodatków i tak dalej. Że żeby kochać innych, trzeba kochać siebie. Że żeby umieć komuś coś dawać, trzeba też o siebie zadbać. To jest wszystko jasne. Tylko mam wrażenie, że bardzo nam brakuje takiej właśnie bezkontekstowej, bezgwiazdkowej jakby prawdy o tym, że serce się naprawia i Panu Bogu otwiera drogę do działania wtedy, kiedy to serce nie zajmuje się sobą. Kochani, zobaczcie dzisiejszą Ewangelię. Mam nadzieję, że czytaliście też pozostałe czytania, oprócz tego pierwszego. Dzisiejsza Ewangelia, nie czytałem jej, bo dobrze ją znamy, a ona de facto mówi o tym samym. Zobaczcie, są tam podane dwa przykłady, światła i soli. I jestem przekonany, że czasem, jak my o tym czytamy, tak? Jesteście solą w tym świecie, jesteście światłem w tym świecie, to my się znowu koncentrujemy na sobie. Czyli jakby no... ja jestem solą, muszę odnaleźć w sobie godność soli, wartość soli, wyjątkowość soli, żebym był prawdziwą solą itd. Że ja jestem światłem, muszę go nie wiem... zamroczyć ciemnością, że muszę być dobrym światem itd. Tylko zobaczcie, to w ogóle wszystko prawda. Tylko jaka jest podstawowa natura tej soli i tego światła? Zobaczcie, że i sól, i światło są dla kogoś. Sól sama w sobie, sól sama dla siebie jest bez sensu. Sól jest dodatkiem do potrawy, czyli musi być dodana do czegoś. Musi być wzięta razem z czymś, bo sama w sobie jest po prostu beznadziejna. No jedzcie samą sól, to nie będzie nic fajnego w tym, ale jak coś innego solą posolicie, to wtedy ona będzie miała jakby sens i wartość. Jasne, że tak jak mówi Pan Jezus, ta sol musi być solą, czyli żeby nie była zwietrzała, żeby ona sama w sobie była dobra. I to jest w ogóle bardzo ważne. Ale jeżeli to będzie nawet najlepsza sól świata, najbardziej niezwietrzała, najświeższa, najczystsza, naj w ogóle szlachetniejsza z samych Himalajów, ale będzie tylko dla siebie, to nawet jeżeli będzie najlepszą solą świata, to jest bez sensu, bo sól jest po to, żeby być do czegoś. Uwaga, to samo jest ze światłem. Tu Pan Jezus podaje to doskonałym przykładem, że nawet jeżeli masz światło, ale przykryjesz je korcem, czyli przykryjesz je po prostu michą, tak? garnkiem i tam w środku ono sobie będzie świecić, no to po co komu to światło? Ono jest bezsensowne. Światło ma sens tylko wtedy, kiedy je postawisz, żeby oświetlało to, co jest dookoła niego, żeby oświetlało to, co jest na zewnątrz. Czyli zobaczcie, kochani, że do dzisiejszego czytania kręcą się w bardzo prostym kierunku. Jeżeli nie jesteś w tamtą stronę, czyli jeżeli nie jesteś skoncentrowany na tym, co na zewnątrz, na tych, którzy są obok ciebie, no to jest po prostu beznadzieja. Kochani, chciałem wam dzisiaj przytoczyć taką modlitwę, możliwe, że już o nią w jakimś filmie gdzieś kiedyś mówiłem. Ja do niej często wracam. To jest modlitwa św. Matki Terezy z Kalkuty. Dla mnie osobiście to jest jedna z najbardziej poruszających modlitw na świecie, mimo że jest właśnie totalnie oczywista. Jak ją znalazłem po raz pierwszy, pamiętam, kiedyś ją przeczytałem w Wielki Czwartek na kazaniu, jak mówiłem, Wielki Czwartek o miłości Pana Jezusa, bo On jest właśnie najlepszym przykładem tego. Posłuchajcie najpierw, proszę, tej modlitwy. Pewnie ją niektórzy znacie. Myślę, że jedna z najpiękniejszych modlitw świata. Matka Teresa modliła się tak. Panie, gdy jestem głodna, przyślij mi kogoś, kto potrzebuje pożywienia. Gdy chce mi się pić, przyślij mi kogoś spragnionego. Gdy jest mi zimno, przyślij mi kogoś do ogrzania. Gdy odczuwam przykrości, ofiaruj mi kogoś do pocieszania. Gdy mój krzyż staje się ciężki, pozwól mi dzielić krzyż innej osoby. Gdy jestem biedna, skieruj mnie do kogoś, kto jest w potrzebie. Gdy nie mam czasu, daj mi kogoś, kogo mogłabym wesprzeć, chociaż przez chwilę. Gdy jestem upokorzona, spraw, bym miała kogoś, kogo mogłabym pochwalić. Gdy jestem zniechęcona, przyślij mi kogoś, komu mogłabym dodać otuchy. Gdy potrzebuję zrozumienia u innych, daj mi kogoś, kto czeka na moją wyrozumiałość. Gdy potrzebuję, aby ktoś zajął się mną, przyślij mi kogoś, kim mogłabym się zająć ja. Gdy myślę tylko o sobie samej, błagam cię, zwróć moją uwagę na kogoś innego. Kochani, to jest jedna z najpiękniejszych modli, jedna z najpiękniejszych tekstów, jakie w życiu w ogóle słyszałem. Kochani, ja naprawdę wiem, że potrzebujemy w tym gwiazdki, tak? Czyli rzeczywiście, jeżeli sam nie będziesz potrafił być kimś silnym, kimś dobrym, kimś pięknym, bierzącym swoją wartość, to też nie będziesz mógł dobrze innym pomagać. Tylko, kochani, to nie jest taki system zero-jedynkowy. Dlatego, że jak będziemy czekać, aż my się wreszcie sami całkiem naprawimy, będziemy gotowi do pomocy, to się nie doczekamy. I to, że oczywiście o sobie trzeba myśleć i o tym, że miłujesz bliźniego jak siebie samego, to jest prawda, tylko to działa razem. To nie jest tak, że najpierw zajmę się sobą, a potem będę zajmował się innymi, bo będę już dobrze uporządkowany osobą. Nie, kochani, to polega na tym, żeby robić na raz dwie rzeczy. Czyli żeby rzeczywiście, oczywiście, zajmować się sobą i tym, czego nam potrzeba w różnych wymiarach, ale jednocześnie już robić to, żeby się odwracać od siebie i zajmować się innymi. Dlaczego? Bo to właśnie to odwracanie się pomoże nam zająć się sobą we właściwy sposób. Kochani, to jest coś, co sprawia, że serce się otwiera na wszelkie łaski, że serce, które się odwraca od siebie, jest gotowe do przyjęcia tego, co Pan Bóg ma przygotowane dla tego serca. Kochani, to dlatego w tym tekście Izajasza jest właśnie ten niesamowity fragment, że zawołasz Boga, a On mówi O, to jestem. I nie chodzi o to, że Pan Bóg to jest taki, nie wiem... taki układacz się, nie? który po prostu czeka, aż ty zaczniesz być dobry, to wtedy ci pomoże. Nie, tylko chodzi o to, że po prostu twoje serce jest zamknięte. Twoje serce skoncentrowane na sobie, skoncentrowane tylko na swoich potrzebach. Ja potrzebuję, ja jestem głodny, mnie jest zimno, ja potrzebuję pocieszenia, ja potrzebuję pochwały, ja jestem upokorzony. Ja, ja, ja, ja... Tak, jak zawsze mówił nasz magister, jak mówicie, duchowa jajecznica, już wam to mówiłem, to jest tak zwana duchowość jajecznicy. To jest donikąd, to jest donikąd. Tylko wtedy, kiedy jednocześnie, jasne, będziesz zajmował się swoimi potrzebami, będziesz zajmowała się tym, czego tobie również potrzeba, bo tego nie wolno zostawić, to jasne, ale natychmiast, od razu też, w tym samym momencie, w tym samym czasie będziesz już robić z innymi, to właśnie wtedy się nawraca twoje serce i w ogóle te proporcje wtedy się zmieniają. To odwracanie serca do innych staje się w ogóle najważniejsze. Kochani, spróbujcie dzisiaj ten tekst zobaczyć w ten sposób. Tak, bądźcie najlepszą solą świata, ale pamiętajcie, że sól jest dobra tylko wtedy, kiedy jest dla innych. Bądźcie najjaśniejszym światem, jeżeli macie coś, co to światło przyćmiewa, tak, zajmijcie się tym, co je przyćmiewa, ale pamiętajcie, że nawet jeżeli będziecie najjaśniejszym światem świata, ale tylko dla siebie, to ono jest po nic. Musimy być skierowani w tamtą stronę. Mówię krótko, koniec duchowości jajecznicy. Moi drodzy, moi mili, no tośmy skończyli ten dzisiejszy odcinek. Bardzo wam dziękuję za kolejne spotkanie i zapraszam na kolejny filmik, jakiś pewnie vlog będzie nocny dzisiaj, albo jakieś inne jeszcze, oto dzisiaj będzie dosyć trudny nocny vlog, ale może będzie ciekawy. Zapraszam was, jeżeli tylko macie czas. Ściskam, pozdrawiam, błogosławię i do zobaczenia już niedługo. Z Bogiem, pa!