 Dzień dobry, szczęść Boże, dobry wieczór. Moi drodzy, bądźcie serdecznie przywitani w kolejną niedzielę, w naszym kolejnym spotkaniu z cyklu CNN, czyli niedzielne kazanko do ogienka. Posłuchajcie proszę Ewangelii, jaką dzisiaj czytamy w liturgii. Fragment Ewangelii św. Mateusza, który brzmi następująco Gdy Jezus przyszedł w okolice Cezarei Filipowej, pytał swoich uczniów, za kogo ludzie uważają Syna Człowieczego. A oni odpowiedzieli. Jedni za Jana Chrzciciela, inni za Eliasza, jeszcze inni za Jeremiasza albo za jednego z proroków. Jezus zapytał ich, a wy za kogo mnie uważacie? Odpowiedział Szymon Piotr, Ty jesteś Mesjasz, Syn Boga Żywego. Na to Jezus mu rzekł, Błogosławiony jesteś, Szymonie synu Jony, albowiem nie objawiły ci tego ciało i krew, lecz Ojciec mój, który jest w niebie. Otóż i ja tobie powiadam, Ty jesteś Piotr, czyli Opoka, i na tej Opoce zbuduję Kościół mój, a bramy piekielne go nie przemogą. I tobie dam klucze Królestwa Niebieskiego, cokolwiek zwiążesz na ziemi, będzie związane w niebie, a co rozwiążesz na ziemi, będzie rozwiązane w niebie. Wtedy surowo zabronił uczniom, aby nikomu nie mówili, że On jest Mesjaszem. Moi drodzy, bardzo dzisiaj znana Ewangelia, wiem, że mówię tak prawdopodobnie chyba w co drugim odcinku, bo wszystkie te Ewangelie są bardzo znane, bardzo piękna. Chciałbym, żebyśmy zwrócili uwagę na jeden szczegół. Tak jak zazwyczaj. Tym razem nie na Pana Jezusa, tym razem nie na pozostałych uczniów, ale na Piotra. Na to, co Pan Jezus mówi do Piotra i co nam to pokazuje o pewnej funkcji w Kościele, bo myślę, że to jest w ogóle bardzo ważne i dobrze ustawia, że tak powiem, nasze patrzenia na Kościół, na autorytety, na to, komu wierzyć i tak dalej, i tak dalej. Już wam mówię. Zobaczcie, mamy te słynne słowa, które mówi Pan Jezus do św. Piotra Ty jesteś Piotr, czyli skała i na tej skale zbuduję mój Kościół. Kochani, na tym oczywiście oparta jest cała wielka teologia papiestwa, cała teologia biskupstwa, itd., itd. Ale chciałbym, żebyśmy bardzo konkretnie popatrzyli nie na urząd, nie na, że tak powiem, stanowisko ogólne, tylko na człowieka, konkretnego człowieka, czyli Piotra. Wtedy jeszcze chyba można bardzo słusznie powiedzieć nieświętego Piotra. Piotr zostaje nazwany skałą, czyli czymś, co jest symbolem czegoś niewzruszonego, czegoś, czego nie można rozwalić. Ja wiem, że oczywiście skały można rozwalić, ale chodzi o symbol, tak? Skała jest znakiem czegoś, co jest nienaruszalne, czegoś, co jest po prostu tak trwałe, tak mocne, tak bez skazy takie, że możesz się na tym oprzeć i na pewno to cię nie zawiedzie. Kochani, każdy z was, kto zna świętego Piotra, kto zna jego historię, to wie, że to jest jedno z ostatnich słów, jakie można powiedzieć o świętym Piotrze. Kiedyś ksiądz, w sensie ojciec Augustyn Jankowski, taki biblista, napisał w komentarzu do tej Ewangelii, że dla niego, jeżeli Piotr miałby być skałą, to zaznaczniczo byłby piaskowcem. Czyli w sensie taką skałą, która się po prostu przesypuje między palcami. Kochani, na piaskowcu się za dużo zbudować nie da. Dlaczego ja im tak mówię? No, myślę, że nie trzeba być jakąś wielkim odkrywcą, żeby zobaczyć, że Piotr to był człowiek o niezwykle rozchwianej osobowości, nie? Był bardzo emocjonalny, co tam mu się pomyślało, to od razu gadał. Mówił rzeczy, które były tylko słowami, a nie były ugruntowane w jego czynach. Jest jedno miejsce szczególnie, które, myślę, cudownie pokazuje, jak bardzo Piotr się nie nadawał na skałę, którą Pan Jezus chce go uczynić. Zaznaczniczo się wytłumacza, dlaczego Pan Jezus go tą skałą uczynił, tak? Żeby to było jasne, że ja nie podważam wybór Pana Jezusa, tylko chciałbym, żebyście zobaczyli, jaki materiał na skałę Pan Jezus wybrał. Nie wiem, czy pamiętacie ten moment w dziejach apostolskich, kiedy się odbył tak zwany I Sobór Jerozolimski. Był ten taki trudny moment w Kościele, kiedy był dosyć mocny spór na temat tego, w jaki sposób można przyjmować do Kościoła pogan, czy nadać im różnego rodzaju obowiązki żydowskie, które mieli Żydzi, czy prawo żydowskie powinno być przestrzegane, czy można ich od razu chrzczyli i tak dalej. I Sobór... w sensie apostołowie wiedzieli, że to jest dosyć ważna sprawa, bo Kościół zaczął się rozszerzać po prostu na ludzi spoza narodu wybranego, zwołali, tak jak właśnie mówię, pierwszy tak zwany Sobór Jerozolimski, czyli pierwsze zebranie apostołów, gdzie postanowiono, no że tak, że będziemy przyjmować pogan, że nie nałożymy tam poza paroma wyjątkami na nich żadnych obowiązków i tak dalej. I potem, jakiś czas później, był Piotr, nie pamiętam, chyba w Antiochi, nie pamiętam, jeżeli mylę miasto, to proszę mi wybaczyć, gdzie się spotkał z Żydami i okazało się nagle, że zaczął się zupełnym rakiem wycofywać z tego, co wcześniej zostało ustalone. Jakby wystraszył się takiego napięcia ludzi, takiego nacisku ludzi i nagle to wszystko, co wcześniej ustalono, że tak ma być, nagle Piotr jest taki do tyłu. I tam jest to taka słynna rozmowa Piotra z Pawłem, gdzie Paweł upomina św. Piotra, no że tak nie może być, że on nie jest stały, że skoro ustanowiono, skoro postanowiono, skoro tak ma być, to dlaczego teraz się z tego wycofuje? Kochani, zobaczcie, taki ma być przewódca, taki ma być lider, człowiek, który nie potrafi trwać przy swoich postanowieniach i tak dalej. Kochani, można by takich momentów bardzo wiele znaleźć w Ewangelii, gdzie Piotr naprawdę pokazuje się jako skała piaskowiec, czyli w sensie skała, na której nie ma jak polegać. To jest skała, która się wyparła Pana Jezusa, która zapewniała o swojej miłości, a oczywiście zawaliła. To jest skała, która przegrała. To jest skała, która naprawdę nie była skałą. Dlaczego zatem Pan Jezus go wybrał na tą skałę? Dlaczego powiedział, że właśnie na nim będzie budował swój Kościół? Otóż, kochani, bardzo ważne jest wyznanie Piotra właśnie w tej rozmowie. Otóż Piotr mówi, że jak pytają kim ty jesteś? W sensie, Pan Jezus pyta kim ja jestem, tak? Piotr mówi, że ty jesteś Zbawiciel. Ty jesteś Jezus Zbawiciel. Kochani, co to znaczy? Piotr wyznał, że Jezus jest tym, który może go uratować. Kochani, na czym polega bycie Zbawicielem? No, bycie Zbawicielem polega na tym, że jesteś kimś uwikłanym w coś, kimś w niewoli i ktoś cię z tego wybawia. Zbawiciel, czyli wybawiciel, tak? Czyli ktoś, kto cię uwalnia z tego, w czym byłeś. To w ogóle bardzo ładnie jest w tej rozmowie pokazane, kiedyś ksiądz biskup Rzeź zwrócił uwagę, że tam jest mowa o tych bramach piekielnych, nie? Gdzie jest mowa o tym, że bramy piekielne tego Kościoła nie przemogą. Czyli jaka jest główna idea piekła? W sensie co piekło próbuje zrobić z człowiekiem? No, w momencie, kiedy wchodzisz w grzech, w momencie, kiedy wchodzisz w zło, to zamykają się bramy, nie? Piekło chce cię zamknąć w bramach tego grzechu, tego zła. I Piotr jest człowiekiem, który przez swoje grzechy, potem przez swoją zdradę, jest zamknięty w bramach piekła. Jest zamknięty. Po prostu nie jest w stanie sam się wydobyć, czyli wybawić na zewnątrz. I zobaczył w Jezusie kogoś, kto jest jego wybawicielem, kto jest jego zbawicielem. Mówi ty jeden, jedyny jesteś tym, który może mnie wybawić. Kochani, uwaga. Właśnie dlatego Pan Jezus wybrał św. Piotra na skałę. Skałą może być ten, kto swoje wybawienie ma w Jezusie. Kto doznał wybawienia w Jezusie. Kto był zamknięty we własnym grzechu, kto był zamknięty w złu, kto był zamknięty w piekle tego zła i znalazł Jezusa jako tego, kto go z tego wybawił. Otóż, kochani, to jest jedna z najważniejszych, jeżeli nie jedyna w ogóle chyba może. Nie wiem tego na pewno, ale jakieś takie mam przeczucie. Że tak powiem kwalifikacja na to, kto może być pasterzem w Kościele, albo raczej kto jest dobrym pasterzem w Kościele. Dobrymi pasterzami w Kościele nie są ci, którzy są nieskazitelni. Ośmielam się to powiedzieć, naprawdę. Dobrymi pasterzami nie są ci, którzy nigdy nie popełnili żadnego grzechu, którzy nie zdradzili. Dobrymi pasterzami nie są ci, którzy mają nieprzeniknioną wiedzę i mądrość, co się bardzo przydaje. Dobrymi pasterzami nie są ci, którzy mają głębokie i fantastyczne doświadczenie, nie wiem... życiowe i mogą innych poprowadzić przez to życie. To są bardzo ważne cechy oczywiście. Ale fundamentalną, najważniejszą, a może jedyną, cechą tego, kto ma być pasterzem, czyli tego, kto ma być skałą, na której się można oprzeć, jest ten, kto doświadczył wybawienia w Jezusie. Kochani, jestem przekonany, że ci kapłani, którzy są złymi pasterzami, ci rodzice, którzy są złymi pasterzami, ci przewodnicy innych, którzy są złymi pasterzami, bo nie chodzi mi tylko o ten duchowy wymiar, chociaż on najbardziej oczywiście mnie interesuje, to ci są złymi pasterzami, którzy nigdy nie doświadczyli od Jezusa, w sensie... bo nie szukali tego, nie doszli do tego, albo nie chcą do tego dojść, żeby być wybawionymi przez Jezusa. Nie chodzi mi o to, że każdy pasterz musi być wielkim grzesznikiem. Nie, ale każdy pasterz musi doznać wyzwolenia z grzechów, bo każdy grzechy ma. Bo nie ma takich ludzi, którzy by grzechów nie mieli. Każdy zgrzeszył, tak mówi Pismo Święte. I tylko ktoś, kto doznaje radykalnego wybawienia od Jezusa, ten może być skałą, na której można budować Kościół. Kochani, dla mnie to jest bardzo... raz, że pocieszające, dwa, że bardzo ważne. Ja wiem, że mogę być pasterzem tylko wtedy, kiedy będę się dawał Jezusowi nieustannie wybawiać. Wielokrotnie to w życiu już zrobiłem, ale ja ciągle, niestety, do różnych moich grzechów wracam. I tylko w momencie, kiedy pozwolę się znowu wybawiać, kiedy będę się ciągle dawał wybawiać, kiedy będę widział w Nim Zbawiciela i będę doświadczał tego zbawiania, to mogę być skałą, na której ktoś inny może się oprzeć. Bo, kochani, Pan Jezus to mówi o Piotrze, nie mówi tego tylko o sobie, że to Jezus jest tą skałą. Nie, on mówi Piotr jest skałą. Ten, który doznał wybawienia. Zobaczcie, że wam to mówiłem wielokrotnie, dla mnie na przykład papież Franciszek jest taką skałą. Dlaczego? Kiedy na pierwszej rozmowie po wyborze go na papieża zapytano o go jakiś dziennikarz, by zapytał Kim jest papież Franciszek? Nie wiem, czy pamiętacie, co on odpowiedział. On powiedział... Papież Franciszek jest grzesznikiem, któremu przebaczono. To jest dla mnie lider. To jest dla mnie przewodnik w Kościele. Jeżeli on sam doświadczył wybawienia od Jezusie, a widzę to w nim, że doświadczył, to to jest dla mnie skała. Skała, na której się oprę. I tak samo każdy inny papież, którym widzę, że doświadczył tego wybawienia, każdy inny biskup, który doświadcza tego wybawienia, to jest coś, na kim się można oprzeć. Kochani, to jest jeden z kolejnych punktów, w których, że tak powiem, można rozstrzygać, oceniać, rozsądzać, tak wiecie... jakby... no rozważać, za kim warto iść, kogo warto słuchać, na kim się warto oprzeć. Wiadomo, że nie w sposób absolutny. W sposób absolutny się opieramy tylko na Jezusie, to jest jasne. Ale prawdziwym, dobrym pasterzem może być tylko ten, kto zna Jezusa jako Zbawiciela, jako tego, kto Go wybawił. Inaczej nic tego nie będzie. I można być skałą piaskowcem, można być skałą, która się przesypuje przez ręce, czyli wielokrotnie zawiodła, ale jeżeli w tym zawiedzeniu szukała Jezusa i znalazła Jezusa i dała się wybawić, a potem znowu dała się wybawić, a potem znowu dała się wybawić, to to jest ktoś, na kim można się oprzeć. Moi drodzy, moi mili, bardzo wam dziękuję za kolejne spotkanie, za kolejną niedzielę. Zapraszam oczywiście za tydzień, gdzie znowu będziemy sobie wspólnie komentować Pismo. Mam nadzieję, że będziecie dzisiaj mieli najlepszą możliwą niedzielę. Szukajcie dzisiaj Jezusa jako Zbawiciela. Ściskam was, pozdrawiam, błogosławię i do zobaczenia już niedługo. Z Bogiem, pa.