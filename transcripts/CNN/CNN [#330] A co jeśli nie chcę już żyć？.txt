 Dzień dobry, szczęść Boże, dobry wieczór. Moi kochani, witam was bardzo serdecznie w dzisiejszym, niedzielnym CNN, który, jak widzicie, albo raczej nie widzicie, trochę inny w sensie z przeszkodami. Moi drodzy, nagrałem ten CNN na dzisiejszą niedzielę i okazało się, że pierwsze 4,5 minuty są po prostu z jakimiś strasznymi trzaskami. W związku z tym dogrywam teraz samo audio, więc przez pierwsze 4 minuty tego odcinka będziecie słyszeć, a potem będziecie i słyszeć, i widzieć. Pewnie to nie ma znaczenia, ale tylko tak tłumaczę, żebyście wiedzieli, co się dzieje. Kochani, proszę, posłuchajcie Ewangelii, którą dzisiaj w tą niedzielę, w drugą niedzielę Wielkiego Postu sobie czytamy. Jest to fragment z Ewangelii św. Mateusza o następującej treści. Jezus wziął z sobą Piotra, Jakuba oraz brata jego Jana i zaprowadził ich na górę wysoką osobno. Tam przemienił się wobec nich, twarz jego zajaśniała jak słońce, odzienie zaś stało się białe jak światło. A oto ukazali się im Mojżesz i Eliasz rozmawiający z nim. Wtedy Piotr rzekł do Jezusa – Panie, dobrze, że tu jesteśmy. Jeśli chcesz, postawię tu trzy namioty. Jeden dla Ciebie, jeden dla Mojżesza i jeden dla Eliasza. Gdy on jeszcze mówił, oto obłok świetlany osłonił ich, a z obłoku odezwał się głos – To jest mój Syn umiłowany, w którym mam upodobanie, Jego słuchajcie. Uczniowie słysząc to, upadli na twarz i bardzo się zlękli. A Jezus zbliżył się do nich, dotknął ich i rzekł – Wstańcie, nie lękajcie się. Gdy podnieśli oczy, nikogo nie widzieli, tylko samego Jezusa. A gdy schodzili z góry, Jezus przykazał im mówiąc – Nie opowiadajcie nikomu o tym widzeniu, aż Syn Człowieczy zmartwychwstanie. Moi drodzy, mamy dzisiaj w tą drugą niedzielę Wielkiego Postu tekst bardzo słynny, tekst o przemienieniu Pana Jezusa. Wielokrotnie już na różne sposoby o nim mówiłem, mam wrażenie, że bardzo wiele rzeczy już z tego tekstu udało mi się wyciągnąć. Chciałbym dzisiaj waszą uwagę zwrócić na jedną rzecz i do dodatku na taką rzecz, której akurat nie ma w tej Ewangelii, w sensie u św. Mateusza. Kochani, ewangeliści różni opowiadają to wydarzenie na tej górze Tabor, ale tylko Łukasz, w odróżnieniu od Mateusza, skądś wiedział, o czym była rozmowa, która się toczyła między Mojżeszem, Eliaszem i Panem Jezusem. Zobaczcie, tutaj u Mateusza mamy napisane tylko, że Mojżesz i Eliasz rozmawiali z Nim, w sensie z Jezusem. Natomiast Łukasz, skądś wie, nie mam pojęcia skąd, czy to któryś z uczniów jakiegoś tam podsłuchał i przekazał Łukaszowi, chociaż ciekawe, że tylko Łukaszowi, a nie innym, czy też może po prostu, nie wiem, Duch Święty to podpowiedział Łukaszowi. Łukasz napisał, że Jezus, Mojżesz i Eliasz rozmawiali o Jego odejściu, którego miał dokonać w Jerozolimie, czyli de facto o śmierci Pana Jezusa, o tym, jak zostanie ukrzyżowany, zabity, potem oczywiście, jak wiemy, zmartwychwstanie. To musiała być trudna rozmowa, rozmawianie o swojej śmierci, która ma być całkiem niedługo. Kochani, właśnie o śmierci będzie ten dzisiejszy odcinek. Najpierw chwileczkę spójrzmy na samo to wydarzenie Jezusowe, a potem popatrzymy jeszcze na śmierć trochę inaczej. Moi drodzy, na czym polega to, że oni z Nim rozmawiali o śmierci? Kiedyś, bo to mnie bardzo frapowało przez długi czas, kiedyś szukałem różnych komentarzy i natknąłem się na taki komentarz jednego z ojców Kościoła, bardzo stary komentarz, z początku chrześcijaństwa, który mówi w tym komentarzu, że Mojżesz i Eliasz to są dwaj doświadczeni w umieraniu ludzie, którzy umarli w dosyć jakby dziwny, specyficzny sposób. Mojżesz w tym komentarzu jest przedstawiany jako ktoś, kto umarł jako nieudacznik. Ja wiem oczywiście, że Mojżesz był bardzo wielką postacią, to jasne, ale fakt jest faktem, że jemu największego dzieła życiowego nie udało się dokonać. W takim sensie prowadził swój naród do ziemi obiecanej i to prawda, że naród wprowadził, więc można powiedzieć, że sukces, ale sam Mojżesz nie wszedł do ziemi obiecanej. Doszedł do granicy, stanął dosłownie na mecie i tam na tej mecie umarł. Eliasz z kolei tak umarł, że nie umarł, bo jak wiecie, Eliasz został wniebowzięty, tak mówi Pismo Święte, czyli jakby umarł, w sensie odszedł z tego świata, ale jego ciało, jakby jego człowieczeństwo nie doznało skutków śmierci, takie, jakie przypadają prawie każdemu z nas, czyli rozkład ciała i tak dalej. Jakby tego nie zaświadczył. Bezpośrednio z ciałem poszedł do nieba. I tenże ojciec Kościoła pisze, że Mojżesz i Eliasz zostali wysłani przez Pana Boga po to, żeby Pana Jezusa uczyć śmierci. Mojżesz jakby miał uczyć, jak to jest umierać, kiedy się ma poczucie pewnej porażki, a Pan Jezus, nie ma się co oszukiwać, umierał również w poczuciu pewnej porażki. Oczywiście, wiadomo, że wiedział, po co przyszedł, wiedział, jak to ma się wszystko skończyć, to jasne, ale tak po ludzku, wiecie, został opuszczony, zdradzony przez swoich bliskich, zabity jak złoczyńca. Z kolei Eliasz miał go uczyć, że spokojnie umrzesz, ale nie umrzesz. W sensie umrzesz, rzeczywiście stracisz życie, ale Bóg to życie ci zwróci. I to jest w ogóle bardzo, uważam, ciekawa intuicja właśnie o tym, że Bóg wysłał dwóch doświadczonych mężów, żeby uczyli Pana Jezusa, jak się odchodzi, jak się umiera, jak się odchodzi z tego świata. Wiem, że nam się to może wydawać, zresztą tak podobnie pisze ten ojciec Kościoła, ale jak to Pana Jezusa uczyć? Przecież to był Syn Boży. Ale on mówi z takim trochę przymrużeniem oka, ale jednak na serio. No ale co Bóg wie o śmierci? No bo Bóg nic nie wie o śmierci. Bóg nigdy nie umarł, Bóg nie zna śmierci, Bóg jest samym życiem. Jezus miał doświadczyć czegoś, czego jeszcze nigdy nie doświadczył. I dlatego mówi ten komentarz, że Bóg wysłał dwóch doświadczonych w umieraniu mężów, żeby Pana Jezusa nauczyli, że jak będzie miał poczucie porażki, żeby się nie bał, bo z tego będzie coś wielkiego i żeby się nie bał, bo tak umrze, że nie umrze. Czyli że będzie zmartwychwstanie. Ale kochani, to gwoli pewnego tego wstępu. Żebyście zrozumieli, że tak powiem, skąd się wzięły te moje myśli. Kochani, bo ja sobie dzisiaj zadaję pytanie właśnie o śmierci. Chciałbym wam powiedzieć o czterech rodzajach śmierci, w sensie o czterech punktach, w których można o śmierci myśleć. Kochani, pierwsze, to będzie taki jeden podwójny punkt, czyli de facto dwa punkty. Kochani, wielu z nas ma pragnienie śmierci. Wielu z nas mówi tak ja nie chciałbym już żyć, ja nie chciałbym już być na tym świecie, ja chciałbym odejść. Kochani, to może mieć podwójne znaczenie, to może być coś bardzo pięknego, ale to może być też coś bardzo niedobrego. Kochani, jest oczywiście czymś bardzo pięknym pragnienie śmierci. W takim sensie, kiedy pragnienie śmierci polega na tęsknocie za Bogiem. Polega na tym, że nic innego nas nie cieszy poza Bogiem. Że poznaliśmy Go jako tak wielkie dobro, tak wspaniałe, tak niesłychane, tak pociągające, że po prostu nic innego nam nie chce radości sprawiać. Kiedy nasze serca jakby poczuły radość tego, co to znaczy być z Bogiem, tak, taki człowiek pragnie śmierci. Tylko uwaga, to pragnienie śmierci jednocześnie w żaden sposób się nie przekłada na to, że chcemy to życie nasze tutejsze zakończyć. Czyli to pragnienie śmierci wcale nie mówi muszę już stąd odejść. Nie, to pragnienie śmierci wręcz napędza człowieka do jeszcze bardziej obfitego, jeszcze bardziej sensownego, dobrego, pięknego, wypełnionego dobrem życia. Kochani, i takie pragnienie śmierci jest bardzo piękne. W każdym chrześcijaninie, prawdziwym chrześcijaninie, który zasmakował Pana Boga, powinno być pragnienie śmierci. Tylko uwaga, my je, kochani, często mylimy z innym pragnieniem, czyli tak naprawdę z beznadzieją. Kochani, ci z nas, którzy mówią ja już nie chcę żyć, ja już nie mam siły, ja już bym chciał, żeby mnie Pan Bóg zabrał, kochani, to nie jest to pragnienie, o którym mówiłem wcześniej. Kochani, bardzo możliwe, że mając te pragnienia, możliwe, że potrzebujecie też jakiejś pomocy. Chciałbym, żebyście to usłyszeli, kochani. Oczywiście, że ja rozumiem takie zdania, które po prostu czasem oznaczają człowiek, nie wiem... cierpi w życiu, tak? jest bardzo, po prostu, nie wiem... uciorany różnego rodzaju doświadczeniami i po prostu mówi Boże, ja już bym po prostu chciał mieć spokój, chciałbym odejść. To oczywiście, jakby... to nie jest właściwe podejście, bo to oznacza, że jednak poddajemy się po prostu pewnej rozpaczy, pewnemu smutkowi, pewnej beznadziei. Ale może być, kochani, coś takiego, że to się przeradza wręcz, no właśnie, w jakieś myśli o śmierci, w myśli samobójcze. Kochani, jeżeli nie daj Boże macie takie stany, myślicie o tym, lepiej byłoby nie żyć, kochani, poszukajcie pomocy, bardzo was proszę. Nie mówię teraz tego, kochani, z żadnym tu uśmiechem, z żadnym żartem, macie depresję, nie, nie, mówię to zupełnie poważnie. Kochani, jeżeli macie poważne takie myśli o odebraniu sobie życia albo o tym, że wasze życie powinno się już zakończyć, bo jesteście bezwartościowi, bo nie warto, żebyście żyli, bo skoro macie takie życie, jakie macie, to lepiej go w ogóle nie mieć, niż je mieć, błagam, kochani, szukajcie pomocy. Poszukajcie pomocy terapeuty, poszukajcie pomocy dobrego spowiednika. Nie zostańcie, proszę, sami z takimi myślami. Kochani, to nie jest to pragnienie, o którym mówiłem jako pierwszy. Tamto jest pragnieniem bardzo pięknym, tak jak mówię, ja się rozpoznaję po tym, że to jest jednocześnie bardzo żarłoczna chęć do życia. Tak, mówimy sobie, jeżeli dzisiaj umrę, to będzie najlepiej na świecie, ale jeżeli przeżyję jeszcze następne 50 lat, tak może być. Jeżeli mam służyć, mam być potrzebny ludziom, nie wiem... mogę kochać, będę tu żył, ile trzeba, chociaż bardzo bym już chciał nie żyć. To jest piękne pragnienie, ale pragnienie, które właśnie mówi nie chcę już żyć, bo jestem do niczego, bo moje życie jest beznadziejne, proszę, poszukajcie pomocy, jeżeli macie takie myśli. Ale, kochani, jeszcze dwa, dwie myśli o śmierci, które mam. Przepraszam, jeżeli do dzisiaj nie jest jakoś składne, ale jeszcze mam dwie myśli o śmierci. Pierwsza, kochani... Ja towarzyszyłem wielu ludziom, którzy umierali. Może nie tak wielu, jak, nie wiem... księża, którzy żyją w parafiach, bo oni mają bardzo często kontakt ze swoimi umierającymi parafianami, ale jednak jakiś czas temu, żeśmy, no kilka już ładnych lat temu, żeśmy w Łodzi posługiwali z braćmi w szpitalu, jednym z wielkich szpitali łódzkich, tam często żeśmy zastępowali kapelana i tam towarzyszyłem, myślę, no ładnym paru ludziom, w cudzysłowie paru, w śmierci i też no czasem wzywają, tak? Ja bardzo często, jak jestem na różnych rekolekcjach, czasem mnie proszą, bo mają kogoś umierającego w rodzinie i proszą, żeby go odwiedzić. Kochani, widziałem wiele rodzajów śmierci, widziałem wiele rodzajów odchodzenia z tego świata i na ile mogę mieć jakiś, nie wiem, taki ogląd, mam pewnie mały i pewnie za mały, ale na ile mam taki ogląd, patrząc na te różne odchodzenia? Kochani, mam takie wrażenie, że jak kto żył, tak umiera. W takim sensie, jeżeli ktoś żył w dobru, w miłości, w pokoju, w uśmiechu, w próbie kochania, to umiera bardzo pięknie, bardzo spokojnie. Oczywiście, kochani, są śmierci nagłe, to jasne, niekiedy nie jesteśmy w stanie, że tak powiem, zaplanować, znaczy no nigdy nie jesteśmy w stanie zaplanować, ale one się dzieją, że tak powiem, trochę poza porządkiem, tak? Natomiast, kiedy ktoś odchodzi właśnie, nie wiem, z choroby albo w starości, to mam, kochani, wrażenie, że naprawdę, jak kto żył, tak umiera. Bardzo często słyszą opowieści bliskich, nie? Że na przykład, jeżeli ktoś przez całe życie był, wiecie, gniewliwy, w takim sensie, oddawał upust swoim różnym agresywnym emocjom i tak dalej, to umiera pełen niepokoju, pełen gniewu względem samego siebie i tak dalej. Kochani, jeżeli się czasem, może nie wiem, boicie śmierci, albo sobie myślicie, jak to będzie, to jest jedna rzecz do zrobienia. Żyjcie tak, jakbyście chcieli kiedyś umrzeć. Żyjcie dobrem, żyjcie miłością, żyjcie wyrozumiałością, żyjcie przebaczeniem, żyjcie czułością, żyjcie delikatnością. Tak będziecie odchodzić. Jak będziecie żyli gniewem, agresją, jak będziecie żyli nieprzebaczeniem, obrażeniem, krzykliwością, zgiełkliwością, tak będziecie odchodzić. Wasze serce będzie pełne zgiełku, pełne krzykliwości. Jak kto żył, tak umiera. Czwarta myśl, kochani, jeszcze o tej śmierci, o której dzisiaj Pan Jezus rozmawiał z Mojżeszem i z Eliaszem. Kochani, my chrześcijanie potrzebujemy wszyscy jednej śmierci, nie? W sensie śmierci starego człowieka. Ten stary człowiek w nas to jest rzeczywiście to, co nas zabija. To jest to, co w nas jest jakimś złem, słabością, grzechem, wadą, czymś, co nas po prostu jakby nie pozwala nam być pięknymi, dobrymi i świętymi. I to, kochani, każdy z was sobie musi sam odpowiedzieć na pytanie. Co powinno w tobie umrzeć? I takie pragnienie śmierci powinno w tobie być. Kochani, ja widzę niektóre swoje cechy, widzę niektóre moje sposoby bycia z ludźmi, widzę moje niektóre sposoby bycia samemu ze sobą, widzę moje wady, widzę moje... pewnie nie wszystkie oczywiście. Pan Bóg mnie też chroni, żebym nie zobaczył całości tego, jak jestem beznadziejny, bo to bym sobie nie poradził prawdopodobnie. No, ale jednak trochę widzę. Bardzo bym chciał umrzeć dlatego. Kochani, dlaczego to mówię? Dlatego, że to są wszystko takie łatwe słowa, tylko pamiętajcie, że umieranie nie jest łatwe. Kiedy sobie myślicie, nie wiem... dla takiej i takiej skłonności w sobie powinienem umrzeć albo dla takiego grzechu powinienem umrzeć, dla takiego zachowania powinienem umrzeć. Pamiętajcie, to będzie boleć, to będzie strata. Nie ma umierania bezstratnego, bezbolesnego, bez takiego, wiecie... że to was nie będzie kosztowało. Kochani, śmierć jest zawsze kosztem. Śmierć jest bólem, śmierć jest odchodzeniem, traceniem, jest wymykaniem się z rąki, takim poczuciem że nie mam. I dlatego my tak często nie chcemy umrzeć dla różnych rzeczy, bo nie chcemy tego doświadczenia, tego niemania, tego tej pustki, tego poczucia bycia ogołoconym, bycia pozbawionym czegoś. Kochani, nie ma innej drogi. Trzeba nam umrzeć. Trzeba nam umrzeć. Kochani, takie trzy proste myśli na dzisiaj. Jeżeli pragniesz umrzeć, zadaj sobie pytanie, która to jest z tych śmierci? Ta pierwsza czy ta druga, o której mówiłem? Jeżeli ta pierwsza, wszystko w porządku, czyli jeżeli jednocześnie chcesz żyć, chociaż chciałbyś być u Pana Boga, wszystko w porządku, ale jeżeli to oznacza, że nie chcesz tu żyć, poszukaj pomocy, bo to znaczy, że coś jest nie tak. I to znaczy, że trzeba koniecznie pozwolić komuś się pociągnąć, pozwolić komuś sobie pomóc. Po drugie, pamiętajcie, że będziecie umierali tak, jak żyjecie. Tak, jak żyjecie, taka będzie wasza śmierć. I po trzecie, proste pytanie, chociaż wiem, że bardzo trudne do realizacji, co powinno umrzeć w tym Wielkim Poście w tobie? Jaki twój grzech, jaka słabość, jaka relacja, jaka sytuacja, jaka ciągota, jakie pragnienie? Są rzeczy, które muszą w nas umrzeć, które musimy włożyć do grobu, zakatrupić i pochować. I to jest bardzo piękne, że to chcemy zrobić. Pytanie, co to jest u ciebie? Myśmy dzisiaj, w tę drugą niedzielę Wielkiego Postu, o śmierci. Moi drodzy, moi mili, moi kochani, bardzo wam serdecznie dziękuję za to spotkanie. Kochani, przypomnę jednocześnie, ogłoszę, bo jest pewna nowość. Wiecie, że mamy 15 kwietnia to spotkanie błogosławieni w Gdańsku, w sensie Gdańsk Sopot Ergo Arena. Kochani, zostało już tylko tam chyba z półtorej tysiąca miejsc na płycie. Cała reszta, wszystkie trybuny, wszystko już poszło. Zostały tylko ostatnie miejsca na płycie stojące, ale udało się też dołożyć, kochani, bo dostaliśmy kilka lóż nad barem jakimś tam i tam jest około 400 miejsc jeszcze siedzących. Gdyby ktoś chciał, to, kochani, bardzo serdecznie zapraszam. To są ostatnie chwile, żeby zdobyć bilety na to nasze wierbienie błogosławieni. Spotkajmy się koniecznie w Gdańsku Sopocie na Ergo Arena 15 kwietnia. Ściskam was, pozdrawiam, błogosławię i miejcie się, proszę, najlepiej na świecie. Z Bogiem, papa!