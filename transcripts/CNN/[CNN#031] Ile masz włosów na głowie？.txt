 Dzień dobry, szczęść Boże, dobry wieczór. Moi drodzy, witajcie bardzo serdecznie w pierwszym po przerwie odcinku CNN, czyli Słowa na Niedzielę, czyli inaczej Kazanko do Okienka. Bardzo długo się nie widzieliśmy, ale wreszcie wracamy do coniedzielnych spotkań i do komentarzy, do czytań niedzielnych. Tak jak zawsze, serdecznie zapraszam. Najpierw posłuchajcie Ewangelii, którą dzisiaj w niedzielę czytamy podczas liturgii. Posłuchajcie, tak ona brzmi. Z Ewangelii Mateusza. Jezus powiedział do swoich apostołów, nie bójcie się ludzi, nie ma bowiem nic skrytego, co by nie miało być wyjawione, ani nic tajemnego, o czym by się nie miano dowiedzieć. Co mówię wam w ciemności, powtarzajcie w świetle, a co słyszycie na ucho, rozgłaszajcie na dachach. Nie bójcie się tych, którzy zabijają ciało, lecz duszy zabić nie mogą. Bójcie się raczej tego, który duszę i ciało może zatracić w piekle. Czyż nie sprzedają dwóch wróbli za asa? A przecież bez woli ojca waszego żaden z nich nie spadnie na ziemię. U was zaś policzone są nawet wszystkie włosy na głowie. Dlatego nie bójcie się. Jesteście ważniejsi niż wiele wróbli. Do każdego więc, kto się przyzna do mnie przed ludźmi, przyznam się i ja przed moim Ojcem, który jest w niebie. Lecz kto się mnie zaprze przed ludźmi, tego się zaprę i ja przed moim Ojcem, który jest w niebie. Moi drodzy, bardzo się cieszę, że rozpoczynamy te nasze nowe spotkania w CNN właśnie od tej Ewangelii, dlatego że jest w niej ukryte coś bardzo pięknego, nie jakoś ukryte bardzo głęboko, nie trzeba być wielkim myślicielem i poszukiwaczem i górnikiem, żeby to odkryć, ale jest w niej w takiej nie pierwszej warstwie, ale tuż pod powierzchnią, coś przepięknego i bardzo fajnie, że właśnie od tego zaczynamy nasze nowe spotkania. Kochani, pierwsza rzecz, tak bardzo krótko. Ta Ewangelia w takiej swojej jakby pierwszej warstwie jest dosyć oczywista. To jest taki długi pasus u św. Mateusza, gdzie jest mowa o prześladowaniach, o tym, że tak jak Pana Jezusa potraktowano źle, kiedy chodził po ziemi, tak samo będą traktować Jego uczniów. Jezus opowiada, jak to będzie kiedyś, jak to będzie, kiedy ludzie będą się sprzeciwiali nauce Pana Jezusa i mówi o tym, żeby się nie bać, mówi o tym, że wszystkie te sprawy, jakkolwiek by wyglądały tragicznie i źle tutaj, za naszego życia, to Pan Bóg je wszystkie rozjaśni i naprawi. Jest też w tym wszystkim taka jedna bardzo piękna wiadomość. Ona oczywiście niektórych z nas, przypuszczam, przyprawia o lekki dreszczyk, ale to zdanie, wszystko, co robicie po kryjomu, wszystko, co się dokonało gdzieś tam w nieświadomości publicznej, zostanie kiedyś wyjawione. Ja wiem, że to się może kojarzyć z takim zdaniem, które nam czasem kiedyś babcie mówiły Uważaj, bo Bozia patrzy. W takim sensie, że Pan Bóg wszystko widzi, ale to nie chodzi o to, to nie chodzi o straszenie. To chodzi o to, że Pan Bóg mówi, jeżeli jakiekolwiek zło się dokonało gdzieś w ukryciu, jeżeli ktoś nie poniósł kary za to zło, że ktoś nie naprawił tego zła, to ja nie zostawię tego zła. O tym mówi Pan Bóg w tym fragmencie, o tym mówi Pan Jezus, że jakby wszystko się dzieje przed oczami mojego taty i mój tato będzie chciał wszystko naprawić, wszystko doprowadzić do porządku. To nie chodzi o straszenie karą, że jak tam coś zrobiłeś po kryjomu, to potem ja to rozpowiem całemu światu. To nie o to chodzi, tylko po prostu prawda wyjdzie w tym takim najlepszym znaczeniu tego słowa, jakby spod wszelkich kłamst, spod wszelkiego udawania, spod wszystkich oszust zła Pan Bóg wydobędzie prawdę i będzie naprawiał jakby cały ten świat. Ale, tak jak wam mówiłem, nie o tym bym chciał. Nie dlatego, żeby to nie było ważne, tylko wydaje mi się, że to w tej Ewangelii jest dosyć oczywiste. Natomiast ja zawsze, kiedy tę Ewangelię czytam, to znajduję tam po prostu jeden szczegół, taki rozpisany na kilka szczegółów, jeden szczegół na kilka szczegółów, który bardzo mnie porusza. Mianowicie, w czym rzecz? Zobaczcie, tam Pan Jezus mówi wszystko, o czym wam mówię w ciemności, wszystko, o czym wam mówię na ucho, to mówcie jakby w świetle i mówcie na dachach, rozgłaszajcie to itd. Zadałem sobie takie pytanie kiedyś, rozważając tę Ewangelię. Gdzie Pan Jezus mówił coś w ciemności? Gdzie Pan Jezus mówił coś na ucho? W sensie, czy były takie rzeczy, które przekazywał, nie wiem, tylko jednemu uczniowi, jednemu człowiekowi i zabraniał tego na początku mówić, nie wiem, albo ewentualnie potem on miał to gdzieś powtarzać. I oczywiście można by poszukać takich sytuacji, można by poszukać Nicodema w nocy, można by poszukać jakichś indywidualnych spotkań Pana Jezusa z różnymi ludźmi, ale moje jakby myślenie w tym idzie jeszcze dalej. W jakim sensie? Może to jest nie opowieść o jakichś tam konkretnych ludziach, do których Pan Jezus to powiedział za swojego życia, tylko może chodzi w ogóle o mówienie w ciemności Pana Jezusa, o mówienie na ucho. Już się tłumaczę. Kochani, dzisiaj mamy bardzo piękne pierwsze czytanie z proroka Jeremiasza. Jeremiasza, który jest bardzo zniechęcony, wręcz trochę zrozpaczony, dlatego że prześladują go. To jest jakoś tam w takiej korelacji z Ewangelią. Jeremiasz był naprawdę w trudnej sytuacji. Dostawał od Pana Boga właśnie na ucho trochę ich ciemności, różne słowa, szedł je głosić do Jerozolim, szedł je głosić do władców Izraela, do całego ludu Izraela i zamiast ludzie go słuchać, zamykali go w więzieniu, wrzucili go do studni, zamykali go w wieży itd. I tak mi się kojarzy, że kiedy Jeremiasz sobie siedział na dnie tej studni albo gdzieś go tam zamknęli w jakiejś wieży, albo go wrzucili do jakiejś tam, nie wiem, błotnistego dołu, bo tak miewał w życiu, to tam w ciemności, bo tam naprawdę było ciemno, on tam siedział po ciemku zamknięty, a Pan Bóg mu mówił do ucha i już nie chodzi mi o te słowa, które potem Jeremiasz miał głosić, ale mówił do niego, do Jeremiasza, mówił mu w tej ciemności do ucha słowa. Jakie słowa? Pan Jezus je tutaj przytacza i to jest po prostu mega sprawa. Mówił Mój ty wróbelku... Przepraszam za to, że to brzmi trochę banalnie i trochę tak infantylnie, ale zobacz, czy Jezus po prostu przywołuje wróble, czyli najbardziej takie, najpośredniejsze ptaki świata. Nie chciałbym tu obrazić wróbla, bo to niezwykłe stworzenie, skoro Pan Bóg je stworzył, ale nie oszukujmy się, wróbel to nie jest coś, za czym chodzimy wypatrując po ulicach o matko, żebym tylko spotkał wróbla, bo to jest taki niezwykły ptak, niezwykłe zwierzę. No nie. Wróbel, takie coś spotykam, to nie zauważam. Ja nawet w ogóle zazwyczaj nie wiem, że to wróbel jest, po prostu jakiś tam ptok chodzi i tyle. A co mówi Pan Jezus? Mówi, wiem, że ten wróbel wydaje się być warty po prostu jakiejś marne grosze. Podaje cenę dla tego wróbla i mówi jesteście dla mojego Ojca jak te wróble, a one są dla Niego niezwykle cenne. To znaczy nawet Jeremiaszu, jak on tam siedział na dole w tej studni i sobie myślał, co ja jestem kurde wart, nikt mnie nie chce słuchać. Jestem niby prorokiem, Pan Bóg do mnie coś mówił, ale nikt tego nie bierze na poważnie. Po prostu jestem nikim. A Pan Bóg mówił, może tak jak wróbel, wydaje ci się, że jesteś nikim dla ludzi, bo ludzie myślą, że wróbel to nikt, ale dla mnie, dla mnie jesteś kimś niezwykłym. Potem Pan Jezus daje jeszcze dziwniejsze porównanie. Mówi, a wiecie ile macie włosów na głowie? Mówi, mój Ojciec ma policzone wszystkie włosy na waszej głowie. Kochani, mnie jest trochę łatwiej oczywiście mówić, bo ja jestem w stanie, myślę, z też ogromnym trudem, ale jednak chyba trochę łatwiej niż wy, policzyć moje włosy na głowie. Ale kochani, nikt z nas nie zna liczby włosów na głowie. To jest w ogóle chyba nie do zrobienia, żeby to policzyć. Pan Jezus mówi, mój Ojciec tak uważnie się wam przygląda, tak jest z wami nieustannie blisko obecny, że ciągle monitoruje ilość waszych włosów, że kiedy rano wstajemy, Pan Bóg liczy i mówi, o... 3 miliony 849 dwa mównocy wypadły. Kochani, nie chcę, żeby to brzmiało infantylnie albo jakoś tak, nie wiem... no właśnie, tak błazeńsko. Nie o to mi chodzi, bo to pokazuje, te dwa przykłady Pana Jezusa, On jest mistrzem takich przykładów, one pokazują nieskończoną skalę czułości, delikatności i zaangażowania Pana Boga. I kochani, ta Ewangelia dla mnie, oprócz tego, że jest właśnie opowieścią o tym, jak to będzie kiedyś, kiedy będą uczniów prześladować, można by szukać w dzisiejszych czasach jakichś takich różnych opowieści, tak? Czy nas to prześladują, czy nie? Mnie to w ogóle jakoś nie obchodzi. Chodzi mi o to, że kiedy siedzisz w ciemności, a bardzo wielu z nas siedzi w ciemnościach, jeszcze jedno, kochani, psalm dzisiejszy jest bardzo piękny. Mowa tam jest o tym, że bliscy nawet nie rozumieją człowieka. Zajrzyjcie sobie proszę do psalmu dzisiejszego, że jego twarz jest w pogardzie, że bliscy po prostu... no mają... nikt go nie rozumie. Kochani, znacie to? Taką ciemność... nie w sensie, że cię do więzienia wrzucili, że wśród ludzi, którzy powinni cię kochać, którzy powinni być z tobą blisko, a masz takie wrażenie i poczucie nikt mnie nie rozumie, nikt nie wie, o co mi chodzi, nikt nie potrafi zajarzyć tego, co się we mnie dzieje, wszyscy mnie odrzucają, w pogardzie mnie mają, moja twarz jest dla nich w ogóle jakaś niemiła. Kochani, znamy to, bardzo wielu z nas to zna. Co mówi Pan Jezus? A dla mojego taty? Jesteście jak wróble, jak włosy na głowie, które on liczy. Nic nie umknie jego miłości. I właśnie stąd, kochani, jest potem to słowo, wszystko będzie wyjawione. Czyli każda twoja krzywda będzie nazwana, pokazana i ten, kto ją wyrządził, Pan Bóg go poprosi napraw to. Czy nie będzie tak, że ktoś wyrządził jakąś krzywdę i Pan Bóg powie dobra, zapomnijmy o tym. Nie, i oczywiście nie po to, żeby tam kogoś katować, nie, tylko Pan Bóg powie skrzywdziłeś to, napraw, ja tą krzywdę noszę. Nawet jeżeli wyrwałeś komuś tylko włosa jednego, to proszę cię, napraw to. Pan Bóg to będzie robił. I kochani, to jest po prostu jedna z najlepszych, dobrych nowin w Ewangelii, jaka tylko może być. I dla mnie osobiście, to jest naprawdę coś bardzo pięknego. Ta Ewangelia dla mnie jest o tym, że Bóg jest nieustannie przy mnie, że nieustannie Bóg przeczesuje swoimi palcami moją głowę, chociaż tam niewiele znajdzie, może brodę przeczesuje i mówi, Adaś, wszystkie twoje włosy znam. Troszczę się o nawet najdrobniejszy milimetrzyk twojego włosa. I jesteś dla mnie, nawet jeżeli myślisz, że jesteś po prostu jak wróbel, nic nie warty, to jesteś dla mnie warte nieskończenie więcej niż wszystkie wróble świata. Jestem po prostu przy tobie. I kochani, to jest dla mnie opowieść o ciemności i omówieniu na ucho. Nastawiasz tego ucha, żeby mógł ci to powiedzieć? Wiem, większość z nas nam powie tak, nastawiam, nie słyszę. Naprawdę? Ciągle i nieustannie? Czy tylko nastawiłeś raz, drugi, trzeci? Albo nawet przez może dłuższy czas, ale potem się zniechęciłeś, zniechęciłaś. Jeżeli będziesz to ucho wystawiać, ale ciągle, nie przez moment, nie przez chwilę, tylko ciągle będziesz to ucho do Niego wystawiać, On ci to w końcu powie, w sensie On to mówi od dawna, tylko w końcu to usłyszysz. Przeszkadzają ci w tym różne grzechy, słabości, głupota, fałsze złego itd. Ale jeżeli ucho będziesz wiernie wystawiać, to usłyszysz, jak mówi do ciebie Mój wróbelku, znam całkowitą liczbę twoich włosów na głowie. Tak cię kocham, tak jestem z tobą blisko. Niesamowita, jak dla mnie, jest ta dobra nowina z tej Ewangelii. Zdjęcia i montaż Zdjęcia i montaż Zdjęcia i montaż No dobrze, no to zaczęliśmy i mam nadzieję, że będziemy się już teraz co niedzielę w CNN spotykać. Kochani, dzisiaj też po południu ruszają znowu vlogi, więc serdecznie was zapraszam, dzisiaj będzie bardzo długi vlog, a potem już vlogi z Ziemi Świętej codziennie w ogóle, no poza sobotami, ale tak to codziennie. Zapraszam do spotkań rano i wieczorem, 6 rano, wieczorem vlogi. Super, że wreszcie znowu jesteśmy razem na YouTubie. Pozdrawiam, błogosławię, miejcie najlepszą niedzielę, do usłyszenia, do zobaczenia za tydzień w kolejnym CNN. Z Bogiem, pa!