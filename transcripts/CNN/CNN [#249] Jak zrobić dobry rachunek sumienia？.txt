 Dzień dobry, szczęść Boże, dobry wieczór. Moi drodzy, moi kochani, moi mili, moi ulubieni, witam was bardzo serdecznie w kolejnym naszym niedzielnym spotkaniu z cyklu CNN, czyli Słowo na Niedzielę, czyli Kazanko do Okienka i zapraszam na dzisiejszy fragment Ewangelii z liturgii, nad którym się w momencik zatrzymamy, w trochę nowym kluczu, myślę, niż do tej pory ten fragment zawsze sobie czytałem. Posłuchajcie św. Marka, to jest z 7 rozdziału. U Jezusa zebrali się faryzeusze i kilku uczonych w piśmie, którzy przybyli z Jerozolimy i zauważyli, że niektórzy z Jego uczniów brali posiłek nieczystymi, to znaczy nieobmytymi rękami. Faryzeusze bowiem i w ogóle Żydzi, trzymając się tradycji starszych, nie jedzą, jeśli sobie rąk nie obmyją, rozluźniając pięść. I gdy wrócą z rynku, nie jedzą, dopóki się nie obmyją. Jest jeszcze wiele innych zwyczajów, które przejęli i których przestrzegają, jak obmywanie kubków, dzbanków i naczyń miedzianych. Zapytali go więc faryzeusze i uczeni w piśmie dlaczego twoi uczniowie nie postępują według tradycji starszych, lecz jedzą nieczystymi rękami? Odpowiedział im Słusznie prorok Izajasz powiedział o was, o budnikach, jak jest napisane Ten lud czci mnie wargami, lecz sercem swym daleko jest ode mnie, ale czci mnie na próżno, ucząc zasad podanych przez ludzi. Uchyliliście przykazanie Boże, a trzymacie się ludzkiej tradycji. Potem przywołał znowu tłum do siebie i rzekł do niego Słuchajcie mnie wszyscy i zrozumcie. Nic nie wchodzi z zewnątrz w człowieka, co mogłoby uczynić go nieczystym, lecz to, co wychodzi z człowieka, to czyni człowieka nieczystym. Z wnętrza bowiem, z serca ludzkiego pochodzą złe myśli, nierząd, kradzieże, zabójstwa, cudzołóstwa, chciwość, przewrotność, podstęp, wyuzdanie, zazdrość o Belgii, pycha, głupota. Całe to zło z wnętrza pochodzi i czyni człowieka nieczystym. Moi drodzy, bardzo ważna Ewangelia, bardzo ważna wypowiedź Pana Jezusa. Już wielokrotnie wam o tym mówiłem, tylko w trochę innych kluczach, nie? To jest, kochani, taka Ewangelia, która bardzo jasno pokazuje, jak podchodzić do całej takiej rzeczywistości tak zwanych zagrożeń duchowych, nie? Gdzie bardzo często my tę rzeczywistość wykoślawiamy, gdzie myślimy, że przez kontakt z czymś zewnętrznym możemy w jakiś sposób się, nie wiem... skazić i tak dalej, nie? Jezus pokazuje, że zawsze twoje serce jest ośrodkiem decyzji. Ale o tym nie chcę mówić, bo o tym już wielokrotnie mówiłem. Kochani, jest też w tej Ewangelii cały ten wątek oczywiście przepisów ludzkich, które sobie ustanawiamy, tak jak tutaj mieli faryzeusze, które traktujemy czasem jako w ogóle, nie wiem... absolutne i boskiego powodzenia, a one takie nie są, są tylko ludzkim jakby ustanowieniem. Ale znowu nie o tym też bym chciał, bo o tym też wiele mówiłem. Natomiast, kochani, kiedy sobie tę Ewangelię czytałem, tym razem znowu, po raz kolejny, to trochę mi się ułożyła w innym kluczu, takim... wiem, że to nie jest główny nurt tej Ewangelii, ale może być też pomocna, myślę, dla takiego duchowego opracowania nad sobą, a szczególnie nad taką praktyką, którą nazywamy rachunkiem sumienia. Kochani, nie chodzi mi o taki rachunek sumienia przed spowiedzią, chociaż to pewnie też można łączyć. O rachunku sumienia przed spowiedzią kiedyś wam mówiłem w elementarzu, jak chcecie, to posłuchajcie w elementarzu, tam jest jak przeprowadzić dobry rachunek sumienia. Natomiast tu chodzi mi o taki rachunek sumienia, który powinien być taką praktyką najlepiej codzienną, taką praktyką pewnego przeglądania swojego serca. I kochani, w tym fragmencie są takie dwa etapy, które, myślę, są bardzo dobrą duchową szkołą czyszczenia własnego serca. O co chodzi? Zobaczcie, w pierwszej części tej Ewangelii mieliśmy opis tych zwyczajów takich, tak? żydowskich, to Marek tłumaczy ludziom, którzy nie znali żydowskich jakby obyczajów, że oni, kiedy wracają z rynku do domu, to zanim siądą do stołu, to obmywają się między innymi rozluźniając pięść. Tu chodzi w ogóle o bardzo konkretny rytuał po prostu, tak? Rozluźnienia pięści, czyli jakby takiego przepływania wodę, przez dłoń, ale nie wiem, czy wam też, mnie się tak kojarzy, że jakby wracam do domu z zaciśniętymi pięściami, tak? czyli z piąchą zaciśniętą i zanim wejdę do domu, zanim spożyję, nie wiem... posiłek też z moimi bliskimi, zanim, mój słodko, wejdę do siebie, tak bym to nazwał, czyli zanim przyjdę do siebie, zanim siebie odnajdę, to żeby to zrobić, muszę po pierwsze rozluźnić pięść. Kochani, o co tu chodzi? Mówię, to jest tylko metafora, moi drodzy, to nie jest na pewno jakby pierwsze znaczenie tego fragmentu, ale tak mi się to jakoś duchowo kojarzy dobrze, że kiedy wracamy do domu i chodzi mi tu właśnie o taki moment, kiedy dzień się kończy, kiedy powinniśmy się sami ze sobą spotkać, czyli do domu Boga wracamy, do domu Boga w naszym sercu, do siebie wracamy, po prostu chcemy się poczuć jak w domu, najpierw musimy się zająć tym, co przynieśliśmy z zewnątrz, czyli tym, co przynieśliśmy ze świata, a bardzo często przynieśliśmy różnego rodzaju zaciśnięte pięści. Co to znaczy? Bo ktoś ci coś zrobił, bo ktoś cię źle potraktował, bo miałeś na kogoś nerwa, bo była jakaś sprzeczka, albo ktoś krzywo patrzył, albo ty krzywo patrzyłeś, bo ktoś ci powiedział złe słowa, bo ktoś cię potraktował bez miłości, bo robiłeś jakąś pracę i ona nie wyszła i masz złość w sobie. Masz różnego rodzaju zaciśnięte pięści, kiedy wracasz z życia do samego siebie. I kochani, takim pierwszym etapem, żeby się sobie przyjrzeć, to jest zobaczyć, gdzie zacisnąłeś pięść, czyli gdzie się obudził w tobie jakiś gniew, jakaś agresja, jakaś złość, jakieś rozczarowanie, coś, co po prostu zaciska ci piąchy i mówisz Młodko, jakie to życie jest okropne. Przepraszam, że tak mówię, ale myślę, że znacie to doświadczenie, nie? Kochani, rzadko się z tym rozprawiamy. Zobaczcie, ten obyczaj Żydów, takiego obmywania się przed wejściem do domu, mówię, poza tymi tradycjami takimi po prostu zwyczajowymi z tamtego czasu, można potraktować jako duchowy obraz rozluźniania pięści przynoszonych do domu. Kochani, zobaczcie, jak bardzo często potem, nie wiem, wyładowujemy się na naszych bliskich, nie? bo ktoś nam coś zrobił na zewnątrz, w pracy gdzieś tam, a my tę złość, która tam się wydarzyła, wyładowujemy potem na bliskich naszych, nie? Nawet to wiemy, że... Kochani, ja to widziałem wielokrotnie, że mam różnych braci, nie? Czasem jestem na nich zły i jestem taki poddenerwowany i mówię do nich tak w ogóle gniewnie i tak dalej, i nagle się orientuję, przecież oni nic nie zrobili, ja jestem po prostu wkurzony, bo tam się coś wydarzyło, a ja przekładam ten gniew na nich. Kochani, robimy to bardzo często, bo przychodzimy do domu z zaciśniętymi pięściami. Pierwszą rzeczą, którą trzeba zrobić, to rozliczyć się, jakby spojrzeć na to, co się wydarzyło na zewnątrz. Czyli jak się nam zacisnęły pięści. Spróbuj każdego wieczora, kiedy robisz rachunek sumienia, ja wiem, że niewielu z nas go robi, to może to najwyższa pora, żeby zacząć. Kiedy usiądziesz na pięć minut wieczorem, tak? A najlepiej w ogóle, jak przychodzisz w ogóle do domu, nie wiem... z roboty, to lepiej zrobić to wcześniej, żeby nie naskoczyć na swoich bliskich, tak? Jak wrócisz do domu, to było w ogóle takie piękne, nie? że wracamy do domu, tam dzieciaki są, nie wiem... obiadu chcą i tak dalej, albo mąż coś tam, albo żona czegoś ustalił, mówisz... poczekaj, poczekaj, poczekaj, potrzebuję dziesięć minut, dajcie mi proszę dziesięć minut, ja sobie tylko usiądę i porozluźniam pięści. To w ogóle bardzo piękny zwyczaj byłbym, uważam, że ktoś siada po prostu w pokój i dobra, tam to zostawiam, tam to zostawiam. Ja wiem, kochani, że to się tak łatwo mówi, że pewne rzeczy jest trudno zostawić, ale uwaga... kiedy sobie je uświadomimy i kiedy sobie je nazwiemy, kochani, one już tracą moc. Nie mówię, że z rokiem znikną, ale one już tracą moc. Wtedy już wiemy, że skoro jesteśmy poddenerwowani, kiedy sobie to uświadomimy, aha... to nie z powodu męża, nie z powodu dzieci, nie z powodu żony, nie z powodu tego czy tamtego, tylko to ja mam w sobie z zewnątrz, przyniosłem ten gniew, przyniosłem te pięści z zewnątrz. Kochani, taki moment po pracy, kiedy wracamy do domu, rozluźnij pięści, rozluźnij pięści. A potem jest drugi etap i o tym mówi Pan Jezus też bardzo pięknie, nie? Mówi, że tak naprawdę, poza tym, co się wydarzyło na zewnątrz i trzeba to obmyć, trzeba te pięści porozluźniać, no to w twoim sercu dzieje się najwięcej. I warto by sobie zrobić takie pytanie, kochani, taki rachunek sumienia, co to jest prawo na zewnątrz, nie tylko, co się dzieje w moim sercu. I zobaczcie, Pan Jezus to nazywa tutaj bardzo jasno, nie? To nie ma się w ogóle co zastanawiać. Złe myśli, nierząd, kradzież, zabójstwo, cudzołóstwo, chciwość, przewrotność, podstęp, wyuzdanie, zazdrość, obelgi, pycha i głupota. Kochani, to jest dokładny rachunek sumienia serca. Usiądź każdego dnia wieczorem, zadaj sobie pytanie o czym mam złe myśli? O kim? O jakiej rzeczywistości? O sobie? Może wiesz o tobie. O mojej żonie? O dzieciach? O mężu? O współpracownikach? Gdzie mam złe myśli? Takie myśli, które mnie zżerają. Nierząd. Nie trzeba chyba tłumaczyć, nie? Gdzie masz jakieś takie pragnienia, które idą nie tak, jak trzeba? Kradzież. Przecież nie jestem złodziejem. A nie myślisz o różnych rzeczach, żeby takie nieuczciwie jakoś zdobyć, zabójstwa. Pewnie rzadko, ale ja wiem. Czasem myślimy kurde, chyba go zabiję po prostu, nie? Albo siebie zabiję. Kochani, to jest przepiękny rachunek sumienia. Cudzołóstwo, chciwość, przewrotność, podstęp. Kochani, zadajcie sobie takie pytanie kiedykolwiek, czy nie jesteście gdzieś podstępni. Mnie to bardzo otrzeźwiło tutaj. Ja chyba nigdy na rachunku sumienia nie zadałem sobie pytania, czy ty jesteś, adam, podstępny. Czyli czy próbujesz podstępem kogoś, nie wiem, wykorzystać, coś zdobyć, coś ugrać. Wyuzdanie, zazdrość, obelgi, obelgi. Ile ktoś w głowach ma takie coś, nie? A to jest... przepraszam, mam złe słowa w głowie, nie? Kochani, to są obelgi. Pycha i głupota. Kochani, to jest przepiękny rachunek sumienia, który dotyczy naszego serca, gdzie Pan Jezus mówi usiądź ze swoim własnym sercem i zobacz, co w tym sercu jest. Co tam się rodzi. Co tam już od dawna się karmi. I oddaj mi to, mówi. Oddaj mi twoje serce. Kochani, każdą z tych rzeczy siądźcie przed Panem Jezusem i powiedzcie Jezu, zobacz, jakie ja mam chore serce. Jezu, Boże... Wiesz, to, że to serce w ogóle jeszcze żyje, nie miało zawału, to jest jakiś cud. Tam się tyle złych rzeczy dzieje. Tam są tak pozatykane te aorty miłości. Jezu, weź to serce w ręce. Kochani, dla mnie to jest bardzo piękna duchowa opowieść o powrocie do samego siebie, o powrocie do domu, o powrocie do własnego serca, o powrocie do prawdy, która jest w twoim sercu, do piękna, która jest w twoim sercu, tylko ono jest zatkane różnymi rzeczami z zewnątrz i wewnątrz. Gdy wracasz do domu, to rozluźnij pięści, a potem też przyjrzyj się swojemu sercu. Jak zaczniesz to robić codziennie, codziennie, codziennie będziesz badać swoje serce, to unikniesz różnych ciężkich chorób. Tak jest z badaniami. Jak się człowiek bada, podobno, nie wiem, nie badałem się pewnie za 20 lat, ale jak się człowiek bada, to, kochani, unika różnych chorób, podobno. Znaczy, wszystkich się uniknąć nie da, nie? To jasne, ale to nie chodzi o takie choroby i mamy inny też lekarza. Mamy Pana Jezusa. On potrafi te choroby wszystkie wyleczyć, jak mu się je daje. Tylko trzeba wiedzieć, co tam się dzieje. To może warto zacząć praktykować właśnie taki rachunek sumienia. Moi drodzy, moi mili, to na tyle w tym naszym dzisiejszym spotkaniu. Zapraszam oczywiście za tydzień na kolejne jak co niedziela zmagamy się ze Słowem, z czego się bardzo, bardzo cieszę. Mam nadzieję, że was to przybliża do Pana Jezusa i też do waszego własnego serca. Tak byłoby super. Ściskam, pozdrawiam, błogosławię i do zobaczenia. Z Bogiem, pa pa...