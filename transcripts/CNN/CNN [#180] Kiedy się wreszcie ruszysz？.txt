 Jezus powiedział do swoich uczniów, Niech się nie tworzy serce wasze, bierzycie w Boga i wam nie wierzcie. W domu Ojca Mego jest mieszkań wiele, gdyby tak nie było, to bym wam powiedział. Idę przecież przygotować wam miejsce, a gdy odejdę i przygotuję wam miejsce, przyjdę powtórnie i zabiorę was do siebie, abyście i wy byli tam, gdzie ja jestem. Znacie drogę, dokąd ja idę? Odezwał się do Niego Tomasz. Panie, nie wiemy, dokąd idziesz, jak więc możemy znać drogę? Odpowiedział mu Jezus. Ja jestem drogą i prawdą i życiem. Nikt nie przychodzi do Ojca inaczej, jak tylko przeze mnie. Gdybyście mnie poznali, znalibyście i mojego Ojca, ale teraz już go znacie i zobaczyliście. Rzekł do Niego Filip. Panie, pokaż nam Ojca, a to nam wystarczy. Odpowiedział mu Jezus. Filipie, tak długo jestem z wami, a jeszcze mnie nie poznałeś? Kto mnie widzi, widzi także i Ojca. Dlaczego więc mówisz, pokaż nam Ojca? Czy nie wierzysz, że ja jestem w Ojcu, a Ojciec we mnie? Słów tych, które ja wam mówię, nie wypowiadam od siebie. To Ojciec, który trwa we mnie, On sam dokonuje tych dzieł. Wierzcie mi, że ja jestem w Ojcu, a Ojciec we mnie. Jeżeli zaś nie, wierzcie przynajmniej ze względu na same dzieła. Zaprawdę, zaprawdę powiadam wam, kto we mnie wierzy, będzie także dokonywał tych dzieł, których ja dokonuję, a nawet większe od tych uczyni, bo ja idę do Ojca. Moi drodzy, nie wiem, czy byliście kiedyś w jakichś krajach Ameryki Południowej, Ameryki Środkowej, Azji albo innego rodzaju krajach, które nie są może tak wysoko rozwinięte cywilizacyjnie, jak myślimy zazwyczaj, jak nie wiem... Europa czy Stany. Otóż jest bardzo ciekawa rzecz w tych krajach, jeżeli chodzi o architekturę, która zawsze mnie tam bardzo uderza. Otóż na Bliskim Wschodzie, czy właśnie w Ameryce Południowej, często w Azji, jak się patrzy na domy ludzi, to bardzo dużo domów ma wybudowany parter, ewentualnie pierwsze piętro, ale zawsze stoją pręty do kolejnego piętra. I tak jest naprawdę co drugi dom, a są takie miejsca, że całe ulice są takie, że na każdym domu jest jakby rozpoczęta budowa kolejnego piętra, ale jak tam się przyjeżdża po roku, dwóch, trzech, pięciu, dalej jest tak samo. I pamiętam, na początku mnie to strasznie dziwiło, dlaczego oni tam cały czas budują i nie budują. Okazało się, że w ogóle to jest jakiś tam szwindel finansowy, bo podobno, jak się ma w budowie drugie piętro, to się płaci mniejszy podatek. Mniejsza o to. Ale o co mi chodzi? Tamte kraje, mam wrażenie, są takimi krajami w nieustannym remoncie. Czyli cały czas coś jest dobudowywane. U nas, zauważcie, jest trochę tak, że wszyscy starają się, żeby wszystko było ogarnięte. Otóż jestem przekonany, że ta idea ciągle musi być coś dobudowane, to jest bardzo ewangeliczna idea. Kochani, jak tę Ewangelię sobie dzisiaj przeczytałem, to o tym sobie właśnie pomyślałem, że to jest Ewangelia o wiecznym remoncie. Zauważcie, zaczyna się od tego, że Pan Jezus tak opisuje niebo. Mówi... idę teraz do nieba, bo tam jest kupa roboty, mówi... szykujemy wam mieszkania, mówi... jest dużo roboty, trzeba wyremontować, pomalować, wybudować, mówi... jak skończę, jak wszystkie mieszkania będą gotowe, to wrócę. Kochani, skoro nie ma jeszcze końca świata, to znaczy, że w niebie jest remont. To znaczy, że ciągle tam przygotowują mieszkania dla nas. Tam jest ciągle work in progress, jak to mówią. Czyli cały czas się kręci takie to kółeczko internetowe, że jeszcze ładujemy stronę. Kochani, mało tego, dalej... Pan Jezus w ogóle, kiedy mówi o sobie, to też tak mówi, że On też jest drogą. Czyli zauważcie, co to jest droga? No droga to jest takie coś, na czym nie wolno stać, to znaczy, że to jest głupio stać na drodze. Droga służy do tego, żeby gdzieś nią pójść. Czyli jak stoisz na drodze w jednym miejscu, no ok, no można tam odpocząć, można coś, nie wiem... na stacji się zatrzymać, ale generalnie idea drogi polega na tym, że do czegoś idziemy. Że droga, na której się stoi, to jest w ogóle bez sensu. Czyli zobaczcie, Jezus sam o sobie mówi, że On też jest pewnym ruchem. Mało tego, ta Ewangelia się w ogóle kończy, a w ogóle to idę do Ojca. Zobaczcie, On jest cały czas w ruchu. Kochani, dlaczego to wszystko wam mówię? Tak sobie pomyślałem dzisiaj o tej Ewangelii i o tym, że Pan Jezus mówi o sobie droga. Że to jest w ogóle kwintesencja tego, co to znaczy być chrześcijaninem. Kiedyś czytałem takie bardzo piękne zdanie u Tomasza Mertona, który napisał tak, że człowiek jest jedynym bytem na świecie, które jest niedookreślone. Mówi tak... jak weźmiesz kamień, to kamień jest kamieniem i zasadniczo nie będzie nigdy niczym innym. On jest już dokończony. Mówi... jak weźmiesz jakąkolwiek roślinę albo zwierzę, to nawet jeżeli ono jest małe, to wiadomo, że mały wilk zawsze urośnie do dużego wilka i wiadomo, jaki to będzie wilk. Wiadomo, może go dzisiejsza cywilizacja popsuć, ale wilk zawsze będzie wilkiem. Mówi... on jest określony. I Merton mówi... człowiek jest jedynym czymś takim, co nie wiadomo, na co wyrośnie. Bo może być dobry, może być zły, może być święty, może być grzeszny, może być fantastyczny, może być beznadziejny, może być cierpiący, może być szczęśliwy. Mówi... jest jedynym bytem, który jest niedokończony, który jest bytem, który musi się dopiero stać. I on tam pisze takie ładne zdanie, że nikt nie jest człowiekiem, wszyscy muszą stać się człowiekiem. Można powiedzieć, jak król Julian, człowiekami muszą się stać. Panie zobaczcie, Pan Jezus mówi o sobie. Ja jestem drogą. Kochani, zauważyliście, ile jest takich rzeczy w naszym życiu, które są dokładnie przeciwko temu? Zobaczcie, ile jest takich modlitw na przykład u nas, nie? Gdzie my się modlimy o spokój w rodzinach, o takie ułożenie życia, żeby wszystko było już jasne, żeby nie było niewiadomych, żeby nie żyć w strachu i tak dalej. I kochani, ja oczywiście rozumiem, o co chodzi w tych modlitwach, ale kochani, to czasem nam się przeradza w taki zupełnie nieświęty spokój. Tylko w takie zasiedzenie. Zobaczcie, od dwóch miesięcy świat ma pauzę. No teraz już trochę się to zmienia, ale zobaczcie, świat zapauzował. Jestem przekonany, że większość z nas nie ma w tej chwili w ogóle w głowie żadnych takich projektów, jakby jakie niezwykłe rzeczy teraz zrobię w najbliższej przyszłości, tylko większość z nas próbuje zachować status quo, żeby jakoś się wszystko nie rozsypało. Uwaga, kochani, to jest absolutnie antyewangeliczne. To jest antychrześcijańskie. Chciałbym, żebyście dzisiaj takie pytanie sobie zadali, każdy z was do siebie. Gdzie idziesz drogą? Dlaczego stoisz w jednym miejscu i czemu nie masz perspektywy, co dalej? Zobaczcie, jak my się przywiązujemy do sytuacji, do pracy, do ludzi, do miłości. To chyba w miłości w ogóle jest jakoś takie, mam wrażenie, najbardziej takie uwiązujące. Czasem na przykład, jak jest jakieś małżeństwo, nie? gdzie jedna strona umiera i ta druga mówi, to się traktuje, że to jest taka piękna, to był taki piękny wyraz miłości, że ta druga mówi, no bez tej osoby, to ja już nie mam w ogóle po co żyć, a jeszcze nie daj Boże, jak druga osoba umrze, na przykład miesiąc po tamtej osobie, to mówimy, Boże, jak on ją kochał, nie mógł bez niej wytrzymać, umarł i poszedł za nią. Nie, kochani, w tym nie ma absolutnie nic pięknego. Prawdziwa, dojrzała miłość, jak jedna osoba umarła i odchodzi, to ta druga mówi, tyle mnie nauczyłeś, tyle przygotowałaś mnie do życia, to ja teraz będę żył tym wszystkim, czego mnie nauczyłeś, co od ciebie dostałem. Idę dalej, nie zatrzymuję się na tobie. Kochani, takie proste pytanie. Na czym, na kim jesteś zatrzymany, zatrzymana? Co sprawia, że stoisz w miejscu? Jezus mówi, ja jestem drogą, nie jestem przystankiem, nie jestem jednym miejscem, jestem drogą. Jak pójdziesz tą drogą, czyli pójdziesz dalej w nieznane, zostawisz to, co było, to poznasz prawdę o sobie, tylko idąc i to cię doprowadzi do pełni życia. Kochani, na tym polega to potrójne określenie, mówi. Jeżeli się ruszysz, to poznasz krok po kroku prawdę o sobie, o mnie, o świecie, a to ci da życie prawdziwe. Kochani, bardzo często nie żyjemy, bo stoimy w miejscu. Nie poznajemy prawdy o sobie, bo stoimy w miejscu. Gdzie powinieneś się wreszcie ruszyć? A mi Duch Święty daje całkiem odwrotny kierunek. Jak to już wspomniałem, czasami bywa, jak głosimy we dwóch. I tu się zgodzę z tym, że nie zostajemy w miejscu. Ale czy musimy iść do przodu? Czy może też nie jesteśmy zaproszeni do tego, żeby się cofnąć? W tym najlepszym tego słowa znaczeniu. Nie żeby odcinać stare kupony, czy żeby z jakiejś tęsknoty rozpamiętywać to czy tamto. Tylko bardziej za tym stoi ta idea, z której jesteśmy stworzeni. Że jesteśmy stworzeni na obraz i podobieństwo Pana Boga. I to podobieństwo zatraciliśmy przez grzech pierworodny, przez kolejne grzechy. Ale tak naprawdę i ta Ewangelia też to mówi, naszym celem jest powrót do Ojca. Jeżeli Jezus mówi do Filipa. Tak długo jestem z wami, a jeszcze mnie nie poznałeś, kto mnie zobaczył, zobaczył Ojca. To każdy, każda z nas też jest stworzona na obraz i podobieństwo Ojca. I jeżeli mamy tylko ten jeden wymiar, że będziemy ciągle biec do przodu, to czasami możemy być jak koziołki-matołki, które biegają po całym świecie szukając tego, co jest bardzo blisko. I wydaje mi się, że oprócz tego, bo to jest ważne to, co Adam przed chwilą powiedział, żeby się ruszyć. Ale ruszyć się można do biegu do przodu i to też jest bardzo ważne, bo Pan Jezus nas powołuje, żeby wyruszyć w drogę. Ale czasami, a może lepiej powiedzieć jednocześnie, jesteśmy zaproszeni do tego, by ruszyć w drogę do wewnątrz. Po co? Żeby odnaleźć w sobie ten obraz i podobieństwo do Boga. Na ile ja jestem podobny do Boga? Tak jak mówimy, że gdy się rodzi dziecko, o jaki podobny do taty, albo jaka podobna do mamusi. Czy ja jestem podobny do tego, z kogo ja jestem? Że inni patrzą na mnie i widzą Ojca. O tym bardzo mocno Jezus mówi w Ewangelii. Że po tym poznacie, że idziecie moją drogą, Jezusową drogą, jeżeli ludzie będą na was patrzeć i uwielbiać Ojca, bo w was zobaczą Jego obraz. Ich widzenie nie skończy się na mnie czy na tobie, ale przeze mnie, przez ciebie zobaczą Ojca. Jak to właściwie robić? I możemy myśleć, że to się dopiero stanie, my dopiero się tego musimy nauczyć, my musimy to wypracować. Wspominałem wam chyba dwa tygodnie temu, że ostatnio słucham więcej księdza Pawlukiewicza śp. I on wspominał w jednym kazaniu, jak gdy był jeszcze klerykiem, przyjechał jakiś ewangelizator z Azji i mówił, że każdy do kleryków z was musi być święty. Czy chcecie być święci? Najpierw zaczął ich pytać, czy jesteście święci? Nikt nie wstał oczywiście. A czy chcecie być święty? Kto chce być święty? No i tam kilku podniosło rękę kleryków, że chcą być święci. I on chcąc ich przekonać, unaocznić, mówi do pierwszego kleryka z brzegu, chcesz wstać? No i ten kleryk wstaje. On kiwa głową i mówi, a nie o to chodzi. Ja ci nie mówię, żebyś wstał, tylko pytam, czy ty chcesz wstać? To on znów wstaje. Nie o to chodzi. Taka jest właśnie różnica między chcę, a jestem. Był taki u nas jeden ojciec Piotr, który co jakiś czas mówił, że znów chciałbym pojechać do Ziemi Świętej. I my go pytaliśmy, czy ojciec już był w Ziemi Świętej, a on mówił, że nie, już raz chciałem. Że bardzo często na tej chrześcijańskiej drodze możemy myśleć, ach ja jeszcze jestem niegotowy, nieświęty, ciągle jestem w chceniu. Czy to jest prawda o mnie? Czy jestem stworzony na obraz i podobieństwo Boga, czyli jestem? Czy dopiero chcę być? I mówię to z całą świadomością, że jeszcze mamy w swoim życiu dużo do zrobienia, dużo do odkrycia, ale punkt startu nie jest w chcę, tylko jest w tym moim jestem. Jestem na obraz Ojca. On jest przez grzech trochę popsuty, ale ja jestem. I moje pragnienia, i moje dążenia, moje kroki, moja praca jest po to, żeby to się stało w pełni. Może w tym momencie ja jestem jak ten dom w Azji, w Ameryce Południowej, na Bliskim Wschodzie. Jeszcze niedokończony, jeszcze te druty wystają, ale to już jest dom, w którym się mieszka, w którym się żyje. Nie muszę czekać, że dopiero jak skończę, to będę żył. Nie, ja już żyję. A jednocześnie dążę do tego, by to skończyć, by to dopełnić, by to rozwinąć. Nie wiem, mam nadzieję, że mnie rozumiecie, co chcę powiedzieć, bo to tak naprawdę jest ta sama historia, to co powiedział Adam i to co ja mówię. Ale jakby w dwóch różnych kierunkach, które tak naprawdę się spotykają. Bo od Ojca wychodzą i do Ojca prowadzą. Mówię o tym też z własnego doświadczenia, bo widzę jak wiele jest we mnie kłamstw o tym, że ja się Bogu nie nadaję. I Bóg chce mnie przekonać, ale ty jesteś moim synem, ale ty jesteś moją córką. Ja ciebie wybrałem i ty mi się nadajesz. Ale my ciągle mówimy, ale ja się nie nadaję, bo ja dopiero chcę. A Bóg mówi, ale ja już cię stworzyłem, już cię ulepiłem, już jesteś mój, już jesteś moja. Nie, nie. Dopiero jak ja coś zrobię, to będę. To jest wielkie kłamstwo. I tych kłamstw we mnie, takich które mówią, że nie nadajesz się Bogu, jest mnóstwo. I między innymi ta droga i ta praca nad sobą, to obcowanie z Jezusem właśnie temu służy, żeby wyjąć z mojej głowy, żeby wyjąć z mojego serca kłamstwa, które tam są i to są kłamstwa przeciw temu, że ja jestem stworzony na obraz i podobieństwo Boga. Biegnijmy, rozwijajmy się jak najbardziej, ale też wyjmujmy te drzazgi z serca i z umysłu, które nas oszukują. W domu naszego Ojca jest mieszkań wiele, oby one wszystkie były zapełnione. W domu naszego Ojca jest mieszkań wiele, oby one wszystkie były zapełnione. W domu naszego Ojca jest mieszkań wiele, oby one wszystkie były zapełnione.