 Dzień dobry, szczęść Boże, dobry wieczór, moi drodzy, witam was bardzo serdecznie w naszym kolejnym spotkaniu bardzo pięknym, bo bożonarodzeniowym, ale musicie mi wybaczyć. Kochani, rozkłada mnie po prostu jakaś straszna grypa, jak połowę tego kraju i po prostu ledwo żyję. Wybaczcie, jeżeli będę mówił jakoś chrapliwie, jeżeli będą jakieś cięcia, bo będę musiał odkasznąć albo coś tam, a w ogóle mam jeszcze po prostu straszne bóle głowy z tym, więc jak będę nagle się krzywił, to wybaczcie, ale postaram się, żeby było w miarę normalnie. Kochani, posłuchajcie Ewangelii, którą czytamy dzisiaj. Małe wyjaśnienie, kochani, bo dzisiaj są cztery formularze mszy świętych. W sensie cztery rodzaje czytań można wybrać na Wigilię, na noc, na poranek i na dzień. Przeczytam wam, kochani, teksty z Wigilii. To nie znaczy z pasterki, tylko z takiej wigilijnej mszy wieczornej, jakby przygotowującej do tego święta. Znacie dobrze ten tekst, posłuchajcie proszę. To jest z Ewangelii św. Mateusza. Rodowód Jezusa Chrystusa, Syna Dawida, Syna Abrahama. Abraham był ojcem Izaaka, Izaak ojcem Jakuba, Jakub ojcem Judy i jego braci. Juda zaś był ojcem Faresa i Zary, których matką była Tamar. Fares był ojcem Ezroma, Ezrom ojcem Arama, Aram ojcem Aminadaba. Aminadab ojcem Nassona, Nasson ojcem Salmona, Salmon ojcem Boza, a matką była Rahab. Boz był ojcem Obeda, a matką była Rut. Obed był ojcem Jezsego, a Jezse ojcem króla Dawida. Dawid był ojcem Salomona, a matką była dawna żona Uriasza. Salomon był ojcem Roboama, Roboam ojcem Abiasza, Abiasz ojcem Asy, Asa ojcem Jozafata. Jozafat ojcem Jorama, Joram ojcem Ozjasza, Ozjasz ojcem Joatama, Joatam ojcem Achaza, Achaz ojcem Ezechjasza. Ezechjasz ojcem Manassesa, Manasses ojcem Amosa, Amos ojcem Jozjasza, Jozjasz ojcem Jechoniasza i jego braci w czasie przesiedlenia babilońskiego. Po przesiedleniu babilońskim Jechoniasz był ojcem Salatiela, Salatiel ojcem Zorobabela, Zorobabel ojcem Abiuda, Abiud ojcem Eliakima, Eliakim ojcem Azora, Azor ojcem Sadoka, Sadok ojcem Achima, Achim ojcem Eliuda, Eliud ojcem Eleazara, Eleazar ojcem Mattana, Mattan ojcem Jakuba, a Jakub ojcem Józefa, męża Maryi, z której narodził się Jezus, zwany Chrystusem. Tak więc od Abrahama do Dawida jest w sumie czternaście pokoleń. Od Dawida do przesiedlenia babilońskiego czternaście pokoleń. Od przesiedlenia babilońskiego do Chrystusa czternaście pokoleń. Moi drodzy, przyznam, że bardzo lubię tę Ewangelię i bardzo lubię genealogię Pana Jezusa i chciałbym wam dzisiaj parę słów o tym powiedzieć i też parę słów właśnie o grypie, bo to jest, wbrew pozorom, bardzo bożonarodzeniowy temat. Też dlatego, oczywiście dla mnie akurat, bo to bożonarodzenie spędzam w łóżku. Kochani, genealogia się może wydawać takim tekstem trochę nudnym, nie? Kiedy się go czyta, bo co innego, może, jeżeli się go śpiewa, może byliście kiedyś na jakiejś wigilii, takiej poprzedzającej liturgię pasterkową, to czasem w godzinie czytań... ...przepraszam... ...czasem w godzinie czytań śpiewa się tą genealogię. Ona jest wtedy bardzo pięknie śpiewana, ale kiedy się ją czyta, to może się wydawać, że to jest taki nudny tekst, nie? Po prostu powtarzane imię za imieniem, imię za imieniem itd. Ja osobiście bardzo kocham ten tekst. Dlaczego? Kochani, zobaczcie, że kiedy się czasem próbuje pokazać wartość siebie, wartość tego, kim się jest, to się często pokazuje swoją rodzinę i też często się pokazuje swoich przodków. Szczególnie, kiedy się miało jakichś zacnych przodków, nie? Takich przodków, którzy, nie wiem, są znani ludziom jako ludzie dobrzy, wyjątkowi, jacyś heroiczni, no to pokazanie się jako część tej wielkiej rodziny dodaje nam wartości, dodaje nam animuszu, dodaje nam takiego poczucia, no że jestem kimś, tak? Kochani, kiedy się przyjrzeć genelogii Pana Jezusa, tam oczywiście są wielkie i święte postaci, tak? które dokonały wielkich rzeczy, ale, kochani, jest tam też mnóstwo postaci absolutnie niewielkich. Postaci ogromnych grzeszników. Kochani, są tam wymienione cztery kobiety, na przykład w tej genelogii, akurat, którą dzisiaj mamy, bo jest też, wiecie, druga wersja, która jest w Innej Ewangelii, która trochę inaczej prowadzi genelogię Pana Jezusa. W tej dzisiejszej genelogii mieliśmy cztery kobiety, żadnej normalnej. Przepraszam za wyrażanie, drogie panie, ale te kobiety to są nierządnice, prostytutki, poganki nie nadające się do bycia w Izraelu, to są kobiety zdradzające własnych mężów i tak dalej, i tak dalej. Niezbyt kryształowe postaci. Jak weźmiecie mężczyzn, którzy tam są, jest tam oczywiście kilku świetnych władców, kilka świetnych postaci, ale jest tam też mnóstwo, kochani, morderców, mnóstwo ludzi, którzy porzucili wiarę w Boga, takich władców, którzy zwiedli Izrael na jakieś niedobre drogi. Kochani, Pan Jezus nie pokazuje się jako ktoś, kto pochodzi z wyśmienitej, arystokratycznej rodziny. Nie... Ja mam takie zawsze wrażenie, kiedy się czyta tę genelogię, to jest tak, jakby Pan Jezus stawał i mówił Proszę Państwa, moja rodzina, grzesznicy, mordercy, nierządnice, prostytutki i paru świętych, ale generalnie nie za wesoło. Kochani, bardzo to kocham. Dlaczego? Dlatego, że Pan Jezus pokazuje ja jestem jednym z was. Ja się wcieliłem naprawdę, nie udając, naprawdę się wcieliłem. Kochani, to, co my dzisiaj świętujemy, to jest coś niepojętego. To, co dzisiaj w Bożonarodzenie, jak co roku oczywiście świętujemy, to jest największa tajemnica naszej wiary. Oczywiście ona ma potem swoją kulminację w śmierci i zmartwychwstaniu, ale, kochani, gdyby nie narodziny Jego, no to by się nigdy nie dokonało śmierci i zmartwychwstania. Bardzo wielu ojców Kościoła kiedyś pisało, że zostaliśmy już zbawieni przez samowcielenie. Że to to, że Bóg stał się człowiekiem, że bez względu na to, jakby umarł, czy umarłby właśnie śmiercią męczeńską na krzyżu, czy umarłby może, nie wiem, po prostu ze starości, to samo to, że On stał się człowiekiem, czyli że tak się do nas zbliżył, to to jest największa w ogóle po prostu tajemnica wiary, jaka istnieje. Kochani, czegoś takiego nie ma w żadnej innej religii. Wiem, że oczywiście możecie mi powiedzieć, że przecież są religie, które mówią właśnie o tych obóztwach, które schodzą pod postacią człowieka na ziemię itd. Kochani, to prawda, ale nigdy nie stają się ludźmi. To jest zawsze jakaś taka powłoka, to jest zawsze jakaś taka maskarada, takie udawanie na chwilę, a potem powrót. Do tego, co było. Kochani, Bóg stał się człowiekiem, druga osoba Trójcy stała się człowiekiem i na zawsze Nim już będzie. On wrócił z ciałem na łono Trójcy, On już nie porzucił tego człowieka, nie było to tylko na chwilę. On naprawdę się w nierozerwalny sposób złączył z nami. Kochani, co to ma wszystko wspólnego z grypą? Moi drodzy, takie pytanie czasem się pojawia wśród chrześcijań, to jest w ogóle bardzo ważne pytanie, to nie jest śmieszne pytanie. Czy Pan Jezus miał katar? Czy Pan Jezus miał gorączkę? Czy Pan Jezus się przeziębiał? Czy Pan Jezus chorował? Czy Pan Jezus znał różnego rodzaju bóle ciała? Kochani, On był podobny do nas we wszystkim, oprócz grzechu. Tak Go nazywa Pismo Święte. Czyli jedyne, co Mu się nie przydarzyło nigdy w życiu, dlatego, że to jest wybór, a On tego wyboru nigdy nie podjął, to grzech, bo grzech jest, kochani, wyborem. Grzech nie jest nigdy czymś, co nam się dzieje z automatu, czymś, co dostajemy w jakimś pakiecie. Nie, grzech jest wyborem w nas. To, czy grzeszymy, czy nie. Więc grzechu Pan Jezus nigdy nie popełnił. Ale wszystkie inne rzeczy, które są właściwością bycia człowiekiem na tej ziemi, są Mu właściwe. Nie mamy, kochani, oczywiście żadnych świadectw, że Pan Jezus gdziekolwiek był chory. Nie mamy żadnych świadectw w Biblii, że był chory. Tylko pamiętajcie, że jeżeli Biblia o czymś nie mówi, w sensie milczy na jakiś temat, no to nie znaczy, że tego było albo nie było. Nie możemy nigdzie oczywiście powiedzieć ze stuprocentową pewnością tak, na pewno Pan Jezus był chory. Ale uwaga... czy była w Nim taka możliwość? Na pewno. Czy tak się wydarzyło? Jestem przekonany, że tak. Teologia mówi o tym, że wcielenie absolutnie daje prawo teologicznie do takiego myślenia, że Jezus podlegał tym samym słabościom. Pomyślcie o Zbawicielu. O takim Zbawicielu, który siedzi w jakimś, nie wiem... namiocie na pustyni albo pod jakimś drzewem w gorącu gdzieś tam w ciągu dnia i po prostu kicha i łzawi i boli go głowa i właśnie... hmm... To jest jakiś przedziwny obraz, kochani. On nam oczywiście trochę nie pasuje do Pana Jezusa, bo my go zazwyczaj mamy za takiego herosa, nie? I kochani, on oczywiście jest herosem. Jest herosem dobra i miłości, ale jedną z jego największych, najpiękniejszych tajemnic jest właśnie to, że on był taki jak my. Tak, był jednocześnie Bogiem. Tylko my to bóstwo jakoś łatwo umiemy podkreślać. Łatwo nam to bóstwo zauważyć. Łatwo nam to bóstwo... ono jest nam potrzebne. I dlatego myślę, że czasem go tak trochę minimalizujemy w tym jego człowieczeństwie. Kochani, była jakaś taka herezja przez Kościół już dawno odrzucona, która się nazywała doketyzm. Taka herezja, która polegała właśnie na tym, że mówiono, że de facto Bóg nie był człowiekiem, że to była tylko taka iluzja, że On tak się pokazywał trochę jako człowiek, ale że to godziło w Jego godność. On się naprawdę stał człowiekiem. Kochani, On dzisiaj się narodził. W sensie wiem, że nie dzisiaj oczywiście, ale dzisiaj świętujemy Jego narodziny. Kochani, pomyślcie o tym tak bardzo przyziemnie, mówię, nie negując Jego bóstwa. On naprawdę sikał w pieluchę. Boże, jak to brzmi, nie? Bóg sikał w pieluchę. To nie była taka dobra pielucha, jak dzisiaj, pewnie z jakiegoś materiału zrobiona, albo jakkolwiek inaczej. Drżał zimna w tej grocie, gdzie się urodził. Był głodny i krzyczał o pokarm do mamy. Gdyby nie Józef, gdyby nie Maryja, to by zginął. Kochani, dla mnie to jest chyba najbardziej rozczulająca prawda, że Bóg się powierzył w nasze ręce, w ręce ludzi, no i gdyby nie my, to by zginął. Oczywiście, potem z naszych rąk również zginął, bo to myśmy Go zabili ludzie. Ale kochani, Bóg zna wszystkie wasze stany. Wszystkie. Zna wszystkie te trudne momenty i chwile, kiedy cierpicie, kiedy jesteście osamotnieni, kiedy jesteście w jakimś lęku, kiedy jesteście przerażeni, kiedy jesteście w emocjach, w gniewie. Zna to wszystko. Jego wcielnie to jest, kochani, najbardziej zdumiewająca prawda na świecie. Nie możesz sobie pomyśleć o takim stanie, gdzie On by nie był z tobą, gdzie On by tego nie doświadczył. Uwaga! Powiecie... no a grzech? Przecież grzechu nie popełnił. On umarł za nasze grzechy i, jak mówi też Pismo Święte, Bóg go uczynił grzechem, czyli chociaż On ich sam nie popełnił, to stanął w takim stanie i w takich konsekwencjach, jak człowiek posiadający grzechy. Czy On również zna to doświadczenie właśnie z krzyża, jako grzesznik, mimo że On nim nie był, ale przyjął to na siebie, żeby stanąć w tym miejscu? Kochani, można by powiedzieć nic, co ludzkie, nie jest Mu obce. Ja się niezmiernie raduję tą tajemnicą. Wiem, że może teraz trochę to nie wygląda, bo ledwo żyję, ale właśnie dzięki temu się niezmiernie raduję, że On wie, co to znaczy, że jeżeli miał grypę, jeżeli go głowa tak napindalała, przepraszam za wyrażenie, ale tak mi pulsuje głowa, jeżeli On to znał, to jest mi teraz chociaż odrobinę lepiej, kiedy sobie myślę Panie Jezu, wiesz, co to znaczy. Wiesz, kiedy po prostu się kuliłeś z bólu, bo już nie mogłeś. To jest bardzo piękna prawda, kochani. Kochani, przyjmijcie dzisiaj prawdę o wcieleniu. Przyjmijcie prawdę o tym, że On naprawdę wszystko zna, to, co nam się dzieje. On to wszystko przeżył, właśnie przeżył, czyli przez wszystko przeszedł i zwyciężył to wszystko. Ty też możesz razem z Nim. Moi drodzy, moi kochani, bardzo wam dziękuję za to spotkanie, przepraszam za ten mój stan, ale myślałem, może nie nagrywać w ogóle, jednak chciałem się bardzo z wami spotkać cn-owo w te święta. Wybaczcie, kochani, raczej nie będzie żadnego vloga świątecznego, ale ja po prostu nie mam siły. Zaraz wracam do łóżka, biorę jakieś prochy i próbuję to przeżyć. Miejmy nadzieję, że jeszcze za 2-3 dni będzie lepiej. Wiem, że też pewnie wielu z was doświadcza tego przeziębienia i tej grypy, bo podobno szaleje teraz w Polsce, więc łączę się z wami w tym bólu i razem to jakoś przejdziemy. Kochani, ściskam was bardzo, pięknych świąt wam życzę, świętujcie wcielonego Boga, który wszystko wie, który wszystko zna i miejcie się, proszę, choćby nie wiem co, choćby grypa, najlepiej na świecie. Z Bogiem ściskam, pozdrawiam, pa, pa...