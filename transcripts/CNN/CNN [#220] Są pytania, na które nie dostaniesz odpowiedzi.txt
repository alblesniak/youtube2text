 Dzień dobry, szczęść Boże, dobry wieczór Moi kochani, bardzo serdecznie was witam w kolejną niedzielę, w naszym kolejnym spotkaniu z cyklu CNN, czyli kazanko do okienka, komentarz do niedzielnych czytań. Kochani, posłuchajcie dzisiaj pierwszego czytania, czyli fragmentu z Księgi Hioba, o którym chciałbym wam coś opowiedzieć, aczkolwiek będzie to trudne, ale spróbujemy. Posłuchajcie. Hiob przemówił w następujący sposób. Czyż nie do bojowania podobny byt człowieka? Dni jego, czyż nie są dniami najemnika? Jak sługa wzdycha on do cienia i jak najemnik czeka na zapłatę? Tak moim działem miesiące nicości i wyznaczono mi noce udręki. Położę się, mówiąc do siebie, kiedyż zaświta i wstanę. Przedłuża się wieczór, a niepokój mnie syci do świtu. Dni moje lecą jak tkackie czułenko i kończą się, bo braknie nici. Wspomnij, że dnimy jak powiew, ponownie oko męszczęścia nie zazna. Moi drodzy, trochę nie wiem do końca, jak się zabrać za to, co chcę wam powiedzieć, bo jakoś to w moim sercu, w mojej głowie jest dosyć jakby takie świetliste i takie jasne, natomiast to są takie rzeczy, które strasznie trudno się ubiera w słowa. Ale spróbuję. Kochani, bardzo poruszający jest ten dzisiejszy tekst Hioba. W ogóle cała Księga Hioba, mam nadzieję, że ją czytaliście. Jeśli nie, to koniecznie zróbcie. Jest bardzo poruszająca. No, przecudowny jest ten tekst dzisiejszy, w takim sensie przecudownie nieszczęśliwy. Wiem, że to jest może niezbyt fortunne zestawienie słów, przecudownie nieszczęśliwy, ale chodzi mi o to, że on bardzo w punkt opisuje doświadczenie, ośmielam się powiedzieć, chyba całej ludzkości. Pewnie nie w każdym czasie, nie w każdym momencie, bo wiadomo, że mamy też w życiu chwile szczęśliwe i piękne, i dobre, to jest jasne, ale myślę, że każdy przez to przechodzi więcej, mniej, dłużej, krócej, ciągle i tak dalej, i tak dalej. Zobaczcie, jak on to cudownie opisuje, nie? że cały czas czuje, jakby był przygnieciony ciężarem, jakby był niewolnikiem, który wzdycha do wytchnienia, który łaknie cienia, który łaknie zapłaty, czyli który łaknie nie to, że jakichś niewiarygodnych, niesamowitych rzeczy, tylko takiej normalności, tak? Zobaczcie, on nie marzy, żebym był najbogatszym człowiekiem na świecie, nie? On ma bardzo proste rzeczy. Żebym tylko mógł usiąść w cieniu, dlatego że całe moje życie, to jest nieustanna robota w skwarze. Marzę tylko o tym, żeby usiąść. Mówię, żeby mi tylko zapłacili. O co tu chodzi, kochani? Czyli żeby było zwyczajnie, sprawiedliwie. Nie to, że mam być jakiś bardzo bogaty, tylko żebym, skoro pracowałem, skoro robię, to żebym mógł za to żyć. Mówię moje dni jak tkackie czułenko, czyli są takie czasy, kiedy twoje życie leci po prostu na złamanie karku, nie? Kiedy dzień za dniem robota, praca, dzieci, co tam się dzieje w twoim życiu, aż trudno zauważyć jakąś różnicę, nie? między jednym miesiącem, a drugim. A jednocześnie na końcu patrzysz, że nie ma nici, skończyło się. Nic z tego nie wyszło. Minęło 10 lat mojego małżeństwa, 10 lat mojej pracy zawodowej, 10 lat mojego bycia rodzicem, mojego uczenia się, mojego studiowania i jakby nic, jakby się nić urwała. Mówi... nie zaznam chyba i moje oko, nie zobaczy nigdy szczęścia. Zobaczcie, to jest w ogóle tragicznie rozpaczliwe, nie? On nie mówi Wierzę, że mój los się kiedyś odmieni. Ja wiem, że Cheopto oczywiście w innych miejscach swojej księgi również napisze, bo on też miał różne czasy, to jasne. Ale w tym miejscu, w którym on jest, mówi Kiedy wreszcie zaświta i wstanę? Kochani, jak o tym myślę, próbuję wam tak to opisać wieloma słowami, mam nadzieję, że nie gadam w kółko o tym samym, ale próbuję wam opisać pewne doświadczenie, które jakby bardzo mnie porusza, bo ja znam to doświadczenie z siebie, z mojego własnego życia i też nieustannie spotykam to doświadczenie od innych ludzi, nie? Czyli właśnie to poczucie, nie to, że ja chcę rzeczy niezwykłych, tylko Boże, jak ja chciałbym odpocząć. I ludzi mi to mówi. Ojcze, jestem już tak zmęczony tym, co się dzieje w moim życiu, jestem tak zmęczony tymi wszystkimi trudnościami, kłopotami, tragediami, że ja chcę po prostu odpocząć, ja chcę po prostu zasnąć, ja chcę po prostu wreszcie odetchnąć, żeby już nie było tego palącego słońca. Ojcze, nie chodzi mi o bogactwo, tylko czemu ja nie mogę normalnie żyć? Czemu nie mam tyle pieniędzy, żeby mi wystarczyło na podstawowe rzeczy i ciągle muszę walczyć? Ciągle muszę po prostu... jakbym się dopominał, nie wiem... o nieoswoje. Zapłata najemnika. Ilu z was mówi, kiedy wreszcie będzie świt? Kiedy się wreszcie ciemność skończy? Kiedy wreszcie się coś odmieni? Kiedy wstanę? Bo czujemy, że leżymy, nie? I kochani, ilu z nas mówi moje oko już nie zazna szczęścia. Wiem, że nie wszyscy tak mówimy, ale jest bardzo wiele takich ludzi, znam takich ludzi bardzo wielu, którzy mówią dla mnie już nie będzie w życiu szczęścia, to się już tak popsuło, tak się zakończyły różne sprawy, tak się rozpadły, że nie będzie szczęścia. I kochani, wiem, że teraz się spodziewacie, bo na tym powinno polegać każde dobre kazanie, że teraz wam powiem, jaka jest odpowiedź, teraz wam powiem, co należy zrobić, jak do Pana Boga podejść, jak Go poprosić, jak zmienić swoje życie, swoje myślenie i to ci się odmieni. No nie. Dlatego, że nie mam takich odpowiedzi. Czytam Ewangelię dzisiejszą. Na początku jest tam o uzdrowieniu teściowej Piotra, na pewno kojarzycie, nie? ten fragment. Mówiłem o nim wielokrotnie i będę o nim teraz mówił. A potem druga część jest o tym, że Jezus, kiedy było jeszcze ciemno, wstał, wyszedł i udał się na miejsce pustynne i tam się modlił. Sam tam trwał z Ojcem. Doświadczał Jezus niewiarygodne ilości cierpienia u ludzi. Bardzo wiele z nich mógł naprawić, nie? Ale kochani, nie oszukujmy się, nie naprawił Pan Jezus całego cierpienia na świecie. Nie naprawił. Spotykał cierpienia, nieszczęścia, tragedie. Próbował ludzi z tego wydobyć, tak jak mógł, ale nie oszukujmy się, nawet, jeżeli kogoś uzdrowił, nawet, jeżeli kogoś uwolnił, to nie znaczy, że w jego życiu wszystko już było w porządku. Jezus miał jedną metodę, jedną stałość, o której Ewangelie w kółko gdzieś tam to przeplatają. Kiedy było ciemno, mnie to ciemno kojarzy właśnie z tym miejscem u Hioba, gdzie Hiob mówi kiedy wreszcie wstanie świt, nie? Czyli Jezus w tej ciemności szedł i trwał z Ojcem. I zobaczcie, nie ma żadnego skutku tego trwania. To nie jest tak, że Jezus wychodził stamtąd i nagle mówił uczniom słuchajcie, jak będziecie się modlić wytrwale w nocy i w ciemności, to wam wszystkie zła odejdą. Nie, Jezus po prostu się modlił, po prostu trwał. I kochani, to jest właśnie ta myśl, która we mnie bardzo jasno jaśnieje, w moim sercu, w mojej głowie, a którą będzie mi teraz trudno przekazać. Kochani, są takie pytania, które nie mają odpowiedzi. Są takie sytuacje ludzkie, które są mimo najszczerszych chęci, najgłębszego myślenia, największej otwartości, największej duchowej otwartości. Są takie sytuacje, w których nie da się zrozumieć. Na które nie ma wytłumaczenia, dlaczego tak się dzieje. Wszystkie wytłumaczenia są albo za małe, albo po prostu głupie. Przepraszam, że tak mówię, nie chcę nikogo obrazić, ale te czasem nasze wytłumaczenia, bo taka była wola Boża, nie nie była, bo Pan Bóg ma w tym cudowny plan. No są rzeczy, w których nie ma planu, bo one nie są Jego działaniem. Są takie miejsca, są takie rzeczy, są takie sytuacje, gdzie zostaje postawione pytanie i nie ma na nie odpowiedzi. Gdzie człowiek mówi oko moje, już więcej nie zazna szczęścia i nie ma tam odpowiedzi, czekaj, czekaj. Wiem, zaraz mi to oczywiście niektórzy powiecie proszę Ojca, proszę nie szerzyć defetyzmu. Nie, ja tego nie szerzę. Dlatego, że tam, gdzie są te pytania, tam, gdzie tak bardzo próbujemy znaleźć te odpowiedzi, które są często infantylne, które są głupie, które są pogańskie, które są nieprawdziwe, które są po prostu pociechą, ale nie mają nic wspólnego z rzeczywistością, gdzie się rodzą różnego rodzaju właśnie katolickie zabobony albo jakieś dziwne przekonania, że to, albo tamto, albo taki grzech zrobił. Nie, nie ma odpowiedzi na niektóre pytania, kochani. Co tam zrobić? W tej ciemności, w tej nocy usiąść przed Ojcem. Ale nie usiąść tak, jak już się większość z nas spodziewa, jak usiądę, a no wiem, że nie raz, ale jak będę wytrwale siedział, to Bóg mi w końcu tam odpowie i odmieni mój los. Tak, bardzo często Pan Bóg to robi. Ale są takie sytuacje, są takie wydarzenia, są takie ścieżki ludzkie, na które, jak się na nie patrzy, to do końca życia nie ma odpowiedzi. Tak, głęboko wierzę w to, kochani i nie łudzę się, w sensie to nie jest jakaś taka złudna nadzieja, tylko to jest po prostu wynika z Pisma Świętego, że Bóg na te wszystkie pytania odpowie po śmierci, że Bóg te wszystkie sytuacje wyjaśni, że Bóg te wszystkie nasze miejsca w życiu takie, gdzie oko już się nie spodziewa szczęścia, Bóg pokaże po co, dlaczego i dokąd. Ale bardzo możliwe, kochani, że póki tu żyjemy, nie będzie tych odpowiedzi. I nie dajcie się zwieść łatwym odpowiedziom, takim kościelnym frazesom, takim po prostu teologicznym babkom, takim odpowiedziom, nie wiem... po prostu o szatanie, o Bożym planie. Ja wiem, zaraz mi powiecie, dlaczego ojciec mówi takie rzeczy, przecież Pan Bóg ma plan. Kochani, ja to wszystko wiem, ale są pytania, na które nie ma odpowiedzi. I dla mnie odpowiedzią jest ta Ewangelia dzisiejsza o Jezusie siedzącym w nocy, gdzie wszyscy Go szukają, a Jezus odchodzi na bok i trwa w tej ciemności z Ojcem. Tak, jakbym chciał powiedzieć, tam w tej ciemności, jeżeli ona będzie do końca twojego życia, to ja będę z tobą trwał. I to ci nic nie da. To cię nie pocieszy, to nie rozwiąże twoich sytuacji, tylko chcę, żebyś doświadczył, że ja tam z tobą jestem. Kochani, kończąc... Ja mam trochę takich rzeczy w życiu, które się dzieją, które się wydarzyły, które się wydarzają, na które do tej pory odpowiedzi nie znalazłem, co do niektórych oczywiście żyję, ciągle nadzieję, że znajdę odpowiedź, co do niektórych chyba przestałem już oczekiwać. Wiem, że pewne moje ciemności będą pewnie ze mną do końca życia. No i dobrze... W sensie... jest tam ze mną Jezus. To nie sprawia, że one są już łatwiótkie, przyjemniutkie, że to nie boli, że to nie jest trudne, ale wystarczy mi, że On tam jest, że On w tej ciemności siedzi ze mną. I nawet jeżeli nie mówi mi odpowiedzi, a nie mówi... no nie mówi. I nie jestem jakoś przekonany, że to jest wina... o matko, przepraszam... że to jest wina mojego grzechu, albo jakiejś mojej słabości, albo jakiegoś zła, nie, nie. Po prostu ja zadaję pytanie, a Pan Bóg nie odpowiada. I ja Go kocham w tym. Nie wymagam od Niego tej odpowiedzi, tylko chcę, żeby ze mną był. Żeby ze mną tam siedział. Jak sobie pójdzie, to się wkurzę. A na szczęście On nie idzie. On siedzi. Kochani, są w waszym życiu takie pytania, które nie znajdą odpowiedzi. Są takie sytuacje, które się nie wyjaśnią przed śmiercią. Są takie ciemności, które bardzo możliwe, że w tym życiu do końca się nie rozwieją. Są takie miejsca, gdzie Bóg milczy. I bardzo możliwe, że będzie milczał do końca naszego życia. Potem odpowie, ale najpierw to życie musi się skończyć. On siedzi przy tobie w tych miejscach. Nie mam, kochani, pojęcia, co to dzisiaj było, co to się wydarzyło w tym kazaniu. Tak pewnie miało być. Bardzo was ściskam w waszych ciemnościach. Bardzo was pozdrawiam, bardzo was błogosławię, bardzo z wami jestem. I przyzywam Bożej obecności. Chociaż wiem, że nie muszę, bo On tam jest. Więc po prostu jestem razem z Nim, tam, gdzie wy jesteście. Miejcie dobry dzień dzisiaj, dobrą niedzielę. Nawet jeżeli jest bardzo ciemno, nawet jeżeli nie ma odpowiedzi, On tam z wami jest. Ściskam, pozdrawiam, błogosławię. Pa!