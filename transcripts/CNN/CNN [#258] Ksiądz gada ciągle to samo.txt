 Dzień dobry, szczęść Boże, dobry wieczór Moi drodzy, witam was bardzo serdecznie w kolejnym naszym niedzielnym spotkaniu z cyklu CNN i zapraszam, jak zawsze, na krótki komentarz do dzisiejszych czytań, a konkretnie do Ewangelii. Proszę posłuchajcie dzisiejszego fragmentu ze świętego Marka, który jest następujący Jeden z uczonych w Piśmie podszedł do Jezusa i zapytał Go, które jest pierwsze ze wszystkich przykazań? Jezus odpowiedział, pierwsze jest Słuchaj Izraelu, Pan Bóg nasz jest jedynym Panem. Będziesz miłował Pana, Boga swojego, całym swoim sercem, całą swoją duszą, całym swoim umysłem i całą swoją mocą. Drugie jest to, Będziesz miłował swego bliźniego, jak siebie samego. Nie ma innego przykazania większego od tych. Rzekł Mu uczony w Piśmie Bardzo dobrze, nauczycielu, słusznie powiedziałeś, bo jeden jest i nie ma innego prócz niego. Miłować go całym sercem, całym umysłem i całą mocą i miłować bliźniego, jak siebie samego, znaczy daleko więcej niż wszystkie całopalenia i ofiary. Jezus, widząc, że rozumnie odpowiedział, rzekł do Niego Niedaleko jesteś od Królestwa Bożego. I nikt już nie odważył się Go więcej pytać. Moi drodzy, bardzo ważna Ewangelia, pewnie jak każda, ale sami dzisiaj słyszymy, że jest zadane pytanie o najważniejsze przykazanie, czyli można powiedzieć, że rzeczywiście taki top ewangelicznych wskazań Pana Jezusa. Przychodzi jakiś rzeczywiście dobry, pobożny i mądry człowiek, nie jakiś zakłamany faryzeusz, tylko człowiek, który naprawdę szuka odpowiedzi na pytanie co jest w życiu najważniejsze. Pyta Panie, jest tyle przykazań, też wiecie, że Żydzi, kochani, oprócz dziesięciu przykazań, nie mają cały zestaw kilkuset tak naprawdę różnych wskazań, w Pięcioksięgu i tak dalej, których powinni przestrzegać. I przychodzi ten człowiek zapytać, co jest najważniejsze, jakby od czego mam zacząć, czyli co ma być takim głównym wyznacznikiem tego, kim mam być jako chrześcijanin. Jako w jego wypadku Żyd, oczywiście, w naszym wypadku chrześcijanin. Zobaczcie, Pan Jezus odpowiada cytatem z Księgi Powtórzonego Prawa. To jest dzisiaj w pierwszym czytaniu, tam jest dokładnie to samo powiedziane. Mówi tak naprawdę, jest jedno przykazanie, podwójne jedno przykazanie, które wszystko reguluje, tak? Przykazanie Boga, takie bardzo mocno powiedziane, całym sercem, całą duszą, całym umysłem, ze wszystkich sił i jednocześnie oczywiście miłowanie bliźniego. I kochani, po pierwsze, chciałbym, żebyście to usłyszeli w takim sensie, żebyście usłyszeli tę hierarchię ważności. Zobaczcie, my często myślimy w takim kluczu, nie? że różne, nie wiem, obowiązki chrześcijańskie, jakieś próby niegrzeszenia w jakichś dziedzinach, że to są bardzo ważne rzeczy i w ogóle na nich się musimy skoncentrować. Uwaga, ja, proszę Boże, nie chcę powiedzieć, że one nie są ważne, ale one nie są najważniejsze. To nie jest tak, że naszym głównym zadaniem chrześcijańskim jest na przykład walka z jakimś grzechem. Nie. To jest nasze zadanie, oczywiście, ale naszym najważniejszym zadaniem są te dwa przykazania. Kochani, oczywiście bardzo często walka z jakimś grzechem może być tak naprawdę walką o te przykazania, no bo kiedy walczę z jakimś grzechem, to bardzo często walczę właśnie o to, żeby być z Bogiem. Kiedy walczę z jakimś grzechem, na przykład, nie wiem... z niecierpliwością, z nienawiścią, niechęcią i tak dalej, no to walczę, żeby kochać człowieka. Ja to rozumiem. Bardzo często te nasze walki poszczególne wyrażają tą główną walkę, ale jednak zawsze musimy mieć w głowie, czy to, co robimy, to, nad czym pracujemy, to, czym się zajmujemy, to czy w głównym celu prowadzi właśnie do tych dwóch rzeczy. Chciałem wam tu o jednej rzeczy, kochani, powiedzieć, która mnie tak ostatnio trochę natknęła właśnie, no... czytając sobie ten tekst. Zobaczcie, że to wyzwanie, szczególnie to, jak jest opisana ta miłość Boga, nie? którą mamy mieć w sobie, to jest bardzo radykalne, tak? Pan Jezus mówi całym umysłem, całym sercem, ze wszystkich sił, całą mocą, nie? Zobaczcie, my tak często mówimy no... ja wierzę w Boga i Pan Bóg jest ważny w moim życiu. Albo mówimy no nie no... dla mnie wartości chrześcijańskie to rzeczywiście są ważne rzeczy, warto ich słuchać, nie? Kochani, Pan Jezus powiedział no i co z tego? Dla Pana Jezusa, zobaczcie, rzeczywistość tutaj jest taka bardzo zero-jedynkowa i to jest, uważam, w ogóle bardzo piękne. Jezus wie, że my potrzebujemy naprawdę radykalnego przesączenia siebie Panem Bogiem. Że nie wystarczy Go trochę znać. Nie wystarczy czasem chodzić do kościoła. Nie wystarczy raz na jakiś czas się pomodlić, szczególnie wtedy, kiedy będzie trudno. Nie wystarczy uznawać za człowieka no... ja jestem wierzący, ale tak no... właśnie. Kochani, nie mówię tego, broń Boże, po to, żeby w kimś wzbudzać poczucie winy czy jakieś poczucie, nie wiem, że no... ja tak nie mam, ja jestem dopiero w pół drogi. Kochani, ja nawet nie jestem w pół, ja jestem na samym początku drogi. Tylko że chodzi o to, żeby się nie godzić jakby... no właśnie... na za mało. Czyli że no dobra, jestem tu, gdzie jestem, to tutaj zostanę i już niech tak będzie. Nie, Jezus mówi całym sercem, całym umysłem, wszystkim, co masz. Kochani, dlaczego tak jest? Moi drodzy, my jesteśmy ludźmi, mówiłem wam o tym już tysiące razy, nie? No bo o tym mówi Boga i Biblia. Jesteśmy ludźmi skażonymi. Jesteśmy ludźmi nie takimi, jakimi nas Pan Bóg stworzył. Ja wiem, że mówimy ludzie są generalnie dobrzy, kochani, i to prawda, bo jesteśmy przez Pana Boga stworzeni, ale tak naprawdę to wcale to nie jest prawda. W sensie ludzie nie są dobrzy. Ludzie są dobrzy z założenia, ale to założenie zostało popsute, zranione. Kochani, jesteśmy tacy, jakbyśmy nie wiedzieli, kim mamy być. Dla takie częste wyzwania nie wystarczy, żeby być sobą, żeby słuchać własnego serca, żeby odkrywać, czego tak naprawdę potrzebujemy, no to wystarczy, wtedy będziemy prawdziwi i tak dalej. Nie, kochani, bo mamy tam wszystko pomieszane i poplątane. Moi drodzy, o co mi chodzi, mówiąc wam to wszystko? Prawdziwy chrześcijanin, który chce rzeczywiście być z Bogiem, chce kochać Go z całego serca, z całej duszy i tak dalej, każdego dnia wychodzi z takiego założenia, że musi się dzisiaj postarać najbardziej na świecie. Że dzisiejsze budowanie relacji z Panem Bogiem, dzisiejsze budowanie miłości do drugiego człowieka, tak jak jest w drugiej części tego przekazania, że dzisiejsze bycie człowiekiem kochającym i szukającym Boga, to jest coś, co muszę jakby od zera zrobić. Kochani, to jest tak, jakbyśmy się każdego dnia budzili jako niewierzący. Jakbyśmy się każdego dnia budzili jako ludzie właśnie po największych spowiedzi życia. Kochani, mówię o tym dlatego, że jest takie niebezpieczeństwo, szczególnie dla nas, ludzi wierzących, że my tak osiadamy w takim poczuciu no przecież wierzę, no przecież kocham Boga, no przecież chodzę do Kościoła, no przecież się modlę. Nie kochani, każdego dnia trzeba wyjść z takim czymś, jakbyśmy dopiero zaczynali. Taki wam podam przykład. Ostatnio go słyszałem u księdza Piotra Pawlukiewicza, bardzo mnie rozbawił i w ogóle bardzo mi się spodobał. Bardzo piękny. Ksiądz Piotr Pawlukiewicz opowiadał, że kiedyś jeździł na jakiejś rekolekcji do jakichś sióstr, nie pamiętam już, co to były za siostry, to były takie siostry bezhabitowe, u których miało po prostu raz na jakąś konferencję. I była tam taka siostra, taka bardzo starsza już, taka w podeszłym wieku, która cierpiała na taką bardzo mocną demencję już. I siostry mu opowiadały, że ta siostra codziennie rano, jak się włudziła i się do niej przychodziło, to pytała tej siostry, która ją tam odwiedzała, nie? która się przychodziła nią zajmować a przepraszam pani do swoich sióstr, nie? A kim ja jestem? Taka była w ogóle bardzo pogodna, nie? No i tam siostry jej mówiły no pani jest siostrą zakonną. Ona pytała aha... a to super. I mówiła a ja jestem taką dobrą siostrą zakonną czy nie bardzo? I wtedy te siostry jej mówiły tak, siostra jest naprawdę świetną siostrą zakonną. I ona mówiła no to co będziemy dzisiaj robić? I ta siostra nagle mówiła a może byśmy, bo ja mam chyba brata, może byśmy poczytały list od mojego brata i czytały list od brata. I ona była codziennie zadziwiona listem tego brata, mimo że go już czytały setki razy. Za każdym razem codziennie zadziwiała się, że ma takiego brata, że jest zakonnicą i że w ogóle podobno jest dobra i tak dalej. Uważa, że to w ogóle przeurocze. Ja wiem, że demencja to jest żadna oczywiście uroczość, bo to okropna choroba, ale to było przepiękne w tej siostrze. Zresztą, to tylko tak na marginesie, ksiądz Piotr opowiadał, że zawsze jak ta siostra była na konferencji, którą on głosił, to jakoś wtedy dziwnym trafem odzyskiwała pamięć i zawsze mówiła w trakcie konferencji, jak on coś tam mówił, to zawsze mówiła TO JUŻ BYŁO, TO JUŻ MÓWIŁ. Czyli tak to nic nie pamiętała, a jak on przyjeżdżał, to zawsze oczywiście pamiętała. I ksiądz Piotr tam mówił taką bardzo ładną rzecz, że trochę musimy zachowywać się jak ta siostra, codziennie budząc się rano, jakbyśmy nie wiedzieli, kim jesteśmy, jakbyśmy nie wiedzieli jeszcze, czy jesteśmy dobrzy, czy już mamy poukładane coś tam w życiu, tylko jakbyśmy to musieli układać od nowa. Kochani, my dlatego potrzebujemy tylu tych powtarzalnych rzeczy w życiu. Dlatego nie jesteśmy w stanie raz sobie napełnić serca Panem Bogiem no i to wyjdzie, już tak będziemy mieli. Nie. Dlatego potrzebujemy w kółko powtarzającego się co roku tego samego roku liturgicznego, gdzie wracają te same święta, się uczymy na nowo Pana Jezusa, gdzie potrzebujemy w kółko rekolekcji, na które chodzimy i tak dalej, i tak dalej, czyli jakby w kółko się odnawiamy. I dlatego potrzebujemy ciągłego czytania Pisma Świętego i tak dalej, i tak dalej. W tym fragmencie Księgi Powtórzonego Prawa, gdzie są właśnie wymienione te przekazania, nie? że będziesz miła o Pana Boga, tam potem jeszcze jest taki fragment, którego już nie ma w tym dzisiejszym czytaniu, bo to już jakby kolejna część jest, ale tam jest taka bardzo ładna idea, którą mieli Żydzi. Tam dalej jest napisane, że po tym przekazaniu Żydzi sobie mówią żebyś o tym pamiętał, to zapisz sobie te słowa na czole, żebyś je miał przed oczami, na ręce, żebyś zawsze je widział i na drzwiach, jak będziesz wychodził. Żydzi potraktowali to bardzo dosłownie. Nie wiem, czy kiedyś widzieliście, że Żydzi czasem, tacy ortodoksyjni, noszą takie pudełeczka tutaj na czole, niektórzy noszą tutaj na ręku, na wysokości serca pudełeczka na ramieniu i mają takie pudełeczka powieszone przy drzwiach, przy wejściu. W tych pudełeczkach w środku jest Tora, w sensie z Pismem Świętym, czyli Żyd ma zawsze to słowo tutaj przed oczami, tak jakby chciał, żeby ono się wsączało w jego głowę. Oczywiście, kochani, to się nie dzieje magicznie. To nie jest tak, że jak sobie kartkę z Pismem Świętym przykleisz do czoła, to ci przejdzie to słowo do głowy, ale nie. Chodzi o to, żeby mieć je zawsze przed oczami, żeby w kółko, kochani, to samo jakby chłonąć. Zobaczcie, my mamy tak często, to jest taka skaza nasza, że mówimy A to już słyszałem. Ten fragment Biblii już czytałem. Kochani, co z tego? Tym jednym fragmentem nawet, gdybyśmy mieli tylko jeden rozdział, można się karmić każdego dnia do końca życia. Ja znam ten ból księdza Piotra, który właśnie mówił, jak ta siostra mówiła A to już mówił. No ja, kochani, w kółko gadam te same konferencje. Czasami się zastanawiam, bo ludzie tak mówią No może byś coś nowego wreszcie powiedział. Ja wtedy mam zawsze taką myśl A to, co już mówiłem, to już przyjęliście? Jest taka w ogóle anegdota. Nie wiem, czy słyszeliście, może wam kiedyś opowiadałem. Proboszcz został nowym proboszczem, w sensie w parafii. No i przyszedł na pierwszą niedzielę, ludzie zafascynowani, no bo nowy proboszcz, zobaczymy, jak to będzie, powiedział kazanie, kurczę, świetne kazanie powiedział w niedzielę. No więc ludzie za tydzień znowu idą do kościoła, mówią kurczę, mamy fajnego proboszcza, mówił fajne kazania, ale okazuje się, że tydzień później proboszcz mówi dokładnie to samo kazanie. Trochę się zdziwili, pomyśleli, może mu się czytania pomyliły, nie? Może coś tam mu się poprzestawiało. No ale trzeciego tygodnia znowu przychodzą, mówi to samo kazanie. Czwartego tygodnia mówi to samo kazanie. Piątego tygodnia mówi to samo kazanie. I w końcu ktoś odważny poszedł do proboszcza i mówił księdzu proboszczu, bo tak... od sześciu tygodni co niedziela to samo kazanie, jakby... czy tak będzie zawsze? Czy ksiądz proboszcz może coś nowego powie? A on mówi... nie, nie... będę mówił to samo cały czas prawdopodobnie. A oni dlaczego? Mówi... no będę mówił, dopóki tego nie zastosujecie w życiu. Kochani, coś na rzeczy jest. Ja wiem, że to jest takie łatwe usprawiedliwienie na kaznodziei, żebym mówił w kółko to samo, nie? Ale, kochani, jak sobie myślę o większości rzeczy, które sam mówię na przykład do was, to ja trzech czwartych z nich jeszcze nie zastosowałem w życiu. Ja sam sobie te kazania powinienem mówić po prostu codziennie, żeby w końcu je zrobić. Kochani, bo my nie mamy całego serca, całej duszy i całej siły wypełnionych Bogiem. Nie mamy całego serca, całej duszy i ze wszystkich sił nie kochamy bliźniego jeszcze. Dlatego musimy to robić w kółko, musimy to robić nieustannie, musimy to robić ciągle od nowa, tak jakbyśmy jeszcze tego nie zrobili. Kochani, posłuchajcie dzisiaj tego wezwania. Całym sercem, całą duszą, ze wszystkich sił to jest najważniejsze. Kochać bliźniego i Boga, ale właśnie tak totalnie, tak radykalnie. Ja tego jeszcze nie mam, dlatego potrzebuję w kółko tego powtarzania i w kółko wracania do rzeczy, które będą mnie uczyć i nasączać. Pozwólcie, żeby was też to wszystko nasączało. Nie szukajcie cały czas nowinek, nowości itd. Tylko pytanie... a tamto to już przyjąłem? Tamto to już zastosowałem? Bo może niekoniecznie? A o to by przecież chodziło. Moi drodzy, moi kochani, bardzo wam dziękuję za kolejne niedzielne spotkanie, bardzo dziękuję za to wspólne czytanie Bożego Słowa i mam nadzieję, że nawet jeżeli wam w kółko gadam to samo, to będziemy się ciągle uczyć i nasączać się Bożą mocą i Bożą miłością. Ściskam was bardzo, pozdrawiam was bardzo, błogosławię was bardzo i do zobaczenia już niedługo. Z Bogiem, paaa...