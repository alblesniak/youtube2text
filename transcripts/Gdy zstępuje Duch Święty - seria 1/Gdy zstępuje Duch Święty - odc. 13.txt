 Dzień dobry. Dzisiaj zajmiemy się fragmentem z X rozdziału Dziejów Apostolskich, gdzie jest mowa o tym, jak apostoł Piotr poszedł do Pogan. My oczywiście z perspektywy czasu to wydarzenie oceniamy zupełnie inaczej, bo sami jesteśmy z Pogan, chrześcijanami pochodzącymi z Pogan. Nie widzimy tej dramatycznej miary konfliktu, jaki tam się dział. I o tym chciałbym dzisiaj troszeczkę powiedzieć i zachęcić nas do otwarcia się na dzieło Ducha Świętego. A więc X rozdział Dziejów Apostolskich, wiersze od 44 do 48. A gdy Piotr jeszcze mówił te słowa, stąpił Duch Święty na wszystkich słuchających tej mowy. I zdumieli się wierni pochodzenia żydowskiego, którzy z Piotrem przyszli, że i na Pogan został wylany dar Ducha Świętego. Słyszeli ich bowiem, jak mówili językami i wielbili Boga. Wtedy odezwał się Piotr. Czy może ktoś odmówić wody, aby ochrzcić tych, którzy otrzymali Ducha Świętego, jak i my? I rozkazał ich ochrzcić w imię Jezusa Chrystusa. Wtedy uprosili Go, aby pozostał u nich kilka dni. Cała ta sytuacja rozgrywa się w atmosferze pewnego konfliktu. Konfliktu międzywyznaniowego, konfliktu wręcz międzyreligijnego. Z jednej strony Piotr, dziecko Boże, apostoł pochodzący z Żydów, bo zbawienie również pochodzi od Żydów, a z drugiej strony Poganie. Setnik, Korneliusz i jego domy. Ludzie, nie mający nic wspólnego z religią jedynego Boga, Boga Izraela. Widzimy Piotra, który nie ma ochoty się udać do Korneliusza. Duch Święty mu to nakazuje w widzeniu. Idzie do nich, zwiastuje o Jezusie. Właściwie możemy podejrzewać, że Piotr nie bardzo wiedział, jak to się skończy. Mówi im o zbawieniu w Jezusie Chrystusie. Nie wiem, czy miał jakieś plany, czy nie. Z kontekstu biblijnego wygląda na to, że nie miał planów i z ostrożnością do całej sprawy podchodził. Ale kiedy zwiastuje Boże Słowo do tych ludzi innej religii, innego wyznania, ku swojemu zaskoczeniu i zaskoczeniu wszystkich Żydów, Duch Święty na tych ludzi wstępuje, tak jak wstąpił na uczniów na początku. I wtedy Piotr decyduje się na coś, co było rewolucją i odwróceniem wszystkiego, tego, co dotychczas było rozumiane i pojmowane w istocie życia dla Jezusa Chrystusa. A więc widzi tych innych ludzi, ludzi obcych, obcych religijnie i mówi tak. Czy może ktoś odmówić chrztu tym ludziom, którzy otrzymali Ducha Świętego tak jak i my? Chciałbym, byśmy na chwilę się tutaj zatrzymali i pomyśleli o tym, jak patrzymy na ludzi. I może niekoniecznie dzisiaj nawet będę się odnosił do tego, że są ludzie innych wyznań, którzy mogą otrzymać Ducha Świętego tak jak i my, zielonoświętkowcy. Ale chciałbym, byśmy zapytali samych siebie, na czym opieramy nasze wzajemne relacje i w jaki sposób patrzymy na innych ludzi. Po pierwsze możemy patrzeć w taki sposób, że widzimy w nich ludzi, którzy otrzymali Ducha Świętego tak jak i my. Albo możemy patrzeć na innych jak na ludzi, którzy mają takie same poglądy, albo inne poglądy. Mają takie same przekonania, albo inne przekonania. W ramach tego samego kościoła możemy patrzeć na innych jak na ludzi, którzy mają taką samą albo inną kulturę. Jakże często dzielimy się między sobą na Pawłowych, Piotrowych. Na ludzi, którzy mają takie albo inne upodobania. Na konserwatywnych albo liberalnych. Na tych, którzy literalnie podchodzą do Bożego Słowa, albo na tych, którzy do Bożego Słowa podchodzą nieliteralnie. A chcę was dziś zapytać, czy na tych innych Duch Święty stąpił tak jak i na was? Czy mówią obcymi językami tak jak Duch Święty im poddaje? Czy widzisz w nich obecność Ducha Świętego? Czy tej Bożej obecności nie widzisz? Dla Piotra sprawą najważniejszą nie było to, czym się różnimy. Ale dla niego najważniejszą sprawą było to, czy ci inni otrzymali Ducha Świętego tak jak i my na początku. Jeśli tak, to znaczy, że ci inni mają dostęp i prawo do łaski zbawienia, do chrztu, do uczniostwa, do wspólnoty, do jedności w ramach kościoła. Myśląc o naszych relacjach i o naszej społeczności, chciałbym prosić was, siostry i bracia, byśmy próbowali dostrzec w tych, którzy są obok nas, Ducha Świętego. Czy na nich Duch Święty stąpił tak jak na początku? Czy w ich życiu Pan Jezus ma swoje miejsce? Być może będziemy się różnić wieloma rzeczami nawet. Ale pytanie zawsze brzmi, czy Duch Święty stąpił na nich tak jak na nas na początku. Bo jeśli Bóg udziela Ducha Świętego, to znaczy, że uznaje tych ludzi za swoich. Niech pokój i łaska i radość i Boża obecność będą pośród nas. I niech Duch Święty nas wszystkich napełnia. Do zobaczenia następnym razem. Nazywam się Marek Kamiński.