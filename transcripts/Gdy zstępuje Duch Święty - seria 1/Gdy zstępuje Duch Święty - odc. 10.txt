 Kłaniam się uprzejmie. Miło mi, że znowu się spotykamy, żeby rozmawiać o dziełach Ducha Świętego. Dzisiaj fragment z ósmego rozdziału dziejów apostolskich od wiersza czternastego. Jest tam mowa o Piotrze i Janie, którzy przychodzą do Samarii, do wierzących, żeby modlić się o napełnienie Duchem Świętym, czyli po naszemu zielonoświątkowemu okrzestu. A gdy apostołowie w Jerozolimie usłyszeli, że Samaria przyjęła słowo, wysłali do nich Piotra i Jana, którzy przybywszy tam modlili się za nimi, aby otrzymali Ducha Świętego. Na nikogo bowiem z nich nie był jeszcze z tobią, bo byli tylko ochrzczeni w imię Pana Jezusa. Wtedy wkładali na nich ręce, a oni otrzymywali Ducha Świętego. Fantastyczny fragment. Co więc widzimy w Samarii? Widzimy to, że wiele osób się nawróciło. Widzimy również i to, że wiele osób zostało ochrzczonych w wodzie, był to chrzest wiary, a więc wypełnili to, co nakazał nam Pan. Stali się dziećmi bożymi, stali się częścią Bożego Królestwa, stali się częścią Kościoła. Kiedy apostołowie w Jerozolimie dowiadują się, że ci ludzie nawrócili się i przyjęli chrzest, bardzo się zmartwili, jeśli mogę użyć takiego słowa, i stwierdzili, to nie wystarczy. Ci ludzie idą do nieba, są zbawieni, ale potrzebują Ducha Świętego. Nasz ojciec duchowy Kościoła Zielonoświątkowego w Polsce przed wojną, Gustaw Herbert Schmidt, powiadał tak, dzieło Jezusa jest dla człowieka niebieńskiego, dzieło Ducha Świętego jest dla człowieka ziemskiego. Innymi słowy, żeby być zbawionym, człowiek musi przyjść pod krzyż, nawrócić się i przyjąć chrzest w wodzie. Ale napełnienie Duchem Świętym, to szczególne udzielenie Daru Ducha Świętego, jest niezwykle istotne dla człowieka, który jest tutaj na ziemi. Ponieważ nie jesteśmy tutaj tylko po to, żeby przetrwać, obronić się jakoś przed tym światem, obronić się przed grzechem i odpadnięciem od łaski, ale mamy zadanie. I wielu chrześcijan popełnia niesamowity błąd. Myślą, no tak, jestem nawrócony, oby tylko jakoś doczłapać się do nieba i nie odpaść od wiary. Wręcz przeciwnie, Bóg nam mówi, że mamy obowiązek spełnić jakieś zadanie tutaj na tej ziemi. W jaki sposób? No właśnie, do tego konieczny jest udział Ducha Świętego w Twoim życiu. I choć Duch Święty przyprowadził Cię pod krzyż, objaśnił Ci Słowo Boże, dał pragnienie, żeby przyjąć chrzest, to Słowo Boże powiada o szczególnym napełnieniu, które jest wyposażeniem do naszej służby tutaj na ziemi i do naszego życia tutaj na tej ziemi. Bowiem bez Ducha Świętego marnie nam wychodzi wykonanie zadania, jakie zostało nam powierzone. Mówimy o tym, że mamy wielki nakaz misyjny, ale bez dzieła Ducha Świętego we mnie nie będę ewangelistą, nie będę sługą, będę czynił wszystko w swojej własnej mocy. A więc kiedy Duch Święty przychodzi, a w przypadku Samarii to było tak, że Piotr i Jan wkładali ręce na tych nawróconych i dopiero wtedy Duch Święty spoczywał na nich, widzimy więc, że konieczne jest nasze życie w mocy Ducha Świętego, w napełnieniu Duchem Świętym. Oczywiście możemy wtedy mówić o darach Ducha Świętego, możemy mówić o owocu Ducha Świętego, o tym wszystkim pewnie powiemy później, ale chcę powiedzieć, że Słowo Boże nie zostawia nam żadnej swobody w interpretacji. Jest nawrócenie i chrzest i to jest dzieło zbawienia. A potem szczególne zstąpienie Ducha Świętego na wierzących ludzi, żeby taki człowiek jak ty i ja mógł wykonać dzieło służby. Gorliwie pragnijmy dzieła Ducha Świętego, tak jak apostołowie nie zrezygnowali z tego, by się modlić o chrzest z Duchem Świętym, tak i w naszych zborach, w naszych społecznościach, w naszych grupach domowych absolutnie nie rezygnujmy z tego, by modlić się o chrzest z Duchem Świętym. A potem pielęgnujmy to dzieło, bo Duch Święty dokona wielkich rzeczy w naszym życiu. Niech Was Bóg błogosławi. Życzę Wam pełni Ducha Świętego. Nazywam się Marek Kamiński. Do zobaczenia.