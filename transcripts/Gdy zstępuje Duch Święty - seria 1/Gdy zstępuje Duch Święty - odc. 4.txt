 Dzień dobry. Zapraszam na kolejny odcinek naszego rozważania o osobie i dziełach Ducha Świętego opisanych w dziejach apostolskich. Dzisiaj fragment z II rozdziału od wiersza 17. I stanie się w ostateczne dni, mówi Pan, że wyleję Ducha Mego na wszelkie ciała. I prorogować będą synowie Wasi i córki Wasze, i młodzieńcy Wasi widzenia mieć będą, a starcy Wasi śnić będą sny. Nawet i nasługi moje i służebnice moje wyleję w owych dniach Ducha Mego i prorokować będą. Te słowa przytacza apostoł Piotr w Dniu Zielonych Świąt, głosząc kazanie do tłumów zgromadzonych. Cytuję Księgę Joela i mówi Dzisiaj stało się to, co jest opisane w Księdze Joela. Bardzo ciekawe jest słowo użyte w tym fragmencie, mianowicie czasownik wyleje. Został on użyty w Nowym Testamencie wiele razy. Ja chciałbym pokazać dwie sytuacje, w których zostało użyte to słowo. Pierwsza sytuacja, gdy Pan Jezus mówi przypowieść o pękających bukłakach i wylewa się z nich wina w sposób zupełnie niekontrolowany. Druga sytuacja, gdy Pan Jezus przyszedł do świątyni i poprzewracał stoły handlujących tam. Biblia mówi, że powylewał, powysypywał to, co było na tych stołach w sposób niekontrolowany. Myślę, że jest tutaj istotna myśl zawarta, byśmy nie oczekiwali, że Bóg będzie wylewał swojego Ducha Świętego na zgromadzenie świętych w sposób laboratoryjny. Chciałoby się, żeby wszystko było precyzyjnie, doszlifowane, bez żadnych znaków zapytania. Nie. Boże pragnienie wylania Ducha Świętego na zgromadzenie świętych pańskich jest tak wielkie, że czasem przebiega ono w sposób niekontrolowany. Bóg nie będzie chciał tego faktu zaakceptować. Być może będzie miał trudność z działaniem Ducha Świętego w zgromadzeniu świętych w ogóle. Ale Bóg pragnie wylać swojego Ducha Świętego na wszystkich. Istotną rzeczą w tym wszystkim jest również i to, że gdy Bóg wylewa swojego Ducha Świętego, nawiązując do tej analogii o pękniętych bukłakach, być może będą pośród nas ludzie oklapani działaniem Ducha Świętego i obecnością Bożą. Nie dziwmy się temu. Czasem wyjdą ze zgromadzenia i niczego to w ich życiu nie zmieni. Musimy wiedzieć, że kiedy Duch Święty zstępuje, istotne jest to, byśmy przyjęli Go, a potem żyli w Nim, oddali się, podporządkowali się Duchowi Świętemu. I to jest ciągle ważny fakt i warty ciągłego podkreślenia. Musimy dbać o obecność Ducha Świętego pośród nas. Druga ciekawa rzecz, o której chciałbym tutaj wspomnieć, jest to, że działanie Ducha Świętego na podstawie tego fragmentu będzie się wiązało z tym, że pojawią się proroctwa, widzenia i sny. Bóg pragnie tego, by Boży Lud miał proroctwa, widzenia i sny. Dlaczego? Zbyt mocno jesteśmy przywiązani do tej ziemskiej rzeczywistości. My ją interpretujemy. Czytamy coś i interpretujemy. Poznajemy coś naszymi zmysłami. Mamy swoją własną ocenę rzeczywistości. Jakże często wynika to z naszego charakteru, doświadczenia, bólu, nastroju nawet. Bóg chce, by Boży Lud przestał żyć tylko tą ziemską rzeczywistością, a zaczął funkcjonować również w rzeczywistości objawionej. Dlatego nie da się żyć dobrym życiem pełnym Ducha Świętego, tylko interpretując to, czego doświadczamy w tej rzeczywistości ziemskiej. Duch Święty odkrywa nam rzeczywistość objawioną. Zabiegajmy o dary Ducha Świętego. Zabiegajmy o to, by mieć wejrzenie w duchową rzeczywistość. Bez niej jesteśmy ślepi, nic niewidzący i nic nierozumiejący. Tam, gdzie Duch Święty działa, będzie nas wprowadzał w rzeczywistość objawioną. Oczywiście to nie znaczy, że rezygnujemy z tego normalnego poznania. Ale potrzebujemy, by Kościół miał rzeczywistość objawioną. Potrzebujemy, by Boże dzieci tym żyły. Jakimś dramatem jest to, gdy człowiek nie ma wglądu w rzeczywistość objawienia. A więc wszyscy, tak jak tutaj jest powiedziane w tym fragmencie, starcy, młodzieńcy, nawet niewolnicy, a więc ludzie z najniższej kasy społeczeństwa, odrzuceni, pozbawieni pełnych praw, w Bogu mają prawo do wejrzenia w duchową rzeczywistość. Chciałbym, by Kościół Jezusa Chrystusa, albo mówiąc już o nas organizacyjnie, Kościół Zielonoświątkowy, poszczególne zbory, siostry i bracia, byśmy wszyscy tak zanurzeni byli w Duchu Świętym, byśmy widzieli to, co pokazuje nam sam Pan. Byśmy widzieli Jego rzeczywistość, Jego chwałę, Jego moc, Jego plany i Jego dzieła. Tego z całego serca życzę sobie i Wam. Niech Duch Święty działa. Do zobaczenia. Marek Kalicki.