 Bardzo serdecznie Was witam. Po raz kolejny spotykamy się, żeby rozmawiać o dziejach apostolskich i o dziełach Ducha Świętego, o których możemy przeczytać w tej księdze. Dzisiaj ponownie fascynująca część dotycząca tego, jak Duch Święty działa i chce działać w Kościele Jezusa Chrystusa. Przeczytajmy więc XIII rozdział dziejów apostolskich, wiersze od I do III. Pantiochi w tamtejszym zborze byli prorokami i nauczycielami Barnaba i Symeon, zwany Niger, i Lucjusz Cyrenejczyk, i Manaen, który się wychowywał razem z Herodem Tetrarchą i Saul. A gdy oni odprawiali służbę pańską i pościli, rzekł Duch Święty – Odłączcie mi Barnabę i Saula do tego dzieła, do którego ich powołałem. Wtedy po odprawieniu postów i modlitwy nałożyli na nich ręce i wyprawili ich. Fascynujący obraz Kościoła, który służy Bogu, służy ludziom. I w tej służbie Bogu, i w tej służbie ludziom pojawia się element, którego zawsze pragniemy i który dla nas jest przedsudny i fascynujący. Pojawia się element działania Ducha Świętego. I chciałbym powiedzieć, że dla nas, zielonoświątkowców, ten element ma kolosalne znaczenie, ponieważ tutaj nie chodzi o to, co my możemy jako ludzie uczynić w Kościele, ale chodzi raczej o to, co Duch Święty może uczynić przez nas. Widzimy więc działanie Ducha Świętego, kiedy oni poszczą, kiedy oni modlą się, kiedy usługują Kościołowi. Wtedy, gdy serca Bożego Ludu są otwarte, Duch Święty przychodzi i zaczyna mówić rzeczy, które zmieniają rzeczywistość i tego zboru, ale zmieniają rzeczywistość całego świata. Moje pytanie dzisiaj brzmi tak. Czy usługujemy w taki sposób, żeby Duch Święty mógł zmienić nas, Kościół? Czy usługujemy w taki sposób, żeby Duch Święty mógł zmienić rzeczywistość naszych miast, naszego kraju, a może nawet całego świata? Mam wrażenie, że wszyscy ci, którzy byli w Antiochi, w tamtejszym zborze, byli nastawieni właśnie na to, żeby ta służba Ducha Świętego była fundamentalną służbą ich zboru. Bo to nie chodzi o to, jak usłuży człowiek, a potem poprosi Boga o błogosławieństwo, ale chodzi o to, byśmy tak służyli, by Duch Święty miał kompletną, niesamowitą wolność w działaniu. A kiedy Duch Święty dał im rozkaz, oni znowu zafascynowani dziełami bożymi powiedzieli, dobrze, to będziemy dalej pościć, dalej modlić się. Będziemy posyłać Pawła, będziemy posyłać Barnabę, niech oni działają, niech zmieniają świat. Widzimy, że to cudowne dzieło, przemiany zboru w Antiochi, przemiany całego naszego, nawet jeszcze współczesnego świata, zaczęło się od tego, że ludzie nie mieli jakiegoś szczególnego programu nabożeństwa, poszczególnych punktów, ale służyli tak, żeby Duch Święty mógł działać pośród nich. Zachęcam nas wszystkich, kiedy przychodzimy na nabożeństwo, zachęcam pastorów, zachęcam kaznodziejów, wszystko czyńmy tak, żeby Duch Święty mógł przez nas działać i żeby Boże dzieło było widoczne. Tego potrzebujemy my, tego potrzebują nasze domy, nasze rodziny, nasi przyjaciele, niewierzący sąsiedzi. Niech Duch Święty działa pośród nas. Jestem zafascynowany dziełami bożymi w dziejach apostolskich i moim marzeniem jest to, żebyśmy zawsze widzieli działanie Ducha Świętego w naszej służbie w zborze, bo Boży Lód poszukuje tam dzieł Ducha Świętego. Także ludzie, którzy odwiedzają nas, pragną zobaczyć to wszystko, co Duch Święty może uczynić. Niech więc działa i niech imię Jezus będzie uwielbiony. Nazywam się Marek Kamiński i zapraszam na jeszcze jedno, kolejne spotkanie. Do zobaczenia.