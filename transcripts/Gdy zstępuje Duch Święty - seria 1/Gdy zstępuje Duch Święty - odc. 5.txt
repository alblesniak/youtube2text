 Dzień dobry. Zapraszam na piąty już odcinek naszego rozważania o działaniu Ducha Świętego opisanego w dziejach apostolskich. Dzisiaj będziemy czytać słowo z trzeciego rozdziału od pierwszego wiersza. A Piotr i Jan wstępowali do świątyni w godzinie modlitwy o dziewiątej. I niesiono pewnego męża, chromego od urodzenia, którego sadzano codziennie przy bramie świątyni zwanej Piękną, aby prosił wchodzących do świątyni o jałmużnę. Ten ujrzawszy Piotra i Jana, gdy mieli wejść do świątyni, prosił o jałmużnę. A Piotr wraz z Janem, wpatrzywszy się uważnie w niego, rzekł – Spójrz na nas. On zaś spojrzał na nich uważnie, spodziewając się, że od nich coś otrzyma. I rzekł Piotr – Srebra i złota nie mam, lecz co mam, to ci daję. W imieniu Jezusa Chrystusa Nazaryńskiego chodź. I ujowszy go, za prawą rękę podniósł go, natychmiast też wzmocniły się nogi jego i kostki, i zerwawszy się stanął i chodził, i wszedł z nimi do świątyni, przechadzając się i podskakując, i chwaląc Boga. Zawsze, kiedy czytam ten fragment, oczywiście jestem zafascynowany spektakularnością wydarzenia, wspaniałym cudem, którego dokonał Bóg przez Piotra i Jana. Chciałbym dzisiaj zwrócić uwagę na dwie rzeczy bardzo proste. Po pierwsze, kiedy Piotr zobaczył żebrzącego przy świątyni, powiedział do niego najpierw – popatrz na nas. I oczywiście prawdopodobnie chciał, żeby ten chory człowiek popatrzył na nich i posłuchał ich z uwagą. Ale można też interpretować to w sposób taki figuratywny. Kiedy ludzie patrzą na nas, co widzą? I zasadnicze pytanie, które musimy sobie zadać, to jest to, czy widzą w nas obecność Bożą, czy widzą w nas działanie Ducha Świętego, czy widzą w nas coś nadzwyczajnego, co im mamy do pokazania. Moją głęboką modlitwą jest to, by działanie Ducha Świętego i obecność Jezusa były w naszym życiu tak intensywne, by ci, którzy patrzą na nas, zobaczyli Jezusa, zobaczyli działanie Ducha Świętego, zobaczyli piękno chwały Pana i zobaczyli, że Bóg coś w naszym życiu uczynił. A potem Piotr powiada tak – srebra i złota nie mamy, ale to, co mamy, to Ci dajemy. W imieniu Jezusa wstań i chodź. No właśnie, co mamy do ofiarowania ludziom z tego świata? Jeśli nie pieniądze, to czy to, co mamy do darowania, to jest dobre słowo tylko? Jakaś strategia? Jakieś pouczenie? Chyba nie ma nic ważniejszego niż to, że mamy do darowania ludziom wierzącym i niewierzącym dzieło Ducha Świętego w nas. I właściwie cała służba na tym polega, że ofiarowujemy im tę cudowną Bożą obecność, która zamieszkała w nas. Ofiarowujemy im cudowne, błogosławione namaszczenie. A razem z tym namaszczeniem, już nie na podstawie tego, co my możemy uczynić, ale na podstawie tego, co Bóg przez nas może uczynić, możemy ofiarować ludziom wspaniałe dary od samego Boga. W tym przypadku było to uzdrowienie. W przypadku innej osoby może to być jakikolwiek inny dar bądź służba. Ale najważniejsze jest to, by człowiek, który usługuje innym, nie miał im nic do zaoferowania. Ani srebra, ani złota, ani może swojej wiedzy, ale przede wszystkim namaszczenie i obecność Ducha Świętego. Niech wierzący ludzie, ja, pastorzy, kaznodzieje, wiedzą, że wszystko, co mamy do ofiarowania, to jedynie to, co Bóg w nas już wszczepił. Z całego serca Was błogosławię. Niech łaska Boża i obecność Boża przebywają w Was. Do zobaczenia następnym razem. Marek Kamiński.