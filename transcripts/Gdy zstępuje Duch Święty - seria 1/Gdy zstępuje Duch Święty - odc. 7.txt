 Dzień dobry! Zapraszam na siódmy odcinek naszego rozważania o działaniu Ducha Świętego w dziejach apostolskich. Dzisiaj piąty rozdział. Bardzo trudny fragment. Prawdę mówiąc, wielu z nas zastanawia się, dlaczego ten fragment w ogóle znalazł się w Biblii i jak mamy to interpretować, o co w tym wszystkim chodzi. A więc historia Ananiasza i Safiry. Piąty rozdział. A pewien mąż imieniem Ananiasz ze swoją żoną Safirą sprzedał posiadłość. Za wiedzą żony zachował dla siebie część pieniędzy, a resztę przyniósł i złożył u stóp apostołów. I rzekł Piotr. Ananiaszu, czym to omotał szatan serce twoje, że okłamałeś Ducha Świętego i zachowałeś dla siebie część pieniędzy za rolę? Czyż póki ją miałeś, nie była twoją? A gdy została sprzedana, czy nie mogłeś rozporządzać pieniędzmi dowoli? Cóż cię skłoniło do tego, żeś tę rzecz dopuścił do serca swego? Nie ludziom skłamałeś, lecz Bogu. Ananiasz zaś, słysząc te słowa, upadł i wyzionął ducha. I wielki strach ogarnął wszystkich, którzy to słyszeli. Młodsi zaś wstali, owineli go, wynieśli i pogrzebali. A po upływie około trzech godzin nadeszła i żona jego, nie wiedząc, co się stało. I odezwał się do niej Piotr, powiedz mi, czy za taką cenę sprzedaliście rolę? Ona zaś rzekła, tak jest, za taką. A Piotr do niej, dlaczego zmówiliście się, aby kusić Ducha Pańskiego? Oto nogi tych, którzy pogrzebali męża Twego są u drzwi i Ciebie wyniosą. I upadła zaraz u nóg Jego i wyzionęła ducha. A gdy młodzieńcy weszli, znaleźli ją martwą, wynieśli i pogrzebali obok jej męża. I wielki strach ogarnął cały zbór i wszystkich, którzy to słyszeli. Trudno nam przyjąć do wiadomości ten fragment, który powiada o tym, że człowiek, który kłamał Duchowi Bożemu, został tak dotknięty pomocą Bożą, że zginął, że umarł. Podobnie jego małżonka. Wbrew pozorom, ten fragment wcale nie jest o pieniądzach. I wcale karą nie było to, że pieniądze zostały zatrzymane i trzeba było wymierzyć sprawiedliwość Ananiaszowi i Safirze. Wydarzyło się mianowicie coś bardzo szczególnego, co odnosi się do Ducha Świętego i do relacji człowieka z Duchem Świętym. Jest powiedziane w tym fragmencie, że Ananiasz kłamał Duchowi Świętemu. Potem jest powiedziane, kiedy Piotr zwraca się do Safiry, że zmówili się, żeby kusić Ducha Bożego. A więc widzimy w tym fragmencie szczególny rodzaj relacji człowieka w odniesieniu do Ducha Świętego. No więc jak to jest z naszą relacją w odniesieniu do osoby i działania Ducha Świętego? Chcę powiedzieć bardzo trudną prawdę. Duch Święty oprócz życia do człowieka i do Kościoła przynosi także śmierć. Naszym wyborem jest jakiego rodzaju śmierć wybierzemy. Bo jeśli działa Duch Święty, to to, co grzeszne, to co cielesne, co jest starą naturą człowieka, musi umierać. I odwrotnie, jeśli zdecydujemy się, że będziemy pielęgnować starą naturę, że w miejscu, gdzie Duch Święty działa, chcemy pozostawić dla starej natury miejsce, to wtedy być może umiera coś dużo bardziej cennego. W tym przypadku, w przypadku Ananiasza i Safiry, Duch Święty nie pozwolił, by ludzie, którzy pielęgnują stare życie, by ludzie, którzy pielęgnują swoje zachowania wynikające z ich grzesznej natury, pozostawali w Kościele. Reakcja Ducha Świętego była bardzo jednoznaczna. To nam mówi bardzo dużo o tym, że Kościół nie może lekceważyć swojej świętości. Pojedyncze osoby w Kościele nie mogą zlekceważyć faktu, że nasze życie musi być przeobrażane i stawać się coraz świętsze. Oczywiście ktoś może zapytać, czy jesteśmy doskonali? Oczywiście, że nie. Ale nie musimy kłamać. Nie musimy kłamać na temat naszego grzechu. I nie musimy kusić Ducha Świętego, żeby uświęcał nasze zło. Nie musimy udawać, że to, co w naszym życiu jest słabe, złe, grzeszne, jest przecież takie fajne, że to da się zaakceptować. Duch Święty w tych sprawach nie zna kompromisu. I albo będziemy mówić całą prawdę i tylko prawdę. I poddamy się Bożemu Duchowi. Poddamy się Jemu o Jego formowaniu. A to znaczy, że umrze nasza stara natura. Nasza cielesność. Nasza grzeszność. Nasze zło. Albo drugą alternatywą jest to, że Duch Święty po prostu doprowadzi do tego, że to, co wartościowsze, co piękniejsze, co cenniejsze, będzie umierało. A więc nasze życie. Myślę, że jest też i trzecie rozwiązanie w całej tej sprawie pielęgnowania obecności Ducha Świętego i Jego świętości. Myślę, że czasem Duch Święty, żeby ocalić ludzi, po prostu odchodzi z życia człowieka. Kiedy pielęgnujemy nasze grzechy i, jeśli mogę tak powiedzieć, uświęcamy je, to może najprostszym sposobem, żeby zachować nas, jest to, żeby Duch Święty opuścił takie zgromadzenie i opuścił życie takiego człowieka. To nie jest dzisiaj rzadkie zjawisko, że są ludzie, którzy mówią o sobie, że są chrześcijanami, ale nie widać w nich obecności Ducha Świętego. To dlatego, że nie umieramy. I dlatego Duch Święty nas opuszcza, by nie stało się to, co najgorsze. Kiedy myślę o tym fragmencie, oczywiście myślę z pełną pokorą, patrząc w swoje serce i w swoje życie. Ale Kościół musi być miejscem, gdzie bojaźń Pańska jest ewidentnie obecna. Kościół musi być miejscem, gdzie nie ma kompromisu ze złem. Kościół musi być miejscem, gdzie nie kłamiemy Duchowi Świętemu. Kościół musi być miejscem, gdzie nie kusimy Ducha Świętego, ale się poddajemy. Tak, Duchu Święty, błagamy Cię, zabijaj w nas to, co cielesne, co grzeszne, co z tego świata, co z naszej ziemskiej natury. A niech żyje to, co święte, co jest dziełem Ducha Świętego. Siostry i bracia, tam, gdzie jest Duch Święty obecny, tam nie ma żartów. Dlatego patrzmy w swoje życie. Poddajmy się Bogu i niech Kościół, nasze zgromadzenia będą pełne Ducha Świętego i niech nasze życie nieustannie zmierza ku uświęceniu, bo bez Bożej obecności i tak umieramy. Niech Was Bóg błogosławi. Dzisiaj był to bardzo poważny temat, ale pełen nadziei, bo Duch Boży jest Duchem, który ożywia. I wiem, że Bóg tak myśli o nas wszystkich, żeby dawać nam życie, a żeby umierało wyłącznie to, co jest niepotrzebne i złe. Niech Was Bóg błogosławi. Nazywam się Marek Kamiński. Do następnego spotkania.