 Witam Was ponownie. Jeśli dobrze pamiętam, to już 15 raz spotykamy się, żeby rozmawiać o dziełach Ducha Świętego, opisanych w dziejach apostolskich. Zapraszam Was na kolejne spotkanie, na kolejne rozważanie. Mam nadzieję, że Bóg będzie do nas przemawiał i uczyni dla nas coś szczególnego. Czytajmy więc jeden wiersz z 13 rozdziału dziejów apostolskich. Ostatni wiersz tego rozdziału. Uczniowie zaś byli pełni radości i Ducha Świętego. Gdybyśmy się zastanowili, co widzą w nas ludzie, którzy zewsząd nas otaczają. Co widzą w nas nasi niewierzący sąsiedzi. Co widzą nasi współpracownicy. Co widzą nasze rodziny, które jeszcze nie poznały Jezusa. Tutaj o tych uczniach jest powiedziane, że byli pełni radości i pełni Ducha Świętego. I taki był obraz Kościoła, o którym czytamy w dziejach apostolskich. Często koncentrujemy się na innych sprawach. Ale chcę Wam powiedzieć, że jeśli w Kościele nie ma radości Ducha Świętego, nie jesteśmy atrakcyjni dla kogokolwiek. Ludzie pragną radości, tej szczerej radości wzbudzonej przez samego Boga. Kiedy nawet w obliczu różnych trudności, różnych problemów, jakie dotykają naszego życia, radość jest cechą charakterystyczną Kościoła Jezusa Chrystusa. Może to uczynić jedynie Duch Święty. Może to uczynić poprzez swoją obecność w nas. I nawet, tak jak czytaliśmy tutaj w dziejach apostolskich w tym rozdziale, nawet jeśli jest prześladowanie, nawet jeśli są trudności i zmagania, to uczniowie mimo wszystko byli uczniami, których cechą charakterystyczną była radość. Radość w Duchu Świętym, ta pieśń, która jest w stanie rozweselić nasze oblicze. Druga cecha charakterystyczna dotycząca Kościoła Jezusa Chrystusa to jest to, że uczniowie byli pełni Ducha Świętego. Z czego jesteśmy jeszcze znani? Czy z tego, że mamy rację? Czy z tego, że udowadniamy sobie różne rzeczy? Czy z tego, że mamy swój zakon, swoje obyczaje? Czy raczej z tego, że Duch Święty jest obecny pośród nas? Nie łudźmy się. Ludzie w tym świecie dobrze widzą, co się z nami dzieje. Dlatego oczekujmy nowego napełnienia Duchem Świętym. Oczekujmy obecności. Tak, to słowo obecność jest niesamowicie ważne. Obecność Ducha Świętego w życiu wierzącego człowieka jest najatrakcyjniejszą rzeczą, która może pociągnąć innych nieznających Boga do siebie. Bądźmy więc pełni Ducha Świętego. Niech Duch Święty napełnia nasze umysły, nasze serca. Niech Duch Święty przydaje nam uśmiechu. Niech Duch Święty napełnia nas pokojem i radością. Abyśmy byli widziani jako ludzie, którzy są tak przepełnieni Duchem Świętym, żeby wszyscy inni gotowi byli powiedzieć to ja też tego samego chcę. Jakże pragniemy Ducha Świętego. Jakże pragniemy radości. Bądźmy znani z tego, że to jest w naszym życiu obecne. Moim marzeniem, pragnieniem, a także moim niesamowicie upragnionym działaniem jest to, byśmy wszyscy pragnęli dzieł Ducha Świętego. Byśmy otworzyli swoje serca i swoje życie i swoje zbory i swoje rodziny na każde dzieło Ducha Świętego. On jest ofiarowany dla nas. To jest Boża obietnica, która odnosi się do nas i do dzieci naszych i do wszystkich, którzy są z dala, ilu ich Bóg powoła. Otwórzmy nasze serca i niech Bóg nas wszystkich obdarzy tą cudowną obietnicą i wspaniałym dziełem Ducha Świętego. Nazywam się Marek Kamiński. Do zobaczenia. Niech Was Bóg błogosławi.