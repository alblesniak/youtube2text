 Dzień dobry. Spotykamy się już dwunasty raz, a więc okrągły, cokolwiek to znaczy, żeby rozmawiać o dziełach Ducha Świętego opisanych w Księdze Dziejów Apostolskich. Dzisiaj kilka myśli na temat dwóch osób. Saula, który się nawrócił na drodze do Damaszku, czyli późniejszy apostoł Paweł, oraz Ananiasz. I pozwólcie, że przeczytam fragment z 9 rozdziału od 10 wiersza do 18, taki dosyć długi fragment. A był w Damaszku pewien uczeń imieniem Ananiasz. I rzekł Pan do niego w widzeniu Ananiasz, on zaś rzekł oto ja Panie. Pan zaś do niego wstań i idź na ulicę prostą i zapytaj w domu Judy o Saula starcu o to właśnie się modli. I ujrzał w widzeniu męża imieniem Ananiasz, jak wszedł i ręce na niego włożył, aby przejrzał. Ananiasz zaś odpowiedział Panie, słyszałem od wielu o tym mężu, ile złego wyrządził świętym Twoim w Jerozolimie. Ma także upoważnienie od arcykapłanów, aby tutaj uwięzić wszystkich, którzy wzywają imienia Twego. Lecz Pan rzekł do niego, idź, albowiem mąż ten jest moim narzędziem wybranym, aby zaniósł imię moje do pogan i królów i synów Izraela. Ja sam bowiem pokażę mu, ile musi wycierpieć dla imienia mego. I poszedł Ananiasz i wszedł do domu, włożył na niego ręce i rzekł, bracie Saulu, Pan Jezus, który Ci się ukazał w drodze, jaką szedłeś, posłał mnie, abyś przejrzał i został napełniony Duchem Świętym. I natychmiast opadły z oczu jego jakby łuski i przejrzał, wstał i został ochrzczony. Widzimy najpierw nawrócenie Saula. On jeszcze dyszał groźbą, jak to powiada ten rozdział dziejów apostolskich. Był pełen nienawiści, był pełen niechęci. Jego życie było skoncentrowane na kierunku, który sam wybrał. Słusznie czy niesłusznie, był przejęty tym, co było w jego sercu. Postanowił działać i działał, aż przychodzi moment w jego życiu, gdy objawia mu się Pan Jezus. I to jest szczególny moment jego nawrócenia, w drodze do Damaszu, kiedy spotyka się z Jezusem. Ale po tym nawróceniu mają miejsce inne ważne rzeczy, na które chciałbym się dzisiaj skupić i o których chciałbym dzisiaj powiedzieć. Najpierw widzimy ucznia pańskiego, który nazywa się Ananiasz. Jakież jest to niesamowite, że uczeń pański słyszy tak klarownie i tak jasno Boży głos. I myślę sobie, to jest pewien wzorzec, który pochodzi z dziejów apostolskich, ale też oznacza, jak dużo jest przed nami i jak dużo błogosławieństw i łask Bożych jest przed nami. Słyszeć wyraźnie Boży głos. Oczywiście słyszymy wyraźnie Boży głos przez Biblię, przez Pismo Święte. Ale również słyszeć wyraźnie ten proroczy głos. I chciałbym powiedzieć tutaj bardzo jasno, że jesteśmy wszyscy powołani do tego, żeby słyszeć Boży głos. Bóg nie jest Bogiem, który milczy. Bóg jest Bogiem, który przemawia. Przemawia do Ciebie i przemawia do mnie. I to już jest nasze zadanie, aby się nauczyć słyszeć ten Boży głos. A więc cudowna relacja o życiu człowieka, który słyszy Boży głos i reaguje na rozkaz pański. Choć miał możliwości, czy chce wykonać to, do czego Bóg go wołał, ale jednak decyduje się, żeby to zrobić. I kiedy przybywa Ananiasz do Saula, jeszcze Saula, mówi do niego rzecz bardzo ważną i chciałbym to mocno podkreślić, bo nawrócenie Saula miało miejsce na drodze pod Damaszkiem. Ale co się dzieje dalej? Jakie plany ma Bóg wobec niego? Ananiasz wchodzi do tego domu, gdzie był wkłada na niego ręce i mówi tak Pan Jezus, który Ci się ukazał w drodze, jaką szedłeś, posłał mnie, abyś przejrzał i został napełniony Duchem Świętym. Został napełniony Duchem Świętym. Te wszystkie dzieła i zadania, które apostoł Paweł miał wykonać, nie wynikały z samego tylko faktu nawrócenia. To nawrócenie było po to, żeby przestał wjeżdżać przeciwko ościeniowi, przestał atakować Kościół i żeby mógł stać się dzieckiem Bożym i pójść do nieba. Ale ewidentnie zadanie, które Bóg dla niego postanowił, było związane z napełnieniem Duchem Świętym. No więc Ananiasz przychodzi, wkłada ręce na Saula, zostaje napełniony Duchem Świętym i opadają łuski z niego, z jego oczu. Zaczyna widzieć. Siostry i bracia, jeśli Duch Święty nas nie napełni, na naszych oczach będą łuski i nie będziemy widzieli. To jest pierwsza rzecz, o której musimy powiedzieć. Druga rzecz, o której musimy powiedzieć, że zmiana w życiu człowieka na tej ziemi przychodzi wyłącznie dlatego, że Duch Święty ma dostęp do naszego życia. Czy to jest zmiana wynikająca ze zdjęcia zasłony, która jest na nas, czy zmiana wynikająca z tego, że Duch Święty dotyka jakiejś sfery naszego życia. To może być zdrowie. Duch Święty przychodzi, dotyka naszego ciała, tutaj w tym przypadku widzimy ślepego Saula, który jest uzdrowiony. Ale to może być uzdrowienie czegokolwiek innego w Twoim życiu. A może zmiana musi dotknąć Twojej rodziny. Co jest czynnikiem tej zmiany, albo kto jest czynnikiem tej zmiany? Duch Święty, który Ciebie napełnia. Duch Święty, który ma dostęp do Twojego życia. Być może zmiana dotyczy Twojego małżeństwa, Twojej szkoły, Twojego wykształcenia, albo może zmiana dotyczy Twojej samotności. Duch Święty jest fantastyczną osobą, która pozwoli Tobie zmienić swoje życie. Bez obecności i działania Ducha Świętego, wszelkie zmiany będą się dokonywały w Twojej mocy i w Twojej sile, a więc zrobisz tyle, ile możesz. Czasem się uda, czasem nie. Kiedy Duch Święty przychodzi, każda zmiana w Twoim życiu będzie zmianą dramatyczną, skuteczną, efektywną, efektowną i trwałą. Pozwól więc Duchowi Świętemu, żeby Ciebie napełnił. Pozwól więc, żeby ktoś położył na Ciebie ręce, czy to Pan Jezus osobiście, czy to ktoś ze sług pańskich i niech Duch Święty napełni Twoje życie, a zobaczysz, że wszystko się zmieni. Tak zmieniło się życie apostoła Pawła, Saula właściwie, który stał się apostołem Pawłem. Saul był kimś, przepraszam, że to powiem, wstrętnym, pełen nienawiści, pełen niechęci, pełen agresji i arogancji. Kiedy Duch Święty wypełnił go, stał się człowiekiem pełnym miłości, żarliwym, sługą pańskim, kochającym ludzi ponad wszystko. Tego rodzaju zmiany dokonuje Duch Święty i to mogą być zmiany duchowe dotyczące służby, ale to mogą też być zmiany dotyczące prozy Twojego życia. Jeśli Duch Święty dotrze do Twojego życia, te zmiany będą trwałe i błogosławione. Siostry, bracia, bez Ducha Świętego nic w Waszym życiu się nie zmieni. Na kolana! Wzywajmy imienia Pańskiego, prośmy innych o modlitwę, zanurzmy się w obecności Boga, a zmiana będzie doskonała i wielka. Dziękuję, że mogliśmy rozmawiać o tym, co Duch Święty czyni w życiu wierzących ludzi. Nazywam się Marek Kamiński i zapraszam na następne spotkanie. Do zobaczenia.