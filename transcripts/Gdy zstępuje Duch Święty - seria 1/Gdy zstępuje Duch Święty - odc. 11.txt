 Bardzo serdecznie Was witam. Dzisiaj będziemy czytać fragment z VIII rozdziału Dziejów Apostolskich. Od wiersza XXVI jest tam przepiękna historia o Filipie. Fascynująca. Przeczytajmy chociaż kawałek. A anioł Pański rzekł do Filipa, mówiąc, wstań i idź na południe drogą, która prowadzi z Jerozolimy do Gazy. Jest to droga pustynna. I powstawszy poszedł. A oto Etiopczyk, eunuch, dostojnik królowej etiopskiej kandaki, który zarządzał jej wszystkimi skarbami, a przyszedł do Jerozolimy, aby się modlić, powracał, a siedząc na swoim wozie czytał proroka Izajasza i rzekł duch Filipowi, podejdź i przyłącz się do tego wozu. Słowo Boże powiada, że Filip usłyszał głos Ducha Świętego. Podejdź, zrób coś. Jakie jest to piękne, kiedy Boży Lud słyszy głos Ducha Świętego, odczuwa jego impuls, żeby coś czynić. Z jednej strony możemy powiedzieć tak, bez Ducha Świętego nigdy nie będziesz miał impulsu do działania, do służenia, do tego, żeby się Bogu przydać. Zajmiesz się po prostu innymi rzeczami. Zajmiesz się rzeczami, które będą absorbowały Twoją uwagę, Twoje myśli, pewnie będą to też Twoje kłopoty. Ale kiedy Duch Boży przemawia do Twojego serca, kiedy Twoje serce i duchowy wsłuch są otwarte, by słyszeć głos Ducha Świętego, On wie, co Ci pokazać, jak Cię poprowadzić i co Ci powiedzieć. No więc co Duch Święty mówi dzisiaj do Twojego serca? Taki i tylko taki jest model Nowotestamentowego Kościoła i ludzi Nowego Testamentu. Duch Święty oczywiście przemawia do nas przez Biblię, przez Słowo Boże. Ale Duch Święty być może właśnie na pustynnej drodze, gdzie sobie myślisz, że tutaj nie ma nic do zrobienia, nic do usłużenia, po prostu gdzieś tam wędruje z miejsca na miejsce, Duch Święty może Ci powiedzieć, popatrz, podejdź, tutaj jest okazja dla Ciebie. Jak bardzo potrzebujemy dzisiaj, żeby słudzy pańscy słyszeli Boży głos. Słyszymy takie różne głosy. Słyszymy głos swojego serca, swojej natury. Słyszymy doradców przez małe D albo przez duże D. Słyszymy ludzi, którzy usiłują zwrócić naszą uwagę na siebie. To jest jak reklama, która nieustannie przyciąga nas. Posłuchaj mnie, zrób to, czytam to, zajmij się tym. My potrzebujemy słyszeć ten cichy, łagodny głos Ducha Świętego. Jeśli tego głosu, łagodnego i cichego głosu Ducha Świętego nie słyszysz, to znaczy, że przyszła pora, aby odsunąć od siebie wszystko i zacząć się wsłuchiwać. Trwać w społeczności z Bogiem. Kościół Nowego Testamentu to kościół, który nie żyje i usługuje na podstawie tego, co nam przyjdzie do głowy. Na podstawie tego, co jest modne, a nawet na podstawie tego, co jest koniecznością. Kościół Nowego Testamentu to jest kościół, który usługuje i żyje na podstawie tego, co Duch Święty do naszych serc mówi. Słuchajmy Go. Gdybyśmy tak uważnie wsłuchiwali się w głos Ducha Świętego, to zwrócilibyśmy uwagę na to, że działanie Ducha Świętego w naszym życiu przynosi owoc. Kiedy tak sobie myślę o tym dworzaninie Królowej Etiopskiej Kandaki, kiedy myślę sobie o tym, że Filip poszedł usługiwać jednemu człowiekowi i jaki był z tego owoc? Owoc jest taki, że Kościół Koptyjski istnieje aż do dnia dzisiejszego. Z dużym prawdopodobieństwem możemy powiedzieć, że ten człowiek, do którego Duch Święty skierował Filipa, zaniósł Ewangelię. Zaniósł Ewangelię na tamte tereny i tam powstał Kościół. Tam mnóstwo ludzi usłyszało głos Ducha Świętego. Po co mamy błądzić? Po co mamy szukać czasem po omacku? Czyż nie lepiej, żebyśmy byli ludem Bożym prowadzonym przez Ducha Świętego? Żebyśmy byli zdolni do tego, żeby wsłuchać się w ten cudowny głos? Poświęcić na to czas, a potem, kiedy Duch Święty przemawia, żebyśmy zrobili dokładnie to, co nam mówi, a to przyniesie owoc? I powiem tak. Może już nie tyle teologicznie, tego co dotyczy Kościoła i służby, ale może znajdujesz się na pustyni. Nie wiesz, dlaczego przez nią przechodzisz, nie wiesz po co, nie wiesz dlaczego są takie twoje doświadczenia. Mam dla ciebie dobrą radę. Posłuchaj tego, co Duch Święty ci każe uczynić. Wyjdziesz na tym dobrze. Pustynia zamieni się w ogród. To miejsce suche zamieni się w miejsce, gdzie Bóg przynosi owoc. Słuchanie głosu Ducha Świętego jest najwspanialszą umiejętnością, jaką może posiąść Boży Człowiek, sługa Pański. Tego Wam z całego serca życzę. Tego życzę samemu sobie. Potem jeszcze będziemy czytać o wielu innych fascynujących rzeczach dotyczących Ducha Świętego, ale na dzisiaj tyle. Nazywam się Marek Kamiński i czekam na następne spotkanie. Do zobaczenia.