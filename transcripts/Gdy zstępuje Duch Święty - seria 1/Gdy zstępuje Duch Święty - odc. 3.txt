 Dzień dobry. To nasze trzecie spotkanie, kiedy razem czytamy dzieje apostolskie i rozmawiamy o dziełach Ducha Świętego. Dzisiaj będziemy czytać fragment z II rozdziału od wiersza I do VI. A gdy nadszedł dzień zielonych świąt, byli wszyscy razem na jednym miejscu. I powstał nagle z nieba szum, jakby wyjącego gwałtownego wiatru, i napełnił cały dom, gdzie siedzieli. I ukazały się im języki, jakby z ognia, które się rozdzieliły i usiadły na każdym z nich. I napełnieni zostali wszyscy Duchem Świętym i zaczęli mówić innymi językami, tak, jakim Duch poddawał. A przebywali w Jerozolimie Żydzi, mężowie nabożni, spośród wszystkich ludów, jakie są pod niebem. Gdy więc powstał ten szum, zgromadził się tłum i zatrwożył. Może do tego miejsca warto byłoby przeczytać cały ten opis, ale ze względu na czas czytam tylko do wiersza VI. Fantastyczne wydarzenia. I właściwie chciałoby się powiedzieć, jeśli nie dokładnie tak samo, to my też przeżyliśmy chrzest Duchem Świętym i działanie Ducha Świętego w taki sposób. Myślę, że to jest nasza tożsamość, to jest coś, co żyje głęboko w naszych sercach, to jest coś, co przeżywamy i ma dla nas szczególną wartość. Widzimy działanie Ducha Świętego w sposób szczególny i chciałbym króciutko to omówić. Najpierw, gdy uczniowie w Górnej Izbie byli razem, usłyszeli gwałtowny szum wiatru. Usłyszeli wszyscy. I sądzę, że jest to obrazem tego, że Duch Święty chce przychodzić do całej wspólnoty. Do wspólnoty wierzących, do ludu Bożego. My, kiedy zgromadzamy się na naszych nabożeństwach, spotkaniach modlitewnych, spotkaniach grup domowych, na konferencjach, na kongresach, wszyscy możemy być świadkami dzieła Bożego, bo Bóg posyła swojego Ducha Świętego do nas jako wspólnoty, jako zgromadzenia świętych pańskich. Oby takie oczekiwanie zawsze nam towarzyszyło. Byśmy usłyszeli ten szum. Byśmy ujrzeli chwałę Bożą. Byśmy ujrzeli działanie Boże. A potem Duch Święty rozdziela się na języki ognia i te języki ognia spoczywają na każdym z tych wierzących. Znowu jest to obraz tego, że Duch Święty pragnie zstępować w sposób indywidualny na wszystkich wierzących. A więc nawet kiedy jesteśmy razem i razem przeżywamy działanie Boże, Duch Święty zstępuje na nas, na każdego inaczej. Każdego inaczej dotyka. Każdy z nas może inaczej to przeżywać. Ale mamy prawo, a ja bym powiedział nawet chrześcijański obowiązek, żeby oczekiwać działania Ducha Świętego takiego, które jest dopasowane do mnie, do mojego życia, do mojego serca, do mojej tożsamości, do tego, kim tak naprawdę jestem. Trzecia rzecz, która mi się nasuwa w związku z tym fragmentem jest następująca. Wszyscy zaczęli mówić nowymi językami. Dlaczego języki? Z jednej strony teologicznie możemy to uzasadnić w sposób następujący. Dar mówienia językami jest jedynym darem, który służy do indywidualnego zbudowania naszej wiary. Mówi o tym bardzo jasno Boże Słowo. Wszystkie inne dary Ducha Świętego służą temu, by budować Kościół. Ale pozwólcie mi wyrazić jeszcze inną myśl. Dlaczego Bóg, posyłając Ducha Świętego, najpierw dotyka naszego języka? Gdy Piotr przebywał na dziedzińcu arcykapłana, powiedziała do niego dziewczyna służąca, twój język cię zdradza. I ujmując to figuratywnie powiedziałbym tak. Nasz język zdradza nas, pokazuje, kim naprawdę duchowo jesteśmy. Język jest jakby takim pierwszym elementem, który pokazuje, co przeżywamy, jak przeżywamy i mówi wiele na temat naszej duchowej tożsamości. Więc Bóg chce dotknąć najpierw naszego języka, żebyśmy inaczej mówili. Żeby nasz język był oderwany od naszych doświadczeń, tego wszystkiego, kim jesteśmy i żeby nasz język był dotkniętym mocą Ducha Świętego. Ja jestem daleki od krytyki, ale muszę powiedzieć, że nasz język nas zdradza dzisiaj, szczególnie w internecie i na Facebooku. Słyszę tylu chrześcijan, którzy mają język diabła. Nie ma tam zbudowania i ognia Bożego. Nawet jak cytują wersety, to potem jest tyle hejtu, niechęci, krytyki, nieprzyjaźni. Nasz język nas zdradza. Zdaję sobie sprawę z tego, że Duch Święty bardzo potrzebuje dotknęć naszego języka. Jeszcze jedna myśl dotycząca tego fragmentu. Było wielkie zbiegowisko. Nie było Facebooka, nie było reklamy w radiu, w telewizji, nie było gazetek. Duch Święty zstąpił, zbiegło się kilka tysięcy osób do tego miejsca. Wiem, że są nawet pastorzy, którzy się zastanawiają, czy pozwolić Duchowi Świętemu działać tak swobodnie na ogólnych nabożeństwach, po co powiedzą ludzie, nie mający pojęcia o działaniu Ducha Świętego. Powiem to jasno. Nie bójcie się działania Ducha Świętego na naszych nabożeństwach. Nie bójcie się tego, że nie wszyscy wszystko zrozumieją. Duch Święty wie, jak przyciągnąć ludzi do siebie, do Boga, do swojej obecności. Pozwólcie Duchowi Świętemu działać. Nie zabraniajcie mówić językami, śpiewać językami. Nie zabraniajcie działalności Ducha Świętego, nie ograniczajcie jej, bo to Duch Święty sprowadzi tłumy, sprowadzi ludzi. To Duch Święty sprawi, że ludzie będą chcieli się oderwać od całej swojej rzeczywistości i będą oczarowani Bogiem. Bóg narodził się, gdy przyszedł Duch Święty. Kościół żyje i funkcjonuje, ponieważ przyszedł Duch Święty. Moim gorącym pragnieniem, ale także moim życzeniem dla nas wszystkich jest to, by Duch Święty i na naszych nabożeństwach, i w życiu każdego z nas działał tak, jak chce. Pozdrawiam i życzę wam obecności Ducha Świętego. Marek Kamiński