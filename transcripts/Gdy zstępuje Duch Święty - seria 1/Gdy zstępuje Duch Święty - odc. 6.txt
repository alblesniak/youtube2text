 Witam Was bardzo serdecznie. Dzisiaj kolejny odcinek naszych rozważań na temat działania Ducha Świętego w dziejach apostolskich. Chciałbym razem z Wami przeczytać dzisiaj fragment, albo właściwie dwa fragmenty dziejów apostolskich. Czwarty rozdział, który mówi o odwadze darowanej przez Bożego Ducha. Najpierw czytamy w czwartym rozdziale, że Piotr i Jan zostali aresztowani przez Radę Najwyższą, ponieważ dokonali wielkiego cudu uzdrowienia człowieka chromego. Po aresztowaniu rada zabiera ich na swoje specjalne posiedzenie, gdzie mają się wytłumaczyć z tego, co uczynili. I czytamy tam tak. Ludowi Izraelskiemu wiadome będzie, że stało się to w imieniu Jezusa Chrystusa Nazareńskiego, którego wy ukrzyżowaliście, którego Bóg wzbudził z martwych, dzięki niemu ten oto stoi zdrow przed wami. On to jest owym kamieniem odrzuconym przez was budujących, on stał się kamieniem węgielnym. I nie ma w nikim innym zbawienia, albowiem nie ma żadnego innego imienia pod niebem danego ludziom, przez które moglibyśmy być zbawieni. A widząc odwagę Piotra i Jana i wiedząc, że to ludzie prości i nieuczeni dziwili się. Poznali też, że byli z Jezusem. Ten fragment pokazuje nam odwagę, która nie jest wynikiem jakiegoś stanu wewnętrznego człowieka, która nie wynika z jego charakteru, ale wynika ewidentnie z działania Ducha Świętego. To właśnie ten Piotr, który zanim Duch Święty zstąpił na uczniów, bał się, nie był w stanie się przyznać do Jezusa. Wypierał się go. W momencie, kiedy Duch Święty zstępuje na niego, i tak jak jest tutaj powiedziane w wierszu ósmym, pełen Ducha Świętego, zaczyna przemawiać do ludzi, którzy przedtem wzbudzali w jego sercu przerażenie. Dziwne było to zwiastowanie apostoła Piotra. Kiedy czytamy te słowa, możemy być zaszokowani, jak ostro wypowiada się apostoł Piotr do Rady Najwyższej i mówi, to wy ukrzyżowaliście Jezusa. Tak się stało, chociaż potem Jezus zmartwychwstał i tylko w Jego imieniu jest zbawienie. Przypominają mi się słowa Pana Jezusa, który powiedział, kiedy was będą więzić, albo kiedy was będą prowadzić przed Radę, nie zastanawiajcie się, co macie mówić, bo Duch Święty będzie wam dawał wtedy odpowiednie słowa. Sądzę, że ten fragment nam bardzo jasno pokazuje, jak kolosalne znaczenie w składaniu świadectwa ma obecność Ducha Świętego w naszym życiu. Bo bez tej obecności Ducha Świętego zawsze natrafimy na okoliczności, które będą nam kazały zrezygnować ze zwiastowania. Zabraknie nam odwagi, zabraknie nam tej wewnętrznej siły, żeby powiedzieć wprost, kim jest Jezus i że nie ma innego imienia, przez które człowiek mógłby być zbawiony. Tak więc niezwykłą sprawą jest to, że w naszym chrześcijańskim świadectwie najistotniejszą rolę odgrywa pełnia Ducha Świętego w naszym życiu, w naszych wnętrzach. I powiem odwrotnie. Jeśli Ducha Świętego nie ma, tym mniej świadectwa, tym mniej odwagi, tym mniej gotowości do tego, żeby opowiedzieć o Jezusie Chrystusie, temu światu. Dalej, kiedy czytamy ten czwarty rozdział w końcówce, ta historia się toczy w taki sposób, że wypuszczają ich, choć Rada Najwyższa zabrania Piotrowi i Janowi mówić o Jezusie, a oni powiadają, lepiej słuchać Boga niż was, ludzi. Wracają do swoich, opowiadają zborowi o całej tej sytuacji i wtedy zbór zaczyna się modlić. Kiedy się modlą, nic się nie dzieje. Kiedy mówią Amen, kiedy skończy się spotkanie modlitewne, może przeczytajmy ten wiersz, 31. A gdy skończyli modlitwę, a więc kiedy padło to ostateczne Amen, może nawet ogłoszenie zborowe na koniec nabożeństwa modlitewnego miały miejsce, zatrzęsło się miejsce, na którym byli zebrani i napełnieni zostali wszyscy Duchem Świętym i głosili z odwagą Słowo Boże. A więc nie w czasie modlitwy Duch Święty ich napełnił, ale po modlitwie. Przepiękny obraz życia Kościoła. My często kojarzymy napełnienie Duchem Świętym wyłącznie z naszym życiem kościelnym, z życiem nabożeństwowym. A tutaj się okazuje, że Duch Święty na nich wstępuje po nabożeństwie, po tym tzw. sakramentalnym Amen. I wtedy zbór dostaje niezwykłej odwagi. Odwagi, która przekraczała granice ich ludzkich możliwości. Była ponad stan ich umysłu, ponad ich temperament, ponad ich charakter i zaczynając zwiastować Słowo Boże z odwagą. A więc widzimy tę nadprzyrodzoną odwagę, która towarzyszy Kościołowi Jezusa Chrystusa. Czasem się zastanawiamy, jak możemy ewangelizować. Salomon powiedział z pustego nie nalejesz. My, nie będąc pełnymi Ducha Świętego, nie jesteśmy w stanie ewangelizować. Nie będziemy mieli odwagi. Bez Ducha Świętego te słowa nie będą wylewały się z naszych serc. Najpierw niech Duch Święty nas napełni. I to jest moją gorącą modlitwą. Aby moje życie było tak pełne Ducha Świętego, bym się nie wahał. Gorąco się modlę, aby twoje życie było tak pełne Ducha Świętego, by nie było znaku zapytania dotyczącego naszej odwagi, naszej chęci mówienia, by nie było szukania słów, bo to Duch Święty w nas i przez nas uczyni. Bądźmy pełni Ducha Świętego. Ewangelizacja w dziejach apostolskich to ewangelizacja ludzi, którzy byli prości, nieuczeni, tak mówi Słowo Boże, ale pełni Ducha Świętego. My również bądźmy pełni Ducha Świętego. I tego sobie, wszystkim moim siostrom, drogim braciom życzę, całemu kościołowi zielonoświątkowemu w Polsce, całemu Królestwu Bożemu. Niech nas Bóg napełnia swoim Duchem Świętym. Do usłyszenia następnym razem. Marek Kamiński.