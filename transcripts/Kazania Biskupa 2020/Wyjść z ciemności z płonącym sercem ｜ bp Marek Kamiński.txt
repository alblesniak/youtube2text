 Dzień dobry. Ponownie Was wszystkich bardzo serdecznie witam. I zanim przejdę do rzeczy, muszę powiedzieć kilka słów o mojej rodzinie. Bo kto jak kto, ale rodzina prawdę Wam powie. Więc ostatnio, nie mówiąc o merytorycznej zawartości moich kazań, porozmawiałem z moją żoną i ona powiedziała mi Marek, jesteś jakiś taki sztywny na tych kazaniach. Kamera Cię peszy, nie jesteś spontaniczny. Więc tak sobie pomyślałem, rzeczywiście, jeżeli ktoś sprawia, że jestem wyluzowany, bez napięcia, to jesteście to Wy. Ale póki co to patrzę w oko kamery. Będę się dzisiaj bardziej starał. Może napiję się wody, może zerknę w swoje notatki. Może zamilknę na chwilę. Zobaczymy. Więc wybaczcie mi, jeżeli robię to trochę niezdarnie. Ale moje serce i tak macie, czy robię to niezdarnie, czy nie. Więc z radością chcę się dzielić z Wami tym, co jest w moim sercu. No a dzisiaj powiem o czymś, co pali się we mnie. Dzisiaj powiem o czymś, co nie jest mi obojętne. Chciałbym opowiedzieć o Panu Jezusie i właśnie o tym, jak może zapłonąć takim ogniem miłości, radości, Bożego pokoju serce człowieka, kiedy człowiek spotyka się z Panem Bogiem. Więc jeśli macie do mnie cierpliwość, zapraszam, przeczytajmy fragment Bożego Słowa z Ewangelii Łukasza, rozdział 24, wiersze od 13 do 32. Ja Was wszystkich zachęcam, żebyście przeczytali cały ten fragment. Wszystkie skrzypki czytał, żeby nie zabrać zbyt dużo czasu. Jesteście gotowi? Czytajmy. Ewangelia Łukasza, rozdział 24, wiersze od 13 do 32. Tego samego dnia dwaj spośród nich szli do wsi zwanej Emmaus. Wymieniali między sobą myśli o tym, co zaszło, a mówili o tym, że Jezus umarł i spodziewali się, że to jest koniec całej historii. Gdy tak rozmawiali i stawiali sobie nawzajem pytania, sam Jezus zbliżył się i zaczął iść z nimi. Lecz ich oczy były zasłonięte, tak, że Go nie rozpoznali. On zapytał ich natomiast, cóż to za sprawy omawiacie po drodze między sobą. Stanęli ze smutkiem na twarzach. Inne tłumaczenia mówią stanęli przygnębieni. Więc dalej opowiadają o tym, co się wydarzyło z Jezusem, jak Jezus umarł, jak skończyła się piękna historia i właściwie są przygnębieni tym, że tak źle się to skończyło. I mówią, a myśmy mieli nadzieję, że On jest tym, który będzie wyzwalał Izrael. I czasem upływa już trzeci dzień od tego wydarzenia. Wtedy Jezus rozpoczął. O nierozumnie, o gnuśnego serca. Ja aż sprawdziłem sobie w słowniku, co to znaczy gnuśnego serca. Niektórzy nie skorzy do wiary w to wszystko, co powiedzieli prorocy. Czyż Chrystus nie musiał znieść tych cierpień, by wejść do swej chwały? Gdy tak rozmawiali, dalej historia mówi, w ten sposób zbliżyli się do wsi, do której zdążali, a On sprawiał wrażenie, jakby chciał iść dalej. Wy mogli jednak na nim zostać z nami, gdyż zbliża się wieczór i dzień chyli się ku końcowi. Wstąpił więc, by z nimi zostać. Gdy zasiedli do stołu, wziął chleb, pobłogosławił, złamał i zaczął im podawać. Wtedy otworzyły im się oczy. Poznali Go. Lecz On znikł, a oni powiedzieli sobie, czy nasze serce nie płonęło, gdy mówił do nas w drodze i wyjaśniał znaczenie pism. Ta historia jest urzekająca jedynie ze względu na przepiękne zakończenie. Bo widzimy ludzi przygnębionych, złamanych, po dramatycznych wydarzeniach. I przychodzi do nich Jezus i na tym zakręcie ich życia, kiedy nie mają pojęcia, co dalej będzie, Jezus rozświetla przed nimi zupełnie nową rzeczywistość, zupełnie nowy świat. I tak sobie pomyślałem, że ta historia przypomina miejsce na poziomie emocjonalnym, na poziomie przemyśleń, miejsce wielu z nas. Bo jesteśmy teraz w ciemności. Co tutaj dużo ukrywać? Jesteśmy w ciemności. Przygnębieni wirusem, przygnębieni brakiem perspektyw, kompletnie nie mamy pojęcia, kiedy nasze życie się zmieni i czy się zmieni, jak się zmieni. Nie wiemy, czy nie dotknie nas choroba. Jest kompletna ciemność. Może nawet jesteśmy przygnębieni tą sytuacją. I Jezus przyszedł, żeby zmienić ich życie. I chciałbym powiedzieć o tym, że Jezus chce przyjść także do nas, do naszego życia, żeby to zmienić. Życie tamtych uczniów gwałtownie się zmieniło. Z hukiem runął budowany przez nich dom. Wszystkie marzenia, wszystkie plany, wszystkie drogi do osiągnięcia pewnych celów zawiodły. Nagle, bezpowrotnie, jak im się wydawało, jednego dnia wszystko zawiodło. Jezusa nie ma, chociaż, jak oni powiedzieli, a my myśleliśmy. No właśnie. Jakże często myślimy, układamy ten nasz świat i staramy się, żeby ten nasz świat był światem według naszych pragnień, według naszych marzeń. Ale niestety, kiedy runęły w pył te wszystkie marzenia, oni się znaleźli w całkowitej ciemności. Zrozpaczeni, bez nadziei na powrót do starego życia. To jest ciekawa sprawa. Kiedy idą tą drogą, pogrążeni w rozpaczy, spotyka ich Jezus, a oni nawet nie wiedzą, że to jest Jezus. Nie rozpoznają Go. Nie rozpoznają Jego głosu. Nie myślą o tym, że cokolwiek mogło się zmienić. A Jezus przecież towarzyszy im w tej drodze, trudnej drodze powrotu z tego świata, w którym stracili wszystko, do tego świata, do którego zmierzali, do starego życia. Jezus dokonuje w ich życiu gwałtownej zmiany. Z ciemności na światłość. Z beznadziei do nadziei. Z braku perspektyw do nowej rzeczywistości, która jest dla nich fantastyczna, piękna i błogosławiona. Najpierw chcę wam powiedzieć o tym, że Bóg towarzyszy człowiekowi w Jego drodze, nawet jeśli to jest droga przez ciemność. Dla nas, dla ciebie i dla mnie najważniejsze jest to, że Jezus nie jest daleko. Być może idziesz drogą swojego życia, być może zastanawiasz się nad sobą, nad swoimi sprawami i sobie myślisz Boże, wszystko minęło, a gdzie ty jesteś? Mam dla ciebie dobrą nowinę, mam dla siebie samego, dla nas wszystkich dobrą nowinę. Zapewne Pan Jezus, nasz Bóg, nasz Pasterz towarzyszy nam w tej drodze życia, nawet gdy nam się wydaje, że ta ciemność wszechogarnia nas i właściwie nie mamy czego szukać w tym świecie, po prostu musimy w rozpaczy, w przygnębieniu jakoś ułożyć sobie to całe nasze życie. Kiedy Jezus jest z nami, słyszy nasze rozmowy, słyszy nasze jęczenie może, nasze westchnienia, widzi nasz ból, widzi nasze nadzieje, widzi nasz smutek, widzi naszą rozpacz może, widzi też zaufanie, które być może do Niego mamy. Dobrą nowiną jest to, że On jest z tobą w twojej drodze życia. Nie wiem przez co przechodzisz, ale On jest z tobą w twojej drodze życia. Możesz się uśmiechnąć, możesz mieć nadzieję. Kiedy mówię o tym, że Jezus jest w naszej drodze życia, przypomina mi się przepiękna, fascynująca historia, bardzo krótka historia z Ewangelii Jana, z drugiego rozdziału, kiedy Jezus spotyka Natanaela. Przepraszam, biorę ten łyk wody, żeby wam pokazać, że jestem swobodny, ale już wracam do rutyny. Więc Pan Jezus spotyka człowieka o imieniu Natanael, człowieka, który wcale w Niego nie wierzył, nie oczekiwał od Niego niczego i mówi do tego Natanaela, Natanaelu, ja Cię znam, Ty masz na imię Natanael, ja wiem, kim Ty jesteś. Zaskoczony Natanael mówi, a skąd mnie znasz, czyżbyśmy się gdzieś spotkali? I wtedy Jezus wypowiada tajemnicze słowa, których do końca dzisiaj my sami nie rozumiemy. Mianowicie Jezus do niego mówi, kiedy byłeś pod drzewem figowym, ja tam Cię widziałem. Co się wydarzyło pod tym drzewem figowym? Nie mamy pojęcia. Jakie słowa tam padły? Czy to była radosna, czy dramatyczna chwila? Nie wiemy tego, ale Jezus Natanaelowi daje znać, ja Cię widziałem w tym kluczowym momencie Twojego życia. To nieprawda, że pod tym drzewem figowym byłeś sam, ja tam z Tobą byłem. Dla Natanaela była to chwila olśnienia, chwila, która zmieniła jego życie. I wtedy mówi tak, Ty jesteś moim Panem i moim Bogiem. Pamiętaj, jakąkolwiek drogą idziesz, bez względu na to, jak wielka wydaje Ci się ta ciemność, Pan jest z Tobą, Pan jest dla Ciebie. Bywa, że najtrudniejszą w naszym życiu rzeczą jest dostrzeżenie Jego bliskości. Tego cudownego spokoju, który emanuje z Jezusa, nawet w chwili Twojej burzy. To jest Jezus, który jakby przeczy okolicznościom, znanym Tobie, rozumianym, dostrzeganym okolicznościom Twojego życia. I Jezus mówi, zaraz, zaraz, spróbuj popatrzeć na to inaczej. Daje tę radość, daje ten ogień w Twoim wnętrzu, tak, że gdzieś tam gra w Tobie cudowna melodia pokoju. Chwilę porozmawiajmy o przygnębieniu. Przygnębienie może nam towarzyszyć w czasie naszej ziemskiej wędrówki. Nasze plany, nasze marzenia, nasze cele, albo może to, co jest dla nas najcenniejsze. Bywa, że upada, tracimy to, albo nie wiemy, co dalej będzie. I chciałbym w tym momencie zwrócić się do wszystkich przygnębionych. Nie wiem, jakie mogą być przyczyny tego przygnębienia w Twoim życiu. Może przyczyną jest ta pandemia. Może źle znosisz niepewność. Może patrzysz na katastrofę gospodarczą. Ta katastrofa gospodarcza dotyka tak wielu osób, szczególnie, albo właściwie nieszczególnie wszystkich, tych, którzy prowadzą działalność gospodarczą i tych, którzy pracują dla ludzi prowadzących działalność gospodarczą. Być może jest ciężko. Być może przeżywasz coś w związku z Twoimi dziećmi. Być może jesteś chory. Być może nie wiesz, co czeka Cię za zakrętem Twojego życia. Bez względu na to, dokąd zmierzasz, być może w Twoim życiu jest przygnębienie. Idziesz gdzieś, zmierzasz do jakiegoś punktu, ale wcale nie po to, żeby znaleźć ukojenie i nabrać takiej szerokiej perspektywy i powiedzieć, moje życie znowu nabierze treści i wartości. Być może tylko mówisz sobie dzisiaj, no tak, żeby jakoś to przetrwać, żeby jakoś przeżyć. Ja już nic od życia nie chcę. Dla tych, którzy być może dzisiaj są przygnębieni, chcę Ci powiedzieć, Jezus dla uczniów w drodze do Emmaus zapewnił nagłą, gwałtowną zmianę. Od punktu, kiedy nie potrafili nic sensownego o przyszłości powiedzieć. Kiedy nie potrafili znaleźć choćby promyka nadziei dla przyszłości. Od tego punktu Jezus zmienia ich życie i pokazuje, że kiedy On przychodzi do życia człowieka, może się wszystko zmienić, może wszystko w Twoim życiu się przekształcić. Nie ma dla Jezusa żadnej drogi, która nie zakończy się światłością. A tak ponadto Jego droga to nie tylko te pewne sprawy tutaj na ziemi, ale to jest droga do całej wieczności. Kolejna rzecz, która zwraca moją uwagę w tym fragmencie, to to, że ich serce zapłonęło z powodu bliskości Jezusa. Łaska Boża najpierw dotyka Twojego serca. Jeśli łaska Boża nie może dotknąć Twojego serca, to warto sobie zadać pytanie, co łaska Boża może w Twoim życiu jeszcze zrobić? Nauczyłem się takiej reguły, duchowej reguły w moim życiu. To jest wykute moimi doświadczeniami życiowymi, szukaniem Boga. Mianowicie, jeśli Jezus nie ma dostępu do Twojego serca, jeśli nie może go zapalić, a Ty wewnętrznie nie możesz być ożywiony Jego pokojem, Jego radością, to zapewne nic więcej w Twoim życiu się nie wydarzy. Jeśli nie pozwolisz mu najpierw dotknąć Twojego wnętrza, to pewnie już nic w życiu się nie zmieni. A co to znaczy mieć takie dotknięte serce? Otóż potrzebujemy, by coś pulsowało w nas, by płonęło w nas. Pozwólcie, że wyjaśnię to na przykładzie ludzi, którzy żyją pasjami. Miałem niezwykły zaszczyt zapoznać się, podać rękę, porozmawiać z kilkoma muzykami światowej sławy, sławy naszej ogólnopolskiej. I muszę powiedzieć, kiedy patrzę na tych ludzi, to zadziwia mnie ich pasja do muzyki. Ja ich kompletnie nie rozumiem. Jak można dostawać gęsi skórki, bo słyszą jakąś ładną melodię albo jakieś piękne wykonanie? Kiedy rozmawiają między sobą muzycy, ja wtedy grzecznie kiwam głową, udaję, jakbym dobrze ich rozumiał, ale tak naprawdę kiwam głową z fascynującego widoku, bo ci ludzie są tak przepełnieni pasją dla muzyki, że ja się czuję jak z innej planety. Zapewne jest i odwrotnie. Kiedy ci ludzie patrzą na mnie, kiedy ja mówię o Jezusie albo choćby wspominam Pana Jezusa, to być może sobie myślą, ale Gościu jest nawiedzony. Nie potrafi nie mówić o Bogu. Bo żyjemy tym, co jest naszą wewnętrzną pasją. I Jezus chce, by nasze serca były tak dotknięte Jego obecnością, Jego pokojem, Jego miłością, żebyśmy nie potrafili odeprzeć tego cudownego, niezwykłego wrażenia, jakie wywiera na nas obecność Jezusa. Jezus chce dotknąć twojego serca tak głęboko, żebyś przestał być obojętny na to, co On ma do powiedzenia. Żebyś zapragnął szukać Go, przebywać z Nim, rozumieć Go, usłyszeć Jego głos, odczuć Jego pomoc, a kiedy wyciąga do ciebie rękę, bo potrzebujesz pomocy, to wtedy niech twoje serce płonie, bo wiesz, że to jest twój Pan, że to jest twój Jezus. On pragnie najpierw ożywić twoje serce, uwrażliwić twoje serce, uzdolnić do rozumienia języka niebios. Pozwól, niech dotknie twojego serca. Możesz mieć nowe życie, ale tylko z Jezusem. Przy tych naszych zakrętach życia, kiedy wali się czasem nasz świat, bez Niego, bez Jego obecności, bez Jego bliskości, bez Jego dotknięcia, nie uda się tego życia tak naprawdę zmienić. Możesz mieć nowe życie, ale tylko z Nim. Skoro już wspomniałem wcześniej muzyków, to pozwólcie, że przytoczę jeszcze inną historię. Jest taki zespół Perfekt, fantastyczny zespół, jest taka piosenka śpiewana przez nich, autobiografia. I tam jest powiedziane, słowa tej piosenki mówią, Kumpel radio zniósł, usłyszałem blue sweet shoes i nie mogłem w nocy spać. Bywają takie sytuacje w naszym życiu, kiedy coś cię dotknie i nie możesz spać. Kiedy spotkałem kiedyś Jezusa, wiedziałem, że już jestem innym człowiekiem. Płakałem, bo ja należę raczej do tych płaczących niż śmiejących się. Nie da się zapomnieć tego, czego doświadczyłeś. Nie da się odzobaczyć tego, co zobaczyłeś. Nie da się zapomnieć tego, co usłyszałeś. I nie da się udawać, że nic w twoim życiu się nie wydarzyło, jeśli nie spotkałeś Jezusa. A jeśli zrozumiałem, że On jest i że zapala serce i że rozprasza mroki mojego życia, nie da się o tym zapomnieć. Nowe życie zaczyna się od miłości po spotkaniu z Jezusem. Gdy uczniowie zobaczyli Jezusa i zrozumieli, że to On, to ich świat gwałtownie się zmienił. Jakże potrzebujemy zobaczyć i nie udawać, że się nie da zobaczyć. To jedyna w swoim rodzaju radość w twoim życiu, w moim życiu, żeby iść z Panem Jezusem. Kiedy moja świętej pamięci mama jeszcze żyła, pamiętam, byłem młodym chłopakiem, poprosiłem ją, żeby mi opowiedziała pewną historię. Historię z jej młodości. Najpierw chciała opowiedzieć, a potem powiedziała, syneczku, nie jestem w stanie, będę płakać, to są zbyt bolesne doświadczenia. Dla mnie to był pewnego rodzaju wstrząs. Ale nie o tych trudnych i negatywnych rzeczach chcę powiedzieć, chcę raczej powiedzieć o pozytywnych. Moja mama spotkała na drodze swojego życia Jezusa i ona zawsze śpiewała pieśni radości. Zawsze była pogodna. Z jednej strony miała mnóstwo powodów, by się smucić, by być przygnębiona, bo życie nie było łatwe, życie było bardzo trudne, zawsze w trudnej rzeczywistości i zawsze w rodzinie też różne rzeczy się działy, o czym nie ma potrzeby mówić tutaj do kamery. Ale gdy przypominam sobie moją kochaną mamusię, to przypomina mi się jedno. Ona była zawsze pogodna, zawsze radosna, zawsze w jej sercu odzywała się melodia radości. To nie były piosenki smutne, przygnębiające, to nie były słowa, o których mówiła, a życie jest niewarte, życie... Ona zawsze była szczęśliwa. Wiem, wiem, wiem, że to był Jezus. Cokolwiek będziesz przechodzić, obecność Jezusa rozpali twoje serce, rozświetli mroki, ukoi ból, uleczy rany i modlę się, aby otworzyły się wasze w oczy i żebyście mogli zobaczyć Jezusa tak, jak zobaczyli uczniowie ze Maus, tak, jak ja też spotkałem Jezusa. I co mam zrobić? Odzobaczyć? Odspotkać Jezusa? Udać, że nie słyszałem? Udać, że nic się nie wydarzyło? O nie! Nie jestem w stanie żyć inaczej. Ale kiedy myślę o Jezusie, którego zobaczyliśmy, który przyszedł do nas, nie mam na myśli tego Jezusa religii, sztuk sakralnych, nie mam na myśli tego Jezusa, o którym czytamy w książkach, bo to może jest fałszywy obraz Jezusa, On jest po prostu inny. Czasem nasze wyobrażenia bardziej nam przeszkadzają. My lubimy sobie tworzyć takie niebo z brakiem dylematów, z brakiem wątpliwości, układamy sobie jakąś tam krainę szczęścia. To są fałszywe wyobrażenia, ale chcę powiedzieć, że Jego bliskość być może jest na wyciągnięcie ręki. Jego bliskość być może dzisiaj dla ciebie jest na Jego szept, na usłyszenie bicia serca. To się liczy. Modlę się, aby Jezus otworzył wasze oczy tak, jak mogli to zobaczyć uczniowie w drodze do Emmaus. Najpierw w kompletnej beznadziei, a potem powiedzieli ale przecież jak zapłonęły nasze serca, kiedy On coś do nas mówił. Na zakończenie chcę powiedzieć, że Jezus cię kocha. Bardzo cię kocha. Tak, ciebie. Zapewniam cię, że On nie siedzi gdzieś tam na ołtarzu. Jest razem z tobą w twojej drodze, nawet jeśli to jest droga ciemności. Jezus jest inny niż ten na ołtarzu. Jezus to jest ten, który rozpali twoje serce. Na tyle jesteś ważna dla Niego, na tyle istotny jesteś dla Niego, że szuka cię na drodze twojego życia. Na drodze twoich dylematów, na drodze twoich doświadczeń, by tam cię spotkać, gdzie ty jesteś. Rozpalić twoje serce, przygarnąć cię i przytulić. Jezus cię szuka na drodze do twojego własnego Emmaus. Może też tęsknisz za tym. Jeśli ty za tym tęsknisz, to się cudownie składa, bo On jest dla ciebie. Za chwilę się pomodlę. Możesz się pomodlić razem ze mną. O co się będziemy modlić? By dać Mu przyzwolenie do wejścia do twojego domu. Zauważ, uczniowie zaprosili Go do swojego domu. Pozwól Mu w twoim własnym domu złamać twój chleb, pobłogosławić, zjeść z tobą twój posiłek, by Jezus stał się częścią twojego życia. To jest Jego marzenie, a wszystkie mroki będą rozproszone. Panie Jezu Chryste, zapraszamy Cię do naszego życia. Przyjdź do nas. Czy to są mroki naszego życia, czy to są trudne sytuacje, czy być może wszystko jest w porządku. Wiemy jedno, że koniec każdej historii, każdej ludzkiej historii, tylko z Tobą jest szczęśliwy. Więc zapraszamy Cię dzisiaj do naszego życia. Przyjdź, zmień je i wypełnij swoją obecnością. Chcemy żyć z Tobą. Chcemy przyjaźni z Tobą. Chcemy Twojej bliskości i tego, by nasze serca płonęły. Uczyń nas bliskimi Tobie. I dziękujemy Ci za to, że nas bardzo kochasz. Amen. Kochani, dziękuję, że spędziliśmy ten czas. Cieszę się tą chwilą. Mam nadzieję, że jakoś dotrę z tym, co moje serce do Was mówi. Chcę Was zapewnić o mojej miłości, mojej modlitwie o Was. Błogosławię Was z całego serca i do zobaczenia. Na razie jeszcze przez oko kamery, ale wkrótce się znowu zobaczymy. Pozdrawiam.