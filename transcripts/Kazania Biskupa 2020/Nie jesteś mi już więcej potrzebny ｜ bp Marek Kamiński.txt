 Dzień dobry. Muszę przyznać, że nie jest to mój ulubiony sposób komunikowania się z wami. Wolę na żywo, ale w obecnej sytuacji, kiedy mamy tyle ograniczeń, cieszę się, że mogę przemówić do was. Cieszę się też waszym odzewem. To jest dla mnie bardzo ważne i wielka zachęta. Dlatego też z modlitwą, a jednocześnie z waszą zachętą, jestem gotowy, by znowu zwrócić się do was i bardzo wam za to dziękuję. W dzisiejszym moim zwiastowaniu chciałbym powiedzieć o dwóch sprawach. Mianowicie o naszej relacji z Chrystusem. I o tym wszystkim, co jest bardzo ważne w tej relacji, chcę poruszyć aspekty wcale nie najłatwiejsze, może nawet trudne, ale zachęcić was, by w czasach koronawirusa dbać o relację z Chrystusem. Później parę słów powiem o tym, jak Kościół może funkcjonować w czasach, które dają nam tyle ograniczeń. Kiedy nabożeństwa odbywają się online, kiedy wydaje się, że normalny rytm życia jest zakłócony, mimo wszystko to jest czas, kiedy możemy pewne rzeczy bardzo intensywnie czynić. A więc dziękuję, że jesteście ze mną i zapraszam was bardzo serdecznie do wysłuchania tego, co jest głęboko w moim sercu i co mam do przekazania dla was. Po pierwsze chcę powiedzieć, że przed tym nagraniem pomodliłem się o was. I bardzo prosiłem Boga, by ci, którzy będą słuchać tej transmisji, byli bezpieczni, byli zdrowi. To jest bardzo ważne. A jednocześnie chcę powiedzieć, że są rzeczy ważniejsze. Wasze bezpieczeństwo, wasze zdrowie, wasze dobro jest niesłychanie ważne, ale są jednocześnie rzeczy, o których musimy powiedzieć, one są dla nas ważniejsze. A co jest dla nas ważniejsze? Bo kiedy przychodzi koronawirus albo jakakolwiek inna katastrofa, które przecież dzieją się, to zastanawiamy się, czy nasze życie, to jest tylko ten czas tutaj na tej ziemi ograniczony do codziennych czynności, bogacenia swojego życia w różne rzeczy, które są dla nas ważne, czy może jest w naszym życiu aspekt wieczny. Teraz właśnie się dowiedziałem, że dzisiaj zachorował premier Wielkiej Brytanii. Okazuje się, że pewien bardzo znany aktor zachorował na koronawirusa i umarł. Ta choroba i ten wirus dotyka wielu ludzi, bogatych i biednych, rodzinę królewską, może też i dotknąć nas. A jeśli dotknie, to co? Czy to koniec, czy są rzeczy ważniejsze? Dzisiejsze moje zwiastowanie zatytułowałem Nie jesteś mi już więcej potrzebny. Nie jesteś mi, Boże, już więcej potrzebny. I chciałbym, byście razem ze mną przeczytali Boże Słowo. Księga Ozeasza, jedenasty rozdział, od pierwszego do czwartego wiersza. Bardzo piękna, bardzo ciekawa historia. Dla tych, którzy nie słyszeli nigdy o Ozeaszu, jest taka księga w Biblii. Przepiękna księga, przepiękna księga. Zachęcam do czytania, a ja wam przeczytam tylko malutki fragment. Jedenasty rozdział, wiersze od pierwszego do czwartego. Gdy Izrael był chłopcem, pokochałem go, pokochałem go i wezwałem mego syna z Egiptu. Ale im bardziej ich wzywałem, tym bardziej ode mnie odchodzili. Składali ofiary Baalum i spalali Kadzidła Bożyszczom. A przecież to ja uczyłem Efraima chodzić. Brałem go na swe ramiona, a jego ludzie nawet nie byli świadomi, że to ja ich leczyłem. Przyciągałem go więzami ludzkimi, powrozami miłości. Byłem dla Efraima jak ci, którzy podnoszą niemowlę do policzka, pochylałem się, aby go nakarmić. Ten obraz, który jest przedstawiony w tej księdze, to obraz Boga, który nie jest gdzieś tam na niebieskich wyrzynach, ale obraz Boga bardzo bliskiego. Bóg przyciąga człowieka do siebie więzami miłości, bo te właśnie więzy człowiek rozumie. A jednocześnie w tej historii widzimy rzecz zastraszającą. Bóg mówi, że kocha, że przychodzi do człowieka, że wobec człowieka jest jak ktoś, kto nachyla się nad niemowlękciem, by je przytulić i nakarmić. A jednocześnie człowiek mówi, że nie potrzebuje ciebie więcej, nie jesteś mi potrzebny, nie chcę być z tobą blisko. Musimy powiedzieć, że jedną z najtrudniejszych, największych chorób cywilizacyjnych jest poczucie odrzucenia, jest poczucie niekochania przez człowieka. Ani nie jestem psychologiem, ani też nie mam tutaj na to czasu, by opowiadać o sytuacjach, o historiach, które przeżywają ludzie i jak bardzo cierpią z powodu odrzucenia. Okazuje się, że bardzo często ludzie, którzy cierpią z powodu odrzucenia, nie są w stanie wydobyć się z tego do końca swojego życia. Każda sytuacja, każda okoliczność ich życia sprawia, że ten ból, ta rana, te głębokości doznań, które istnieją w tych ludziach, dotykają ich tak dalece, że nic dla nich nie może być radością życia. Że żadna relacja z inną osobą nie daje im swobody, nie daje im wolności, nie daje im radości, ponieważ gdzieś tam głęboko w ich sercu jest ta rana, która ciągle im mówi, jestem odrzucony, jestem niekochany, jestem nikomu niepotrzebny. Tyle mojego psychologizowania. Ale chciałbym wam dzisiaj zadać pytanie. Kiedy ostatnio pokazałeś Bogu albo powiedziałeś Bogu, że nie jest ci do niczego potrzebny? Ta historia z Księgi Ozeasza mówi właśnie o tym, że Bóg pokochał człowieka, a człowiek powiedział mu, nie jesteś mi potrzebny. Bardziej mi się podobają inne rzeczy, bardziej podobają mi się bożki zrobione z kamienia albo obrazu, albo inne bożyszcza, ty natomiast nie jesteś nam do niczego potrzebny. Kiedy ostatnio w twoim życiu może się to wydarzyło? Liszt do Rzymian, X rozdział, XX i XXI wiersz powiadają tak. Cały dzień wyciągałem ręce do nieposłusznego, opornego ludu. Bóg wyciąga do człowieka ręce, ale pytanie zawsze brzmi, co człowiek zrobi z tą miłością? Co człowiek zrobi z tym pragnieniem zbliżenia się Boga do człowieka? Co człowiek zrobi z tym pragnieniem zawiązania relacji, która będzie dobra, błogosławiona, radosna, szczęśliwa? Wbrew pozorom to pytanie o relację człowieka z Bogiem w czasach koronawirusa jest bardzo zasadne. Bowiem w tym czasie, w czasie ciemności, kiedy być może ludzie sobie zadają pytanie o to, czy Bóg troszczy się, czy się nie troszczy, czy Bóg kocha, czy nie kocha, dlaczego dopuścił do koronawirusa. Ja bym chciał powiedzieć jedno. Jak długo mówimy Bogu, że jest nam niepotrzebny? Odpowiedzmy najpierw na to pytanie, a dopiero potem będziemy mogli zadać to pytanie o reakcję Boga na koronawirusa. Muszę powiedzieć, że obserwuję wokół siebie dwa rodzaje podejścia do Boga generalnie. Pierwsze podejście wśród niektórych chrześcijan to jest takie podejście, jakby mieli Boga na swój własny użytek. Taki, wiecie, prywatny Bóg do własnego użytku. Będzie mnie błogosławił, wszystko w nim mam, On ma zrobić to, czy tamto, ja wypowiem sekretną formułę, ja to wyznam, ja to przeczytam, ja to ogłoszę i Bóg, ten mój prywatny Bóg do mojego prywatnego użytku wszystko to zrobi. Oczywiście bardzo nie podoba mi się takie podejście do Pana Boga, bo to nie jest mój prywatny Bóg do mojego prywatnego użytku i zachcianek. Ale widzę też drugie podejście ludzi do Boga, bardziej powszechne może nawet w tym świecie pozachrześcijańskim, poza ludźmi głęboko wierzącymi. My, Europejczycy, my, Polacy, dobrze wiemy, że Bóg nie jest nam potrzebny. Bo przecież mamy świetny system opieki zdrowotnej. Możemy zaufać. Wiecie, my nie jesteśmy jak ci gdzieś tam w dzikich krajach, gdzie nie ma nic. My tutaj mamy wszystko zorganizowane, więc Pan Bóg tak mocno nie jest nam potrzebny. Mamy świetny system opieki zdrowotnej. Mamy fantastyczną kulturę. Nie jesteśmy dzikusami. Więc co robimy w tej kulturze? Ta kultura, nasza piękna, cywilizacyjna kultura, muzyczna, literacka, filmowa i tak dalej, i tak dalej. Ta kultura ciągle obśmiewa tych, którzy wierzą głęboko w Boga. Kultura mówi nam wszystkim, Boże, nie jesteś nam potrzebny. Bo przecież Ty tylko zniewalasz ludzi. Mamy chleba pod dostatkiem tak bardzo, że aż nie wiemy, co robić z tym chlebem. Wyrzucamy. Boże, tak prawdę mówiąc, czy ten Twój codzienny chleb, Twoje zaopatrzenie, Twoja łaska, by z Twoich rąk żyć, czy nam to jest potrzebne? Mamy otwarte granice, a sobie myślimy, no tak, a Bóg nas tylko ogranicza. Mamy strategie, mamy plany, w końcu mamy naukę, a ta nauka swoimi skanerami nie może zmierzyć, zobaczyć, wyśledzić Pana Boga, więc nauka mówi nam, nie ma Ciebie, a właściwie to nie jesteś nam potrzebny. Aż przychodzi wreszcie koronawirus i stajemy się bezradni jak dzieci, którzy sobie nie radzą, którzy nie wiedzą też, jak sobie poradzić z tym wszystkim. Powtarzamy Bogu, Boże, nie jesteś nam potrzebny. Czy da się całe życie trwania w odrzuceniu tak po prostu zapomnieć? Jaki jest Bóg w czasach koronawirusa? Ta sama księga, księga Ozeasza w drugim rozdziale mówi przejmującą historię i mam nadzieję, że nie będę w stanie, że będę w stanie zatrzymać swoje emocje, bo zawsze, kiedy opowiadam tę historię, to się wzruszam. Bóg zraniony odrzuceniem, Bóg zraniony niekochaniem przekazuje swojemu ludowi historię o mężu i o żonie, mówiąc, że ten mąż to jest Bóg, a ta żona to Boży Lud. I opowiada taką oto historię. Pokochałem tę kobietę, a ona zaczęła mnie zdradzać. I zaczęła mówić o tym, że wszystko jak żyję, te wszystkie wartościowe rzeczy, to jedzenie, to bogactwo, ta zasobność, ten styl życia, to wszystko zawdzięcza swoim kochankom. I wtedy Bóg mówi tak, a ona nie wiedziała, że to ja ją karmiłem, nie jej kochankowie. A ona nie wiedziała, że to nie jej kochankowie ubierali ją i troszczyli się o nią, ale to ja, pomimo tego, że mnie zdradzała. I kiedy patrzę na tę historię, jak to się mówi, Stary Testament to historia grozy, to widzę Boga, który kocha. Ale jakże często widzę Boga, który jest odrzucony przez człowieka. Więc w czasach koronawirusa Kościół, ludzie wierzący, ludzie, którzy pokochali Boga, ludzie, którzy dla Niego żyją, Jemu służą. My mamy swoje bardzo konkretne zadanie. Zadanie, żeby powiedzieć temu światu, powiedzieć każdemu człowiekowi, szczególnie powiedzieć w czasach koronawirusa, szczególnie powiedzieć w czasach, kiedy nie wiemy, co się wydarzy, kiedy nie wiemy, jaki będzie następny dzień, kiedy nie wiemy, czy dotknie nas ten kataklizm, czy nie. Chcemy dzisiaj Wam powiedzieć, że Bóg ciągle Was kocha. Chcemy dzisiaj Wam powiedzieć, my Kościół Jezusa, ci, którzy być może nawet są obśmiewani na co dzień z tą swoją wiarą, chcemy Wam powiedzieć, że każdy człowiek desperacko potrzebuje Jezusa Chrystusa, bo tylko On jest naszą nadzieją i tylko On chce wyciągnąć do nas swoją dłoń ze swoim ratunkiem i nigdy nie jest gotowy, by odwrócić się od nas i po prostu powiedzieć, ja Was już więcej nie potrzebuję. Kościół w czasach zarazy krzyczy, że nie istnieje człowiek, który nie potrzebowałby szczerej relacji z Jezusem Chrystusem. Ewangelia Marka, 7 rozdział, szósty wiersz. Tam Jezus mówi, cytując fragment ze Starego Testamentu i powiada, lud ten czci mnie wargami, ale ich serce jest daleko ode mnie. Bogu nie zależy na tym, byśmy wypowiadali do Niego formułki i udawali, że na zewnątrz wszystko jest okej. Bogu zależy na szczerym sercu człowieka, który jest oddany Bogu i który pragnie poznać Go, zrozumieć i żyć razem z Nim. Kościół w czasach koronawirusa to nie kościół supermocy, bo rzeczywiście również i na kościół spadały przez wieki różne kataklizmy. Jesteśmy uczestnikami życia, tak jak każdy inny człowiek niewierzący czy odrzucający wiarę w cokolwiek. Nie, tu nie chodzi o to, żebyśmy udawali, że to są jakieś nasze supermoce. Chodzi o to, żeby w tym czasie, kiedy nawet i nas, chrześcijan, dotykają trudności, ciemność, poczucie zagrożenia, brak poczucia bezpieczeństwa, żebyśmy w tym samym czasie wołali, mamy Boga, z którym układamy relacje i ta relacja z Nim jest dla nas najważniejszą sprawą. Bo czy wykluczymy, że chrześcijanin zostanie dotknięty koronawirusem? Nie. W końcu każdy z nas musi na coś umrzeć, nawet gdyby się tak przydarzyło. Ale rzeczą najważniejszą, największej wagi jest to, że Bóg kocha i chce bliskiej więzi z człowiekiem. Świat jest tak zbudowany, że przychodzą na ten świat próby. Przychodzi godzina ciemności i dzisiaj chcemy głośno wam o tym powiedzieć, że jest Jezus, że kocha. Czy dzisiaj znowu będzie odrzucony? Niedługo przyjdzie moment, że ciemność przeminie. I powiem wam, dlatego my jako wierni Kościoła Zielonoświątkowego codziennie modlimy się, codziennie pościmy, ktoś pości w tej intencji, żeby ta ciemność przeminęła. Nie tylko modlimy się o ludzi wierzących, ale o wszystkich. Chcemy dobra dla wszystkich, chcemy szczęśliwości dla wszystkich. Ale nawet my, ludzie wierzący, musimy sobie zadać pytanie, a co będzie, kiedy minie ciemność koronawirusa, kiedy minie zagrożenie. Czy wtedy powiemy Bogu, wiesz, fajnie było, teraz mam swoje sprawy, wybacz, nie mam dla ciebie czasu. Albo powiemy, wybacz, nie mam dla ciebie serca, muszę się czymś innym zająć. To moje dzisiejsze zwiastowanie jest zaproszeniem, żebyśmy poukładali sobie relacje z naszym Stwórcą. Tak naprawdę nie ma niczego ważniejszego w naszym życiu niż poukładanie sobie relacji z naszym Stwórcą. On czeka u drzwi twojego serca, ale nigdy nie wejdzie do twojego życia bez twojego zaproszenia. Ludzie ciągle mówią mu i pokazują, że nie jest potrzebny. Ciągle mu to mówią, ale on bez twojego zaproszenia nie przyjdzie, nie zmieni twojego życia, nie zmieni twojego sposobu myślenia. Może nawet będzie skłonny ci pomóc i być może nawet pomoże ci w jakiś sposób, bo ciągle kocha, ale tak naprawdę czeka na twoje serce. Jeśli dzisiaj myślisz o Bogu jako kimś, kogo odrzuciłeś, odrzucałeś całe swoje życie, mówisz, że tak naprawdę nie potrzebuję ciebie, no tak, pomodlę się, może nawet w coś tam wierzę, może fajnie byłoby zastanowić się nad tymi rzeczami religijnymi. Nie, to nie o to chodzi. On cię przyciąga więzami miłości. Chce nauczyć ciebie bliskości, wzajemnego zrozumienia, wzajemnego szacunku, ba, przepraszam, że powiem to o Bogu, wzajemnej troski o siebie i bliskości. Jeśli jesteś gotowy, by zaprosić dzisiaj Boga do swojego serca, do swojego życia, zanim przejdę do dalszej części, chciałbym cię prosić, byś powtarzała, powtarzał ze mną taką modlitwę, proste słowa. Panie Jezu, przepraszam, jeśli Ciebie odrzucałem. Przepraszam, jeśli mówiłem Ci, że nie jesteś mi do niczego potrzebny. Przepraszam, jeśli biegałem swoimi własnymi drogami i nigdy nie zwracałem na Ciebie uwagi. Ale dzisiaj chcę Cię zaprosić do mojego życia. Przyjdź do mnie i dotknij mojego serca. Przyjdź do mnie i zapal w moim sercu miłość do Ciebie. Daj mi się poznać, daj mi zrozumieć Ciebie i daj mi zrozumieć Twoje drogi. A ja od tej chwili, bez względu na to, jakimi ścieżkami moje życie będzie przebiegało, chcę, byś był najbardziej potrzebną osobą w moim życiu. Kocham Cię, Panie Jezu. Ja Ciebie też kocham i zapraszam Cię, abyś żył razem ze mną. Amen. Jeśli modliłeś się tymi słowami, chcę Ci powiedzieć, że Bóg nie potrzebuje niewiadomo jak wielkich religijnych aktów. On potrzebuje raczej Twojej szczerości, Twojego serca i Twojej bliskości. Jeszcze kilka słów chciałbym na zakończenie powiedzieć do wiernych Kościoła Zielonoświątkowego i nie tylko Zielonoświątkowego, bowiem jesteśmy ograniczeni do ścian naszych domów. Bywa ciężko, ale chcę powiedzieć, że musimy ten czas właściwie wykorzystać i to jest bardzo ważne. A więc modlimy się codziennie, pościmy też. Podzieliliśmy nasz okręg, nasz kościół na okręgi w całej Polsce i każdego dnia jeden okręg, jedna grupa ludzi pości, to znaczy nie przyjmuje jedzenia, posiłków i wszyscy potem od godziny 18 do 19 modlimy się. Tak będzie to trwało aż do świąt Wielkiej Nocy. Chcę powiedzieć, że łatwo jest nam zrobić coś jednorazowo, ale my jako chrześcijanie zostaliśmy powołani na ten czas do służby, do wyświadczania dobra sobie samym, ale także wszystkim ludziom, więc nasze powołanie w tym czasie naszych ograniczeń, niektórzy oczywiście pracują i cieszymy się, że mogą to robić, ale w tym czasie naszych ograniczeń nie znaczy to, że nie mamy nic do zrobienia. Wręcz przeciwnie, chciałbym powiedzieć, że nasza służba jest bardzo konkretna i zogniskowana na tym fakcie, że pościmy przynajmniej raz w tygodniu nie jedząc i że codziennie od godziny 18 do 19 modlimy się. Zachęcam, żebyście się modlili, zachęcam, żebyście dołączyli do tego postu, zachęcam, byście zrozumieli, że na tym polega wasze zadanie, na tym polega wasza służba. Ewangelia Łukasza, 18 rozdział, od pierwszego do ósmego wiersza, tam jest opowiedziana historia o pewnej ubogiej wdowie i pewnym niedobrym sędzi, który nie chce jej pomóc, ale jest tam też powiedziane, że ona ciągle, ciągle to mówiła, przychodziła i prosiła, więc nie chcę przedstawić Boga jako sędziego, który jest niedobry, niemiły i którego trzeba zmuszać, ale chcę powiedzieć, że nasza walka, nasza intensywna duchowa walka wymaga tego, byśmy byli skoncentrowani na tym celu. To przynosi efekty, będzie przynosiło efekty i będzie to dla nas wszystkich błogosławieństwem. A więc Pan Bóg powołuje nas do tej właśnie modlitwy, do skoncentrowania się nad tym, a także mamy okazję, żebyśmy nadrabiali nasze relacje z bliskimi. Jest jeszcze jedna ważna rzecz, o której chciałbym powiedzieć i powiem to wprost, nawet może jest to trudna rzecz. Chcę Was prosić, byście trzymali się swoich duszpasterzy i swojego Kościoła. Nie odwracajcie się. Ja codziennie w tych czasach Kościoła online otrzymuję różne proroctwa, różne przemyślenia, poselstwa, kazania od ludzi, których nie znam. I chcę Wam powiedzieć, przepraszam, że powiem to tak mocno, moja głowa to nie jest śmietnik. Nie chcę otrzymywać od ludzi, których nie znam, opinii na temat tego, co się dzieje na świecie i jak to będzie wyglądało. Najpierw trzeba się przekonać, kim są Ci, którzy do nas mówią, więc zachęcam, nie zwracajcie się w czasach online, kiedy jesteście okliknięcie od jakiegoś tam posłania. Nie zwracajcie się do nieznanych sobie ludzi, ale trwajcie w jedności z Waszym zborem, z Waszym pastorem i z ludźmi, przyjaciółmi, których macie w swoim zborze. To jest na dzień dzisiejszy bardzo ważne. Chcę Wam powiedzieć, że to będzie ważne przez dłuższy jeszcze czas, więc potrzebujemy, by mieć zaufanie i by mieć pewność, że jesteśmy w dobrych rękach, że ktoś nam mówi prawdę i że ktoś nami nie manipuluje. Ostatnio modląc się, miałem w głowie taką wizję. Ciemność, a w tej ciemności grupa ludzi, dużo ludzi i wewnętrznie usłyszałem taki głos, żeby nikt się nie zgubił, żeby nie zrobić sobie krzywdy, złapmy się za ręce, żebyśmy byli w jedności w tym właśnie czasie. Najważniejszy głos dla Was, do Was, do powiedzenia mają w tej chwili Wasi pastorzy. Jeżeli gdzieś tam znajdziecie miejsce, żeby mnie wysłuchać, to wysłuchajcie mnie w drugiej mierze, ale trzymajcie się swojego kościoła i bądźcie ze swoim kościołem blisko i nie przekazujcie różnych wypowiedzi, różnych proroctw, różnych kazań na temat koronawirusa, jeśli są to osoby kompletnie nieznane. Dajcie temu spokój. A więc teraz nie ma miejsca na niezależność, teraz jest czas na jedność. Trwajmy w tej jedności, w modlitwie, trwajmy w jedności ze swoim kościołem. Przychodzi koniec koronawirusa, jeszcze tylko nie wiemy kiedy. Pan Bóg się zatroszczy o nas w tej ciemności, ale Pan Bóg się zatroszczy o nas po. Więc trzymajcie się Pana, trzymajcie się innych chrześcijan, pewnie jeszcze się zobaczymy na tych łączach. Błogosławię Was, życzę Wam zdrowia i Bożego błogosławieństwa. Do zobaczenia i do usłyszenia.