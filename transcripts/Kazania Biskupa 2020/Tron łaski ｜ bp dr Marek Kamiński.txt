 Jak najserdeczniej was witam. Co za radość, że Kościół bez względu na okoliczności funkcjonuje, żyje, pracuje, działa, bo razem z pandemią nie zakończyło się Boże Królestwo, ale Pan Bóg też przewidział, że Kościół jest przeznaczony na trudne czasy. I nigdy nie możemy o tym zapomnieć, że Bóg zaprojektował Kościół na czasy trudne. Nie zaprojektował Bóg Kościoła na czasy łagodne, na czasy wygodne, na czasy prosperity, na czasy obfitości, ale prawda jest taka, że Bóg zaplanował życie Kościoła na czasy trudne, na czasy, kiedy jesteśmy doświadczani, kiedy doświadczana jest nasza wiara. Damy sobie radę, damy sobie radę. I mówiąc o tym, też chciałbym czytać dzisiaj Słowo Boże, które zapisane jest w liście do hebrajczyków, czwarty rozdział, wiersze od 15 do 16. Kilka myśli na ten temat, na temat tego fragmentu. Mam nadzieję, że będzie to zachęta dla nas wszystkich i że to będzie dla nas błogosławieństwo. A więc list do hebrajczyków, czwarty rozdział, 15 i 16 wiersz. Nie mamy arcykapłana, który by nie mógł nam współczuć, gdy przeżywamy słabości, ale doświadczonego we wszystkim podobnie jak my, z wyjątkiem grzechu. Zbliżajmy się zatem odważnie i ufnie do tronu łaski, abyśmy dostąpili miłosierdzia i znaleźli łaskę zapewniającą pomoc w stosownej porze. To, co autor listu do hebrajczyków usiłuje nam przekazać, to jest myśl, idea, że istnieje pewien tron, gdzieś istnieje pewien tron. Nie jest to oczywiście miejsce geograficzne, nie jest to miejsce topograficzne, miejsce, gdzie możemy wyznaczyć jakieś współrzędne do GPS-u i powiedzieć, no tak, rzeczywiście możemy tam się znaleźć, możemy tam powędrować. Ale autor listu do hebrajczyków mówi, że jest jedno takie miejsce, to się nazywa tron łaski, gdzie udzielane jest każdemu człowiekowi miłosierdzie. Jest jedno takie miejsce w całym wszechświecie, gdzie króluje łaska, gdzie króluje działanie dobroci, gdzie króluje działanie miłosierdzia Bożego. Jest jedno takie miejsce i śmiem powiedzieć, że jest to jedno jedyne miejsce na całym obszarze świata, wszechświata, gdzie ta łaska Boża króluje. Mamy nakaz zbliżania się do tego miejsca. Tak jak powiedziane jest w tym fragmencie zbliżajmy się. A więc mamy nakaz zbliżania się, mamy nakaz zrobienia czegoś aktywnego, mamy nakaz szukania, mamy nakaz proszenia, mamy nakaz pukania. I nawiązuję tutaj do tych słów Pana Jezusa, który mówi proście, szukajcie, pukajcie, a będzie wam dane. Zauważcie też siostry i bracia, że nakaz ten dotyczy bożych dzieci. To jest skierowane do tych, którzy mają arcykapłana, których arcykapłanem jest Jezus Chrystus. To jest nakaz dotyczący tych, którzy poznali Boga i mają teraz zrobić coś aktywnego. Zwróćmy uwagę też na to, że jest tutaj powiedziane, byśmy zbliżali się odważnie. Czasem, kiedy o coś się staramy, kiedy do kogoś przychodzimy w jakiejś sprawie i mamy prośbę, gdzieś tam w głębi duszy zastanawiamy się, czy otrzymamy to, o co prosimy, czy też może zostaniemy odrzuceni. Kiedy zbliżamy się do Boga, jest tutaj powiedziane, że mamy to czynić odważnie, bo nie ma żadnego powodu, byśmy się obawiali, zbliżając się do naszego Pana. Nie ma powodu do obaw. Nie ma powodu do tego, żebyśmy podejrzewali, zastanawiali się, czy będziemy odrzuceni, czy będziemy odtrąceni, czy nam ktoś powie, że jednak nie powinniśmy tam przychodzić. Nie, autor listu do hebrajczyków mówi nam, byśmy szukając tronu łaski robili to bardzo odważnie, bo w momencie, kiedy się tam znajdziemy, zostaniemy wysłuchani, otrzymamy dobroć, otrzymamy łaskę, otrzymamy Boże miłosierdzie. Kolejna rzecz, o której mówi autor listu do hebrajczyków, to jest to, żebyśmy się zbliżyli ufnie. Jak do kogoś, kogo znamy i mamy świadomość, kim jest. Tak na marginesie powiem, że w Królestwie Bożym zaufanie to jest najtwardsza waluta. W Królestwie Bożym zaufanie to jest bardzo twarda waluta. Bo zawsze się rodzi pytanie, czy ty masz zaufanie do twojego Boga. I nie rodzi się ono dlatego, że gdzieś coś przeczytałeś. Nie rodzi się to zaufanie dlatego, że gdzieś ktoś ci o tym powiedział. Ale zaufanie do Jezusa rodzi się poprzez relacje z Nim, poprzez doświadczenie, poprzez to, że masz za sobą jakąś historię, która ci mówi o tym, że Bóg stanie po twojej stronie. Zaufanie rodzi się dlatego, że doświadczyłeś już Boga i doświadczyłeś, jaki On jest w swoim życiu. W Starym Testamencie jest to tak pięknie opisane, kiedy Dawid idzie walczyć z Goliatem i najpierw rozmawia z Saulem i Saul ma wątpliwości, czy ten chłopak jest gotowy walczyć. I Dawid mówi wtedy tak. Jak byłem pasterzem, strzegłem swoich owiec, to czasem na te owce napadał jakiś dziki zwierz. Wtedy biegłem i walczyłem z tym dzikim zwierzęciem i Pan dawał mi zwycięstwo. Dlaczego Pan nie miałby mi dać dzisiaj zwycięstwa przy Goliacie? Nie pogardzaj historią swoich zwycięstw. Nie pogardzaj historią swoich dolin. Nie pogardzaj historią tego, co już doświadczyłeś, bo chcę ci powiedzieć, że zaufanie, które rodzi się w twoim sercu do Pana twojego, do twojego Zbawiciela, ma kolosalne znaczenie. Ono się wykuwa przez wspólnotę. Ono się wykuwa poprzez znajomość, poprzez obserwowanie twojego Pana w różnych okolicznościach. Pamiętaj, że zaufania nigdy nie nabędziesz, dlatego że coś przeczytałeś, że coś cię olśniło. Zaufanie to jest coś, co się wykuwa przez pewien czas, poprzez obserwacje, poprzez doświadczenie. A więc zbliżajmy się do naszego Pana z ufną odwagą, z tym zaufaniem. Abyśmy znaleźli pomoc w odpowiednim czasie. Znaleźli łaskę zapewniającą pomoc w stosownej porze. Jest oczywiście pytanie, kiedy jest ta stosowna pora. Jest tam użyte bardzo ciekawe słowo, które zostało przetłumaczone na język polski jako stosowna pora. Oczywiście ja nie jestem takim autorytetem, żeby się wypowiadać czy dobrze, czy źle, ale są tutaj pewne rzeczy, które warto zauważyć, o których chciałbym powiedzieć. To słowo stosowna pora to jest słowo odnoszące się do pewnych problemów. Po grecku to brzmi boetheia. I na przykład to słowo boetheia jest użyte w dziejach apostolskich w XXVII rozdziale. Tam jest historia o tym, że Łódź za apostołem Pawłem była poddana gwałtownym wiatrom, gwałtownym falom. Bali się, że wszystko się rozleci. Zwątpili o swoim życiu. I w XXVII rozdziale, XVII wierszu jest powiedziane tam tak. Została wciągnięta łódź ratunkowa na pokład, a lin podtrzymujących, i to słowo lin podtrzymujących, to jest to właśnie słowo boetheia, użyto do opasania statku. Kiedy więc jest ten stosowny czas? Tutaj jest powiedziane to samo słowo, zostało użyte wobec technicznego wyposażenia statku. Kiedy obwiązywano ładunek, kiedy obwiązywano statek, na który napierają gwałtowne wiatry i gwałtowne fale. To jest właśnie ten moment do naszego życia, kiedy zaczynamy wątpić, czy przetrwamy. Kiedy zaczynamy wątpić, czy nam się uda, czy nam się powiedzie. I to słowo boetheia jest właśnie użyte, że stosowny czas do znalezienia łaski, stosowny czas do znalezienia Bożego miłosierdzia, do znalezienia Bożej dobroci, do uwolnienia, do uzdrowienia, do zaopatrzenia jest wtedy, kiedy zaczynasz wątpić. Kiedy rozpada się wiele rzeczy w naszym życiu, kiedy nie jesteśmy pewni, jaki będzie nasz następny krok. Wtedy jest czas, kiedy przed Bożym obliczem, kiedy przed tronem Bożej łaski znajdziesz takie Boże miłosierdzia. A tak swoją drogą, najpierw w wymiarze tym ludzkim, kiedy pojawiają się problemy, kiedy pojawiają się walki, kiedy pojawiają się trudności, kiedy nie wiesz, co się dalej wydarzy w twoim życiu, do kogo idziesz, żeby mu o tym powiedzieć? Pewnie wielu z nas do mamy. Do kogo jeszcze możesz pójść, żeby powiedzieć o tym, że jest ci źle, że jest walka, że są trudności, że zmagasz się i że wtedy, kiedy przychodzą te bardzo trudne zbagania, to już nie jesteś takim bohaterem wiary. Żeby użyć takiego pospolitego słowa, chojrakiem, który się niczego nie boi i panuje nad wszystkim. Ale mówisz, muszę obwiązać swoje życie liną ratunkową. Muszę obwiązać swoje życie tym czymś, co być może pozwoli mi się uratować. Autor listu do hebrajczyków mówi, że jest tron łaski. Kiedy masz szukać Pana, kiedy masz szukać Bożego oblicza, kiedy masz szukać Bożej dobroci i Bożej łaski, to musimy zwrócić uwagę na to, że jest tam powiedziane tron, a nie krzesło. Tron, a nie kanapa. Tron, a nie hamak czy jakiekolwiek inne urządzenie wynalezione do tego, żeby przebywać w stanie spoczynku. Dlaczego tron? Bo tron to jest miejsce sprawowania władzy. Tron to jest miejsce, gdzie są wydawane rozkazy. Tron to jest miejsce, gdzie zapadają ostateczne decyzje. Tron to jest miejsce, że gdy padnie jakieś słowo, to zmienia to automatycznie rzeczywistość w sposób nieodwracalny. Możesz się udać do wielu miejsc w swoim życiu. Możesz się udać do wielu doradców. Możesz się udać do wielu pomocników, ale jest tylko jedno miejsce, które ma moc i prawo i siłę i autorytet, żeby decydować o zmianie twojego losu, o zmianie twojego życia. Wyobraź sobie, że jest tron, na którym zasiada król. Wyobraź sobie, że tym królem jest Jezus Chrystus, nasz arcykapłan, Pan i Zbawca. I kiedy On, siedząc na tym tronie, po prawicy majestatu, wypowiada swoje słowo, to to słowo zmienia rzeczywistość nieodwracalnie raz na zawsze. A więc kiedy zbliżamy się do tronu łaski, to nie zbliżamy się do doradcy. Nie zbliżamy się do kogoś mądrego. Nie zbliżamy się do kogoś, kto być może dobrze nam życzy, ale nic nie może. Nie zbliżamy się do kogoś, kto nie ma autorytetu, by zmieniać rzeczywistość świata, ale zbliżamy się do kogoś, kto powie jedno słowo, a zmiana się dokona. Oczywiście ten tron nie ma wymiaru geograficznego. I nawet od chrześcijan wymaga się, byśmy tam poszli, zbliżyli się, pobiegli. Ale nasze życie zależy od tego, co powie ten, który siedzi na tronie. Dlatego powiedziałem, podejdźmy tam odważnie. Podejdźmy tam z zaufaniem. Szukajmy Pana. Pukajmy. Prośmy. Dowiadujmy się. Bądźmy aktywni, aby dostać się przed oblicze tego, który zasiada na tronie, bo gdy on wypowie słowo, to wszystko się zmienia. Jest taka sytuacja opisana w Biblii, to jest uzdrowienie pewnego człowieka, który miał na imię Barty Meusz, był niewidomy, słyszał o Jezusie i pewnego razu, kiedy przechodził tamtendy Jezus, ten niewidomy, ślepy, jak to mówi Biblia, Barty Meusz nie wiedział, co się dzieje, dlaczego jest takie poruszenie, dlaczego taki duży tłum przechodzi, więc zaczął się dowiadywać, co się dzieje. I kiedy powiedziano mu, że przechodzi Jezus, zaczął wykrzykiwać, gwałtownie wykrzykiwać Jezusie, Synu Dawida, zmiłuj się nade mną. Jezus przeszedł obok. Co za dramat dla tego człowieka. Więc on tym głośniej wykrzykiwał Jezusie, Synu Dawida, zmiłuj się nade mną. Zrób coś dla mnie, okaż mi w jakiś sposób łaskę. I kiedy tak wykrzykiwał, ludziom się to nie podobało, nie podobało się, że wyznawał tego Jezusa z Nazaretu, Synem Dawida, a więc Mesjaszem. W końcu ktoś mówi do Jezusa, no uspokój Go, zakaż Mu tak krzyczeć, nie pozwól, żeby tak wyznawał Ciebie, to jeszcze za wcześnie. I wtedy Jezus się zatrzymał i polecił swoim uczniom, żeby Go zawołali. Oni idą do Bartymeusza i mówią takie słowa, ZAU-FAJ, bo On Cię woła. ZAU-FAJ. Kiedy Jezus Cię woła, kiedy Jezus Cię wzywa, kiedy Jezus Ci mówi, byś przyszedł do Niego, to znaczy, że masz wszystkie powody, by odetchnąć, doznać ulgi i wiedzieć jedno, że On coś dla Ciebie szczególnego uczyni. No tak, powiecie. Ale gdy zbliżę się do Jezusa, to czy zostanę odrzucony, albo może Jezus powie mi o wszystkich moich grzechach, albo być może Jezus powie o moich słabościach, albo o tym, że tak naprawdę narozrabiałem i mam karę za grzechy z powodu tej swojej ślepoty. Kiedy Jezus Cię woła, kiedy Jezus Cię przyzywa do tronu miłosierdzia, do tronu łaski, to pamiętaj, że tron łaski nie jest jednocześnie teraz tronem gniewu. Tron łaski nie jest jednocześnie tronem karania. Tron łaski nie jest jednocześnie i tronem łaski, i tronem zemsty. To nie jest jednocześnie i tron uzdrowienia, i tron zsyłania choroby. To nie jest jednocześnie tron ubóstwa i tron hojności. To nie jest jednocześnie dobro i zło. To nie jest za i to nie jest przeciw. To nie jest tak i to nie jest nie jednocześnie. Słowo Boże nam mówi, że to jest tron łaski. Kiedy się zbliżasz do tego tronu łaski, kiedy się zbliżasz do Bożej obecności, to nie oczekuj, że cokolwiek innego zostanie Ci tam udzielone, ale gdy zbliżasz się do Jezusa arcykapłana, czasem może sponiewierany złem i grzechem Twojego życia, to tam jest to miejsce, gdzie znajdziesz łaskę, gdzie znajdziesz miłosierdzie. Uczyń ten wysiłek, aby się zbliżyć do Twojego Pana. Uczyń ten wysiłek, aby być blisko. A kiedy Pan Cię wysłucha i kiedy Pan wypowiada swoje słowo, zmienia się rzeczywistość. Pamiętam taką historię w naszym życiu, kiedy nasz młodszy syn, starszy syn, przepraszam, Ben zachorował, może nawet słyszeliście gdzieś tę historię, opowiadałem ją przy różnych okazjach. Zachorował na bardzo bolesną chorobę, nie była to śmiertelna choroba, kręczszy i wymagający operacji, wymagający bardzo bolesnych masaży. Bardzo trudna sytuacja, a jakby się tego nie robiło, to po prostu człowiek staje się osobą w jakimś sensie niepełnosprawną. Więc nasz syn miał miesiąc, dotknęła go ta choroba. I pamiętam, przez pierwsze trzy dni płakaliśmy. Boże, dlaczego to dziecko zostało dotknięte taką chorobą? Dlaczego będzie musiało przechodzić przez ten ból, przez to cierpienie, przez to zmaganie? Dlaczego będzie musiało przechodzić przez operację? Dlaczego, dlaczego, dlaczego? I to nas nurtowało. I przez te trzy dni płakaliśmy, przez te trzy dni modliliśmy się też i prosiliśmy naszych bliskich w naszym zborze, żeby wstawiali się razem z nami do Pana w modlitwie. Szukaliśmy Boga, szukaliśmy Bożego miłosierdzia, szukaliśmy Bożej łaski, szukaliśmy Bożej dobroci. I pamiętam, tak jakby to było dzisiaj, po trzech dniach, kiedy tak modliliśmy się i pamiętam, kąpaliśmy naszego syna i tak dotykałem jego szyi. I dotykałem jego szyi, on wtedy jak się dotykało, to bardzo płakał, bo to niezwykle bolało. I kiedy dotykałem jego szyi, modliliśmy się i wyznawaliśmy, że Jezus jest jego lekarzem, nagle doznaliśmy zupełnego pokoju, że Bóg nas wysłuchał. Już nie chcieliśmy prosić, ale czuliśmy, że Boga wystarczająco poprosiliśmy, że znaleźliśmy się w Bożej obecności i że teraz mamy Boga uwielbiać za uzdrowienie. I pamiętam, kiedy odjąłem tę rękę od jego szyi, o połowę, nie wiedzieliśmy dlaczego o połowę, ten guz się zmniejszył. A potem w ciągu kilku dni, paru tygodni to wszystko zostało uzdrowione całkowicie. A wiecie, jaki był przełom? Ten moment, kiedy czuliśmy, że już się znaleźliśmy przed tronem łaski i że już zostaliśmy wysłuchani. I wtedy mając tę pewność w naszych sercach, mając głęboki pokój, nie mając już więcej ochoty na to, żeby jeszcze płakać, żeby jeszcze prosić, ale wiedząc, że zostałem wysłuchany przez Jezusa, że byłem przed Jego tronem, że On zadał mi pytanie, czego chcę, że On wysłuchał mnie do końca i że powiedział, no dobrze, sprawa załatwiona, idź spokojnie. I od tamtej pory wielbiliśmy Boga i od tamtej pory mogliśmy się cieszyć Jego uzdrowieniem. Tak naprawdę ważne jest to, byśmy się znaleźli przed tronem łaski. Nie jest ważne, co myślisz i jak myślisz. Ważne jest, by znaleźć się przed tronem łaski. Mam do was pytanie, kochani, boże dzieci, umiłowani przez Pana. To pytanie jest i trudne, i jest jednocześnie pozytywne, bo chcę was zapytać, jak daleko zaprowadzić cię może twoja znajomość, twoja relacja z Jezusem. Jak daleko może cię zaprowadzić twoja relacja z Jezusem? I dzisiaj nie mówię, jak daleko może cię zaprowadzić twoja wiara, jak daleko może cię zaprowadzić twój system wartości, jak daleko zaprowadzą cię twoje przekonania, albo nawet jak daleko zaprowadzą cię twoje proklamacje prorocze. Nie o tym dzisiaj mówię. Bo oczywiście, że mamy jakąś miarę naszej wiary, mamy jakieś przekonania, mamy jakiś system wartości, mamy proklamacje prorocze, ale nie o tym mówię, jak daleko one cię zaprowadzą. Ale chcę powiedzieć, jak daleko zaprowadzi cię znajomość z Jezusem. Jak daleko zaprowadzi cię zażyłość, jaką masz ze swoim Panem, bliskość, jaką masz z Jezusem. Jak daleko może cię zaprowadzić ten typ głębokości twojej relacji z Panem. I z jednej strony, zadając to trudne pytanie, chcę ci powiedzieć, mam nadzieję, że bardzo daleko. Mam nadzieję, że do wielkich zwycięstw. Mam nadzieję, że do wielkich trudów. Mam nadzieję, że do wspaniałych rzeczy, które Bóg dla ciebie przygotował. A jednocześnie pozwólcie, że zasieję ziarno wątpliwości. Czy to, jak blisko jesteś z Jezusem, może zaprowadzić cię do tronu miłosierdzia, do tronu łaski? Czy to, jak spędzasz swój czas, jak się modlisz, jak czytasz Boże Słowo, jak Jemu służysz, jak głęboko pragniesz wyniknąć w Boże serce, czy to cię do czegoś gdzieś zaprowadzi, czy być może ledwo dyszysz? Ledwo dyszysz. Oczywiście, że to ma znaczenie. Mam tutaj napisane wiele przykładów ze Słowa Bożego, wiele osób, o których mógłbym powiedzieć. Ze względu na czas nie będę też tego robił. Już mówię 24 minuty, więc pora kończyć. Abraham był nazwany przyjacielem Boga. I ta zażyłość była taka głęboka, że kiedy Bóg coś chciał robić, to najpierw mówi, to ja muszę powiedzieć o tym Abrahamowi. Maria Magdalena to była kobieta, która tak kochała Jezusa, że Jezus, zanim poszedł do nieba pokazać się przed tronem Ojca, przychodzi najpierw do Marii Magdaleny, żeby powiedzieć jej, że wszystko jest w porządku, że żyje. A co mógłbym powiedzieć o Dawidzie? A co mógłbym powiedzieć o Henochu, którego Bóg zabrał, bo tak bardzo byli zaprzyjaźnieni? Dzisiaj chcę zadać sobie i chcę zadać wam pytanie, jak daleko może zaprowadzić się twoja relacja z Jezusem. Jeśli niedaleko, to pora to naprawić. I jeszcze jedną rzecz, którą chciałbym powiedzieć bardzo szybko i już zakończyć. Krótko chciałbym powiedzieć na temat naszej ewangelizacji. W dzisiejszych czasach często myślimy o jakiejś formie ewangelizacji. Bardzo dobrze. Ale rzadko myślimy, że ewangelizacja to powinno być wsłuchanie się w serca ludzkie. Wsłuchanie się w ich głos, w ich zmagania, w ich ból. Zazwyczaj mówimy, Bóg w moim życiu zrobił to czy tamto. Albo Bóg mnie zbawił. Tak, amen, chwała Bogu, chcemy te świadectwa mówić. Ale ewangelizacja może powinna też polegać na tym, że słuchamy ludzi, żeby ich potem wziąć za rękę i zaprowadzić przed tron Bożej łaski. Nawet niekoniecznie mówiąc teraz o czterech prawdach duchowego życia i o tym, że są bałwochwalcami i ostatnimi grzesznikami i idą do piekła. Może niekoniecznie tak, ale powiedzieć tym ludziom, chory jesteś, cierpisz, boli cię, przeżywasz lęki, przeżywasz frustrację albo może jesteś w depresji. Może wtedy powiedz, wiesz, jest tron łaski, gdzie na tym tronie zasiada król. Ja wiem jak tam dotrzeć, jak chcesz to pójdź ze mną. Zaprowadzę cię, a gdy on powie słowo, wtedy się zmienia cały świat. A gdy on powie słowo, wtedy zmienia się twoja rzeczywistość. Ja ci nie pomogę, ja cię nie uzdrowię, ja cię nie wydobędę z depresji. Ja być może nie jestem w stanie ci pomóc finansowo, by twoje życie mogło się zmienić, bo sam nawet mogę się zmagać. Ale chcesz, to pójdziemy razem przed tron Jezusa. Chcesz, pomodlimy się razem. Chcesz, to ja ci pomogę, żeby on znalazł te chwile, by ciebie wysłuchać. Pomóż ludziom, niekoniecznie zarzucając ich wersetami biblijnymi, ale pomóż im mówiąc o tronie miłosierdzia, o tronie łaski, gdzie ludzie znajdują pomoc. Pomóż tym ludziom, niekoniecznie nachalnie ewangelizując, ale mówiąc, że jest rozwiązanie ich problemów. No ale żeby tak było, to niekoniecznie musimy ich zarzucić tysiącem słów, ale się zasłuchać serca ludzkie. Wysłuchać ich problemów, wysłuchać ich zmagań, wysłuchać ich problemów, a potem powiedzieć, wiesz, jest takie miejsce. Kochani, dzisiaj to wszystko wam zwiastuję nie tylko po to, że to jest fajny i wdzięczny temat, ale zwiastuję to po to, żeby powiedzieć, Jezus na ciebie czeka. Jezus znajdzie dla ciebie czas. Jezus cię wysłucha. Tak trochę czuję w swoim sercu, jakby Jezus ciebie wołał jak tego niewidomego Bartymeusza, jakby kazał mi powiedzieć, ja się czuję posłańcem Jezusa, żeby przyjść do ciebie i powiedzieć, ufaj, On cię woła. Zaufaj, On cię woła. Będzie dobrze. Będzie dobrze. Przyjdź dzisiaj do tronu łaski. Przyjdź dzisiaj do Jezusa, by powiedzieć Mu o wszystkim, co przeżywasz. A na tym tronie siedzi Król Królów. On wyda rozkaz i twoje życie całkowicie może się zmienić. Módlmy się razem. Tam, gdzie jesteś, powiedz teraz Panu Jezusowi o tym, co jest w twoim sercu. Drogi Jezu, ja niczym Twój uczeń spełniłem swoje zadanie. Poszedłem do moich sióstr, do moich braci, do tych, którzy mnie dzisiaj słuchają i powiedziałem im, że czekasz na nich, że będziesz ich chciał wysłuchać. Dziękuję Ci za to, Panie Jezu. Proszę, dotknij serc wszystkich moich słuchaczy. Dotknij serc wszystkich tych, którzy zbliżają się teraz do Ciebie. Wydaj rozkaz, pobłogosław i niech Twoja łaska, miłosierdzie i dobroć wypełnią teraz ich życie. I ja ich błogosławię, a Ty wydaj swój rozkaz, Panie. Dziękuję Ci, że kochasz człowieka. Dziękuję Ci, że jesteś dobry i że Twoja łaska trwa na wieki. Amen.