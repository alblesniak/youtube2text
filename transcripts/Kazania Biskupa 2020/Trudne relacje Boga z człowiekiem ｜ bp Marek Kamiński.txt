 Bardzo serdecznie Was witam. Jest mi miło, że znowu możemy się spotkać. Mam nadzieję, że dobrze się macie i że w tych trudnych czasach udaje Wam się jakoś w miarę normalnie funkcjonować. Modlę się też o to, żebyście byli zdrowi, czego z całego serca Wam życzę. I jeśli tak jest, to dziękuję za to Bogu. Dzisiaj jestem ubrany w sposób nieszczególny. Wziąłem egzotyczny strój, jedyny strój jaki mam. Nigdy nie ubrałem go jeszcze publicznie, więc może to jest jedyna okazja w moim życiu, aby ten strój ubrać. Dlaczego się tak ubrałem, po co i dlaczego? Mam nadzieję, że to wszystko wyjdzie w trakcie mojego dzisiejszego przesłania. Chciałbym mianowicie mówić o tym, jak trudno jest Bogu nawiązać relacje z człowiekiem. A także chciałbym powiedzieć o tym, jak trudno jest człowiekowi nawiązać relacje z Bogiem. Te dwie odległe od siebie galaktyki, aby mogły się spotkać w harmonii, w miłości, w jedności, we wzajemnym zrozumieniu, a także po to, żeby te dwa światy przenikając się mogły być naprawdę szczęśliwe, to jest to duży problem dla nas wszystkich. Więc Bóg ma kłopot w relacji z człowiekiem. Człowiek ma kłopot w relacji z Bogiem. Jak to wszystko połączyć? O tym będziemy dzisiaj mówić. Oczywiście warunkiem podstawowym jest to, że człowiek naprawdę chce, bo jeśli nie chce, to sprawa jest oczywiście łatwa. Ale jak bardzo zagmatwane są nasze relacje. Nasza relacja z Bogiem i relacja Boga z nami pokazują liczne przykłady. Właściwie mógłbym o tym opowiadać godzinami. Tak dla przybliżenia sprawy chcę poruszyć tylko kilka rzeczy. W Biblii jest opisana historia o Złotym Cielcu. Kiedy Bóg spotykał się z Mojżeszem i rozmawiał z Mojżeszem twarzą w twarz, jak przyjaciel rozmawia z przyjacielem, Boży Lud, Lud Wybrany, Lud kochający Boga i Lud, który został wyprowadzony przez Boga z Egiptu, czekał na Mojżesza. I kiedy tak czekali, zaczęli się zastanawiać, co by tu zrobić. Bo przecież Mojżesza nie ma, Bóg do nas nie przemawia, zaczęli sobie tego Boga wyobrażać. I jaki ma być ten Bóg, który miał siłę, żeby wyprowadzić wybrany naród z Egiptu poprzez Morze Czerwone, prowadzić go przez pustynię. I kiedy tak sobie wyobrażali tego Boga, wpadli na pomysł, że ten Bóg musi być silny jak wół. Potężne zwierzę. Więc zrobili sobie rzeźbę wołu złotego cielca i zaczęli się jemu kłaniać i mówić, Izraelu, oto Bóg, który cię wyprowadził z Egiptu. To był symbol, to było wyobrażenie. Jakaż była z tego straszna awantura. Nie będę wchodził w szczegóły, ale sami sobie to doczytajcie w II Księdze Mojżeszowej, w Księdze Wyjścia, możecie zapoznać się z tą historią. Problem polega na tym, że ludzie sobie Boga jakoś wyobrażają i wyobrażają sobie, że Bogu jakoś radość i przyjemność sprawią. Czasem bywa z tego większa awantura, mimo że nie zawsze zamiary są bardzo złe. Oczywiście mówiąc o religijności, widzimy kapłanów, którzy bardzo usilnie nalegają na to, żebyśmy wypełniali pewne rytuały. I niestety bywa tak, że nasze serce jest daleko od Boga, ale kiedy wypełniamy rytuały, wychodzi na to, że jesteśmy grzeczni, że jesteśmy mili, że jesteśmy porządni i Bozia nie będzie nas mogła pokarać. Albo inna rzecz, którą sobie wyobrażamy, to jest to, że prawdziwa modlitwa, a słowo modlitwa tak naprawdę oznacza rozmowę z Bogiem. Więc wyobrażamy sobie, że modlitwa to jest powtarzanie Bogu wierszyków. Powtarzanie wierszyków. Powtarzanie wierszyków. Powtarzanie wierszyków. Powtarzanie wierszyków. Jestem pewien, że już się zdziwiliście, że kilka razy powtórzyłem Wam to samo i sobie pomyśleliście, może bez sensu, może nie. Ale dlaczego Bóg miałby ciągle słuchać powtarzanych wierszyków, bo w wierszykach są ładne rymy i są fajne rzeczy, skoro jakże często nasze serce jest zupełnie daleko od Boga. Chciałbym przeczytać piękny fragment, mówiący o tym, jak Bóg poszukuje człowieka. Jakie Bóg ma plany, jakie Bóg ma zamiary, jakie ma myśli. Otwórzmy więc Słowo Boże. Księga Jeremiasza, 13 rozdział, wiersze od pierwszego do jedenastego. Tak jest taka księga. Przepiękna księga, zachęcam do czytania, a w tej przepięknej księdze w rozdziale jedenastym od wiersza pierwszego będę czytał. Jest niezwykła historia o Bogu, który poszukuje człowieka. Jeremiasza, 13 rozdział, wiersze od pierwszego do jedenastego. Oto, co polecił mi Pan. Idź i kup sobie lniany pas. Ja mam jedwabny strój, ale... Czytajmy dalej. Noś go na biodrach, lecz nie wkładaj go do wody. Kupiłem więc pas zgodnie ze Słowem Pana i włożyłem go sobie na biodra. Wtedy po raz drugi Pan skierował do mnie swoje Słowo. Weź ten pas, który kupiłeś i który nosisz na biodrach, wstań i idź nad Eucydus. Tam ukryj go w jakiejś szczelinie skalnej. Poszedłem więc i ukryłem go nad Eufratem zgodnie z poleceniem Pana. Po upływie dłuższego czasu Pan powiedział do mnie, wstań. Idź nad Eufrat i zabierz stamtąd pas, który kazałem Ci tam ukryć. Poszedłem więc nad Eufrat i wygrzebałem pas z miejsca, w którym go ukryłem. Był on jednak tak zniszczony, że do niczego się nie nadawał. Wtedy Pan skierował do mnie Słowo tej treści. Tak mówi Pan, podobnie jak zniszczył się ten pas, zniszczę dumę Judy i wielką pychę Jerozolimy. Ten zły lud, który odrzuca posłuszeństwo moim Słowom, kieruje się uporem swego serca, chodzi za innymi bogami, służy im i przed nimi się kłania. Stał się jak ten pas, który się do niczego nie nadaje. Bo jak pas przylega do bioder osoby, która go nosi. Oświadcza Pan, tak chciałem, by przylegał do mnie cały dom Izraela i cały dom Judy. Chciałem, by był moim ludem, mą chlubą, chwałą i ozdobą. Lecz oni nie posłuchali. Ta historia to obraz, opis marzenia, jakie Bóg ma w odniesieniu do człowieka. Historia jest arcysmutna. To historia o odrzuconym Bogu. Historia o Bogu, który jest dla ludzi nieatrakcyjny, nieadekwatny, niepotrzebny. Motywem przewodnim tej historii jest jednak marzenie. Tak, marzenie, które było w sercu Boga. Bo tam Bóg opowiada o swoim marzeniu, jakie miał w odniesieniu do Bożego Ludu. Czy zastanawialiście się kiedyś, jakie marzenia wobec Was ma Bóg? W większości przypadków myślimy sobie, Bóg ma wobec nas żądania. Bo jest, jaki jest. Jeśli mamy pójść do nieba, to musimy się zastanowić, jakie Bóg ma żądania. Niesłychana pomyłka. Bóg przede wszystkim ma wobec nas jakieś marzenia, jakieś pragnienia. Marzeniem Boga jest to, by człowiek był jak najbliżej, tak jak pas otacza biodra osoby, która go zakłada. Tak Bóg pragnie, by człowiek był tak blisko samego Boga. Marzeniem Boga, by ten pas, a więc ten człowiek, był chlubą, chwałą, by można było się publicznie pokazać i by można było być dumnym sterem. By można było się pokazać i by można było być dumnym z tego, jak się wygląda w tej ozdobie. Ja dlatego założyłem jakiś chiński strój z jedwabiu. A Bóg myśli o Tobie i zastanawia się nad tym, że Jego marzeniem jest to, żeby się Tobą chlubić. Żebyś Ty, jako człowiek, kobieta, mężczyzna, stał się, stała się ozdobą, którą On będzie się chlubił. Więc Jeremiasz nosił ten pas, ale po jakimś czasie, na rozkaz Boga, zdejmuje ten pas. Ten pas jest w oddaleniu od tego człowieka, ukryty gdzieś. I kiedy ponownie ten pas znajduje, okazuje się, że już się do niczego nie nadaje. Nie nadaje się, żeby nałożyć go znowu na biodra. I nie nadaje się do tego, żeby ten pas stał się chlubą. Stał się piękną ozdobą. Stał się przyczynkiem do tego, żeby się pokazać ludziom i być dumnym. To jest historia o niespełnionych marzeniach Boga. A tym niespełnionym marzeniem Boga jest człowiek. Tym niespełnionym marzeniem Boga może jesteś Ty. Z tej historii wynika kilka rzeczy, o których pokrótce chciałbym Wam powiedzieć. Po pierwsze, najważniejsze dla człowieka, który myśli o Bogu, jest to, żeby być blisko. Żeby Go poznać. Żeby zaprzyjaźnić się. Urzeka mnie historia najmłodszego apostoła, Pana Jezusa, który miał na imię Jan. Najprawdopodobniej był to młody chłopak. I widać, że niezależnie od powołania, Pan Jezus miał do Niego słabość. Jan ciągle był blisko. Kiedy gdzieś odpoczywali, Jan bardzo często głowę kładł na ramieniu albo na piersi Jezusa. Był to ktoś, kto kochał bliskość. Wszyscy to widzieli. I kiedy mieli jakieś sprawy, jakieś zapytania do Pana Jezusa i nie śmieli zapytać Go wprost, mówili, Janie, dowiedz się, o co tam chodzi. A Jan, jak to dzieciak, jak to ktoś, kto miał bliską i bardzo czułą relację z Jezusem, szedł i pytał. A Jezus mu odpowiadał. Bóg jest wrażliwy na gotowość, na pragnienie człowieka, żeby się Bogiem przejmować. Ten wewnętrzny stan duszy człowieka, to wewnętrzne, gorące pragnienie, by przejąć się Bogiem, ale nie na podstawie naszych własnych wyobrażeń, ale na podstawie tego, czego Bóg naprawdę chce, jaki Bóg naprawdę jest, o czym Bóg naprawdę marzy, o czym Bóg naprawdę rozmyśla. To jest coś, co sprawia, że Bóg nie potrafi być obojętny na taką postawę serca człowieka. Mam wrażenie, że to, czego Bóg szuka najbardziej, to jest to wewnętrzne, tak chciałoby się powiedzieć od razu, piękno, dobro człowieka. Nawet tego nie chciałbym powiedzieć, bo często, kiedy szukamy Boga, przychodzimy do Niego jak ludzie grzeszni, więc może brakuje tamtego wewnętrznego piękna, ale Bóg nigdy nie jest obojętny na tę gorącą chęć. To jest coś, co sprawia, że człowiek nie ma pragnienia zrozumienia Boga, dowiedzenia się, jaki Bóg naprawdę jest, jakie ma pragnienia, co myśli. I powiem, nawet szczególna pobożność, a może nawet szczególna dewocja nie jest do niczego, ani Bogu, ani człowiekowi przydatna, jeśli nie jest to powiązane z tym bardzo gorącym pragnieniem poznania Boga. Ani trochę nie jest obojętny na samego Boga. Może jest upadły, może jest grzeszny, ale ponad wszystko chce Go poznać i zrozumieć. Ewangelia Jana, 7 rozdział, wiersze od 37 do 39, kiedy jest mowa o Duchu Świętym, to Pan Jezus mówi tak. Kiedy ktoś przyjmie Ducha Świętego, to z Jego wnętrza zaczną płynąć rzeki wody żywej. Nie stanie się w Twoim życiu nic, jeżeli najpierw nie stanie się to w Twoim wnętrzu. Twoje życie nie pokaże ludziom Boga prawdziwego, jeśli to nie będzie najpierw Twoje wnętrze, Twoje serce, Twoja chęć poznania Go, Twoja chęć zrozumienia Go. Pamiętam pewną sytuację w moim życiu, to było wiele lat temu, kiedy postanowiłem uczyć się teologii, kiedy postanowiłem zgłębiać Słowo Boże. Powiedziałem o tym mojemu sąsiadowi, przeciętny Polak. I on mówi do mnie tak. Marek, a po co Ci to? Słuchaj, ja do sprawy podchodzę w taki sposób. Mam księdza, ksiądz wie, jak coś trzeba, to mi ksiądz powie, a reszta mnie w ogóle nie obchodzi. Dzisiaj jestem świadomy, jakie to jest straszne, gdybyśmy to samo powiedzieli o mojej żonie, o moich dzieciach, a nic mnie to nie obchodzi. Poukładajmy jakoś swój świat. Bogu wcale nie chodzi o to, żebyś poszedł gdzieś się dowiadywać, choć nie ma w tym żadnego zła. Bogu chodzi o to, żebyś Go poznał, poznała w swoim wnętrzu. A więc podstawową rzeczą, której pragnie Bóg, podstawowym marzeniem, które jest w sercu Boga, to jest pragnienie w Twoim wnętrzu, żeby Go poznać. Żeby być blisko, żeby zaprzyjaźnić się, żeby Go zrozumieć. Jeśli tego w Tobie nie ma, to znaczy, że jesteś jak pas zdjęty z bioder człowieka i rzucony gdzieś tam w rozpadlinie skalnej nad brzegiem Jordanu. To może jedynie sprawić, że relacja Twoja z Bogiem całkowicie ulegnie zepsuciu. Druga rzecz, o której tutaj Słowo Boże nam mówi, to jest to, że marzeniem Boga jest bycie dumnym z człowieka. On pragnie tak dalece Twojego serca, nawet nie chcę powiedzieć, że Twojej doskonałości, ale tak dalece pragnie Twojego serca, że chce się chlubić Tobą przed całym światem, jaki jesteś. I nie mam czasu, żeby opowiadać dzisiaj o wielu postaciach z Pisma Świętego, czy z tej rzeczywistości nam już bliższej. Mógłbym opowiadać o Dawidzie, który był przyjacielem Boga i którym Bóg chlubił się przez całe wieki. Mógłbym opowiadać o Abrahamie, o innych postaciach z Pisma Świętego. Przypomina mi się historia z księgi Hioba. Zazwyczaj tę księgę wspominamy ze szkoły, kiedy mówimy o sprawiedliwości, czy zasłużonych cierpieniach, czy niezasłużonych. Ale jest tam pewien taki fragment, który mówi, że przed Bogiem stawili się aniołowie, przyszedł też diabeł i Bóg do niego mówi tak, czy widziałeś Hioba? Zobacz jaki Hiob jest sprawiedliwy, jak mnie szuka, jakim jest dobrym, prawym, cudownym człowiekiem. Czyż on nie jest wspaniały? Bóg chce tak głębokiej przyjaźni, żeby mógł przed kimkolwiek powiedzieć, a to jest mój przyjaciel, a to jest osoba bardzo mi bliska, a to jest ktoś, którego kocham. Popatrz na te osoby, jak piękna i wartościowa jest. Dla Boga albo jesteś kimś bardzo szczególnym i ma wobec ciebie marzenia, pragnie się tobą chlubić, albo Bóg może cię zupełnie stracić z twoich oczu, a to oznacza degradację tej relacji. Co jeśli niepowtarzalny strój ulegnie zniszczeniu? Pokazujemy się w pewnych sytuacjach ze względu na to, że mamy świadomość, że coś jest ładne, coś jest wartościowe, a jeśli coś uległo zepsuciu, jeśli coś uległo degradacji, chowamy to wstydliwie. Bóg chce tobą się chlubić, Bóg chce pokazać ciebie, że będąc człowiekiem, zwykłym człowiekiem, ze swoimi słabościami, a jednak możesz Boga kochać ponad wszystko i że możesz być przyjacielem Boga. Albo jeśli nie będzie to pasowało, jeśli uciekniemy od relacji z Bogiem, wówczas ten strój, ten pas, to coś nie będzie się nadawało do tego, żeby pokazać ludziom. Kolejna rzecz, już zmierzam ku końcowi, mówi o tym, że człowiek potrzebuje poukładać sobie relacje z Bogiem we wzajemnym zrozumieniu. Moi znajomi kiedyś zaprosili gościa, a że gość pochodził z gór, a oni mieszkali nad morzem, więc wpadli na genialny pomysł, że urządzą nadmorską kolację rybną. Gość przyszedł, rozgościł się i wtedy się okazało, że ten gość nienawidzi potraw rybnych. Tak się zastanawiam, czy może czasem chcemy sprawić Panu Bogu przyjemność rzeczami, których On nie lubi, których On nie akceptuje, których On nie chce. Nie żyj w świecie wyobrażeń o Bogu. Dowiedz się, jaki On naprawdę jest i co dla Niego ma wartość, co lubi, co ceni, co jest piękne i wartościowe. Słowo Boże w liście do hebrajczyków mówi wielokrotnie i wieloma sposobami, Bóg przemawiał do naszych ojców przez proroków, a teraz przemówił przez Jezusa Chrystusa. To nie jest prawda, że nie możesz się dowiedzieć, jaki jest Bóg. To nie jest prawda, że nie możesz się dowiedzieć, co Bóg lubi, co ceni, jakie wartości w człowieku dla Niego są atrakcyjne. Możesz się dowiedzieć i właśnie cała sprawa na tym polega, że skoro On mnie kocha, skoro ja Jego kocham, to przecież możemy się wzajemnie zrozumieć i zobaczyć, że są rzeczy wartościowe, które On ceni, którymi będzie się cieszył, które będą dla Niego przyjemnością, które będą dla Niego radością. Musisz poukładać swoją relację z Bogiem i bardzo proszę nie układaj tej relacji według pewnych stereotypów, bo te stereotypy, jakże często są bardzo zwodnicze. Ty Go musisz poznać. Wszystko zaczyna się od wysiłku poznania Go, jaki On jest, co lubi, co Go pasjonuje, czym możesz Go urzec. Ja wiem, ja wiem, ja wiem. Zaraz sobie myślimy. Musimy być niesamowitymi ludźmi, żeby Bóg się nam ich lubił. Przypomina mi się historia o człowieku, który na imię miał Zacheusz. Jest to opowiedziane na kartach Ewangelii. W ogóle na kartach Ewangelii są przecudne i przedziwne historie. Warto się z tym zapoznać. No więc Zacheusz był złym człowiekiem. Był szefem celników, pracującym dla okupanta. Oszukiwał ludzi na cłach, pobierał większe opłaty niż należało. Był człowiekiem znienawidzonym, niechętnie mu się przyglądano, więc dla takich ludzi było miejsce tylko na śmietniku historii, jak to się nieraz popularnie mówi. I kiedy przechodził Jezus przez miasto, w którym mieszkał Zacheusz, Zacheusz był niski, więc nie mógł zobaczyć Jezusa, wspiął się na drzewo. Ten zły człowiek, ale i bardzo bogaty, ten zły człowiek wspina się na drzewo i chce zobaczyć Jezusa. I Jezus do niego mówi tak, Zacheuszu, wiedział jak on ma na imię, zejdź z tego drzewa, ja do ciebie dzisiaj idę na kolację. Zacheusz więc przyjmuje Jezusa, patrzy na Jezusa, przypatruje się Jezusowi. Jezus kompletnie nic mu nie mówi o tym, co ma zrobić, jak może zrobić. W pewnym momencie przy tej kolacji Zacheusz patrzy, że Jezus jest u niego w domu, że Jezus wkracza w jego życie i mówi tak, Jezu to ja naprawię wszystkie krzywdy. Ja nie mogę już być tym samym człowiekiem, którym byłem, skoro Ty wszedłeś w moje życie, to ja te krzywdy, które wyrządziłem ludziom naprawię. Wtedy Jezus jedynie skomentował to, co postanowił zrobić Zacheusz i mówi, dziś stało się zbawienie w tym domu. Zacheusz zrozumiał jedną ważną rzecz, że może zrobić coś, co zbliży jego serce do serca Jezusa, że zostaną przyjaciółmi, że zostaną bliskimi dla siebie osobami. I już muszę kończyć, bo mój czas niestety nieubłaganie ucieka. Boję się, że nie wysłuchacie mnie do końca. Przechodzę do końcówki mojego zwiastowania, chociaż pewnie parę rzeczy jeszcze dałoby się powiedzieć. Dziękuję, że jeszcze ze mną jesteście. Pozwólcie, że zajmę Wam dwie minuty. Kończąc, chcę powiedzieć, że wszyscy znajdujemy się teraz w sytuacji, kiedy na nowo układamy nasz świat. Układamy świat w trakcie epidemii wirusa COVID. Myślimy o tym, jak poukładać nasz świat po wirusie. Zdajemy sobie sprawę z tego, że nasz świat już nie będzie taki sam. Więc chciałbym Was poprosić, żebyście udając się do tego nowego życia, nie zaniedbali jednej bardzo ważnej rzeczy. Poukładajcie sobie relacje z Bogiem od nowa. Zrozumiejcie, co On lubi, co kocha, co jest Jemu miłe, co jest dla Niego radością. Nie musisz być doskonały. Wszystko się zaczyna od tego, że chcesz Go poznać, że chcesz Go zrozumieć, że wkładasz wysiłek, żeby poznać Jego myśli, Jego serce i Jego pragnienia. Zdradzę Wam pewną tajemnicę i tego się w życiu nauczyłem u siebie i u innych ludzi. Tą tajemnicą jest to, że kiedy Ty robisz jeden krok, by poznać Go bliżej, On już do Ciebie biegnie z otwartymi ramionami. Poukładaj sobie swoje życie z Bogiem. Czy jesteś osobą niewierzącą, czy jesteś osobą wierzącą? I tak czeka Cię zadanie poukładania sobie tego wewnętrznego życia z Bogiem. Nie na podstawie tego, jak Ci ktoś powiedział, bo przecież chcesz ułożyć sobie życie z Bogiem jak z przyjacielem, jak z kimś najbliższym, kogo Ty kochasz i kto Ciebie bezgranicznie kocha. Więc zadaj sobie ten trud, podejmij ten wysiłek, poznaj Boga, czytaj Pismo Święte, bo to jest cudowny sposób, żeby Boga poznać. A co jest alternatywą? Alternatywą jest to, że będziesz ukryty, ukryty z dala od Boga, gdzieś w rozpadlinach nad Eufratem. Ale tam czeka Cię tylko zepsucie aż do stanu nieprzydatności. A Bóg ma o Tobie marzenie, abyś była Jego, abyś był Jego, abyście byli Jego przyjaciółmi. Pomódl się razem ze mną, jeśli takie pragnienie jest w Twoim sercu. Drogi Panie Jezu, chcę Cię poznać. Pragnę Cię zrozumieć, pragnę poznać Twoje drogi i wiedzieć, jakie są Twoje upodobania. Pozwól mi, proszę, pomóż mi, żebym się z Tobą zaprzyjaźnił, żeby moje życie nie było życiem z dala od Ciebie, ale pozwól być mi bardzo blisko Ciebie. A moim pragnieniem jest, byś Ty był chlubą i ozdobą mojego życia. A kiedy słyszę, że Twoim pragnieniem jest, bym ja był chlubą i ozdobą Twojego życia, to chcę zawołać, pomóż mi, Panie, by tak się stało. Modlę się o to i dziękuję Ci, że wysłuchałeś mnie. Amen. Dziękuję Wam bardzo za ten spędzony czas. Dla mnie jest to niezwykle cenny i wartościowy czas. Mam nadzieję, że cokolwiek więcej dzisiaj zrozumieliśmy, zrozumieliście. Do następnego więc spotkania. Niech Was Bóg błogosławi i bądźcie zdrowi. Do zobaczenia.