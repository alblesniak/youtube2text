 Witam Was bardzo serdecznie. No i znowu nas dopadło. Dopadł nas koronawirus, mnóstwo zakażeń, trudne sytuacje, okoliczności, których nie życzylibyśmy sobie, dodatkowo lockdown, izolacja społeczna, ograniczenia i tak prawdę mówiąc, troszkę po tym wiosennym lockdownie i po tych wszystkich ograniczeniach uśpieni zostaliśmy, a teraz niestety nas to znowu dopadło i musimy niestety znowu o tym porozmawiać. Czytajmy Słowo Boże, które jest zapisane w pierwszym liście Piotra, piąty rozdział, dwunasty wiersz, tylko ten krótki fragment, resztę dopowiem, jeśli pozwolicie i tam jest napisane tak, że pragnąłem dodać wam otuchy i upewnić was, że trwacie w prawdziwej łasce Bożej. Kiedy ostatnio studiowałem list Piotra dla swoich własnych potrzeb, rzuciło mi się w oczy, że apostoł Piotr pisze bardzo dużo na temat prześladowań, ucisków, trudnych sytuacji, trudnych okoliczności, które ci chrześcijanie znoszą. I kiedy pisze do nich o tym wszystkim, pisze w takim duchu nie uważajcie, że coś dziwnego się wydarzyło. Jeśli to znosicie, macie to znosić. Jeśli cierpicie, wytrwajcie w tym cierpieniu. Jeśli to doświadczenie dotyka waszego życia, nie uważajcie, że straciliście łaskę Bożą, bo te trudne chwile, te trudne czasy oznaczają, że walczycie, jesteście na tym świecie, ale łaska Boża od was z całą pewnością się nie oddala. Ta nagroda, która jest dla was przeznaczona w niebie, jest warta zniesienia wszystkich tych przeciwności. Więc dlatego pisze do nich, chciałem wam dodać otuchy. Zapewne Piotr się martwił. Martwił się tym, że oto zbór chrześcijan, tych ludzi, których kochał, spotykają trudne doświadczenia i jak oni się zachowają, jak oni zareagują na to wszystko, co tam się w ich życiu dzieje. Dlatego dodaję te słowa, moim pragnieniem jest, żeby dodać wam otuchy i bez względu na to, czego doświadczacie, bez względu na to, co się dzieje w waszym życiu, chcę wam powiedzieć, że w Bożej łasce to wy trwacie. Trwacie w Bożej łasce. Boża łaska nie zniknęła z waszego życia. Bóg was nie porzucił. Po prostu taka jest istota rzeczy. Chcę powiedzieć, że Kościół żyje zawsze w środowisku dla siebie nieprzyjaznym. I to, czego doświadczamy w ostatnich latach w Polsce, czy może w zachodniej kulturze w ogóle, ta wolność, ta swoboda wyrażania naszej wiary, swoboda ewangelizacji, swoboda uwielbiania Pana Jezusa, ten brak sprzeciwu, to wszystko nas usypia, bo wydaje nam się, że to jest najbardziej naturalny stan, w jakim się znajdujemy i to nas usypia. Ale przecież to nie jest sytuacja, w której naturalnie jesteśmy i przebywamy na tym świecie, bo sam Pan Jezus powiedział, że na świecie będziemy mieli ucisk. Co prawda nigdy nie sprecyzował, jakie to będą uciski, więc nie warto spekulować, ale Pan Jezus powiedział, że to środowisko, w którym będziemy, ten świat, w którym będziemy egzystować, to nie jest świat, w którym znajdujemy przychylność, przyjaźń, zrozumienie, zachwyt może, pochwałę, wdzięczność, to nie jest to środowisko i to nie jest ten świat. W I Piotrze widzimy, że na chrześcijan spadły tak różnorodne uciski, że stracili orientację. No tak, przychodzą na mnie te różne rzeczy, więc czy jeszcze Jezus jest ze mną, czy już nie jest ze mną? Czy porzucił nas, czy może nie porzucił? Czy coś jest nie tak z nami? O co tutaj chodzi? Świetnie było jeszcze niedawno! Dlaczego cierpimy? Nie widać rozwiązań. Prześladują nas, źle mówią, dzieją się rzeczy, których kompletnie nie rozumiemy. Panie, co się dzieje? Właśnie do takich ludzi mówi apostoł Piotr. Upewnia ich i mówi chcę, żebyście w tych wszystkich uciskach znaleźli otuchę. W Bożej łasce trwacie. Bóg jest z wami. Kiedy dopada was choroba, wirus, w Bożej łasce trwacie. Kiedy źle znosicie doświadczenia, jakiekolwiek, kiedy cierpicie, kiedy jest naprawdę ciężko, w Bożej łasce trwacie. I chcę powiedzieć, że dzisiaj, kiedy nagrywam, 23 października, mamy ponad 13 tysięcy zakażeń, sporo śmierci. Ostatnio dostaję wiadomości od wielu chrześcijan, którzy mówią o tym, że zachorowali na koronawirusa. Bogu dzięki. Na razie nie słyszę o dramatycznych, tragicznych wydarzeniach. Nie wiem, co będzie w przyszłym tygodniu. Nie wiem, jak daleko dalej to pójdzie. Ale chcę powiedzieć, bez względu na to, jak daleko to pójdzie, łaski Bożej nie tracimy. Jezus nas nie opuszcza. Może stracimy orientację. Może będziemy się zastanawiali, co się dzieje wokół nas. Piotr mówi, chcę Wam dodać otuchy, że nie straciliście łaski Bożej. I to moje przesłanie do Was dzisiaj jest też po to, żeby Wam powiedzieć, bez względu na to, co zobaczycie, bez względu na to, co będzie się działo, bez względu na to, jakie macie poglądy, bez względu na to, z czym się zetkniecie, chcę Wam powiedzieć, że nie tracicie Bożej łaski. Bądźcie w tym mądrzy, żeby być błogosławieństwem. Parę dni temu miałem bardzo przyjemną rozmowę z pewnym bratem. Ach, to żadna tajemnica. Koryneliusz Kaleta, nasz przyjaciel z Cieszyna. I w czasie tej rozmowy zostało wypowiedziane takie cudowne zdanie, które chcę Wam zacytować i które dla mnie też jest błogosławieństwem. Powiedzieliśmy sobie, Kościół jest zaprojektowany na trudne czasy, więc przetrwa. Kiedy Bóg projektował Kościół, nie projektował Kościoła na łatwe czasy. Kościół nie wie, jak się znaleźć w łatwych czasach. Kościół nie wie, jak się znaleźć w czasach, kiedy wszystko tak łatwo przychodzi. Zajmujemy się wtedy dziwnymi rzeczami. Kościół jest zaprojektowany na trudne czasy. Przetrwamy i będziemy zwycięzcami. Nawet jeśli przyjdzie nam zetknąć się z rzeczami bardzo trudnymi. No więc zastanówmy się razem, kochani, czy z nami jest coś nie tak, gdy dopadają nas trudności i uciski. Ha! Powiem więcej. Czasem przegrywamy. Czasem nam się wydaje, że niczego nie osiągnęliśmy. Może nawet buńczucznie mówimy o zwycięstwie, a potem przychodzi coś, trudność, choroba, pokorniejemy. Czy to znaczy, że straciliśmy łaskę Bożą i że Bóg nas odrzucił? W żadnym wypadku. Nie straciliśmy łaski Bożej i Bóg nas nie odrzucił. Chciałbym pokazać Wam kilka rzeczy, które są w Biblii, choć mało o nich mówimy. Daję Wam słowo, są w Biblii. Dam Wam referencje biblijne, chociaż prawdę mówiąc można byłoby do każdego przykładu dać Wam kilkadziesiąt. Więc w Biblii czytamy o wytrwałości. Przeczytajmy z drugiego listu Tesaloniczan, pierwszy rozdział, czwarty wiersz. Także i my sami chlubimy się Wami w zborach Bożych Waszą wytrwałością i wiarą we wszystkich prześladowaniach Waszych i uciskach, jakie znosicie. Ha! Wytrwałość jest przyjemna tylko dla tych, którzy niczego nie muszą cierpieć. Ale Słowo Boże mówi, że na tej Ziemi będziemy musieli wykazać się wytrwałością. I to na dodatek wytrwałością, która stanie się przedmiotem chluby. To znaczy, że co? Że mam wytrwałość, bo jest fajnie, bo wszystko mi pięknie idzie, bo wszystko się układa. Trwam? Nie. Wytrwałość jest wtedy, kiedy Ci się nic nie układa. Kiedy cierpisz, kiedy jest ból, kiedy chorujesz, może nawet ciężko chorujesz. Być może znosisz przeciwności życiowe i wtedy wytrwałość ma kolosalne znaczenie, bo mówisz nie, ja będę trwać w Panu Jezusie, ja będę trwać w mojej wierze, w mojego Pana i mojego Króla, więc nie ma mowy o tym, że się odwrócę od Niego. Kochani, kochani, chcę Wam powiedzieć, to jest czas dla nas, wytrwałości. Nawet jeżeli przyjdzie na nas coś, czego nie chcemy, czego nie witamy z radością, nawet jeśli przyjdzie coś, czego nie będziemy rozumieli, to chcę Wam powiedzieć, wytrwamy. Wytrwamy. Następna rzecz, która jest w Biblii. Pewnie też jesteście zdziwieni. Czytamy w Biblii o cierpliwości. Rzymian, piąty rozdział, od trzeciego do piątego wiersza, zacytuję Wam. A nie tylko to, chlubimy się też z ucisków, wiedząc, że ucisk wywołuje cierpliwość. A cierpliwość, doświadczenie. Doświadczenie zaś nadzieją. A nadzieja nie zawodzi, bo miłość Boża rozlana jest w sercach naszych przez Ducha Świętego, który jest nam dany. Ileż wszyscy dali byśmy, żeby nie trzeba było w naszym życiu mówić o cierpliwości. A tak to najpierw przychodzi ucisk. Wyciska nas. Zgniata. Boli. Jeńczymy. Piszczymy. I jesteśmy cierpliwi. Dzięki Duchowi Świętemu. I w ten sposób zdobywamy doświadczenie. Mamy doświadczenie Boga będącego z nami w trudnych sytuacjach. Mamy też doświadczenie Boga, który wyprowadza nas z trudnych sytuacji. I kiedy to doświadczenie mamy, uczymy się nadziei. Nadzieja w naszym życiu nie jest czymś, co przyswajamy teoretycznie. Mam nadzieję. Nie. Ta nadzieja wykuwa się w ucisku, w doświadczeniach, w trudnościach. Wtedy, kiedy wydaje nam się, że już nie wytrzymamy, że nie damy rady. Wtedy mówię, panie, ja mam w Tobie nadzieję. Ty jesteś moją nadzieją. Kochani, to jest czas cierpliwości. Ubierzmy się w cierpliwość. Nie narzekajmy. Ale po prostu, kiedy przychodzą rzeczy trudne, ubierzmy się w cierpliwość. Ja zniosę to ze względu na Jezusa. Nawet, jeżeli są to rzeczy, których nie rozumiesz. Nawet, jeżeli znosisz pewne uciski i trudności z całym krajem, a więc z ludźmi nawet niewierzącymi w Boga, ubieraj się w cierpliwość. Takie jest Twoje zadanie przed Panem. Dalej w Biblii czytamy o cierpieniach. I Piotra, V rozdział 9 wiersz. Przeciwstawście mu się, czyli Diabłu. Mocnij w wierze, wiedząc, że te same cierpienia są udziałem braci Waszych w świecie. Diabuł chce, żebyśmy pod wpływem cierpień zrezygnowali. Powiedzieli, Pan mnie opuścił. Muszę uciekać od tych cierpień. Muszę uciekać w sferę niewiary albo jakąkolwiek inną. Piotr mówi tak, przeciwstawcie się Diabłu. Kiedy cierpicie, kiedy Was naprawdę boli, pamiętajcie, że nie Wy jesteście jedynymi. To jest część naszego powołania. To jest część naszego życia. Dalej czytamy o prześladowaniach. II Koryntian, X rozdział 12 wiersz. Tam jest powiedziane Dlatego mam upodobanie w słabościach, w zniewagach, w potrzebach, w prześladowaniach, w uciskach dla Jezusa. Albowiem kiedy jestem słaby, wtedy jestem mocny. Nie wiem, co tam apostoł Paweł sobie myślał, ale powiedział kiedy przychodzą prześladowania, nie jest źle. Cieszę się nim. Bo wiem, że Bóg wtedy w moim życiu działa. W trudnościach. Dalej czytamy o boju. II Tysaloniczen, przepraszam, II Tymoteusza, IV rozdział 7 wiersz. Kiedy apostoł Paweł się żegna z życiem, mówi, dobry bój, bojowałem. Po grecku tam są ciekawe słowa, może skojarzycie to z językiem polskim. Dobry bój, czyli agon, czyli agonia. Bojowałem, czyli agonizomai. Krótko mówiąc, to był bój na pograniczu agonii. To był bój tak jak bój kogoś, kto walczy o następny oddech. O to, żeby przetrwać, żeby jednak żyć. Apostoł Paweł mówi, to był mój bój. To było moje życie. Co jest ważne więc w tym czasie, w tym trudnym czasie? Trwanie w prawdziwej Bożej łasce. Po pierwsze, wiedz, że nie wydarzyło się nic nadzwyczajnego. Nawet kiedy przychodzi koronawirus i nagle... Ja wiem, że niektórzy są zwolennikami spiskowych teorii. No i co z tego, że buńczucznie, buńczucznie coś tam mówicie? Fakt jest taki, że jest mnóstwo zakażeń, że ludzie umierają, że są obostrzenia, że wszystko zaczyna być zamknięte. Musimy się jakoś w tym znaleźć. Bóg ma łaskę dla Ciebie i dla Kościoła, dla społeczności, w której jesteś. Trwaj w tej Bożej łasce, uchwyć się Bożej łaski, bez względu na to, jak to zewnętrznie wygląda. Oczywiście zawsze pytanie jest, to co ja z tym zrobię? Łukasza, 22 rozdział, 31 wiersz, powiada nam oto szatan wyprosił, żeby was przesiać, jak pszenice. Są sytuacje w naszym życiu, których zapewne wiele razy nie rozumiemy i możemy tłumaczyć dobrze albo opacznie, albo możemy stracić orientację, tak jak chrześcijanie, do których pisał swój list apostoł Piotr. Diabeł chce was przesiać, jak pszenice. Pewne rzeczy przychodzą do naszego życia, one są. Nie możemy nic zrobić i pytanie, czy się damy przesiać. Pytanie, czy zrezygnujemy. Pytanie, czy się poddamy diabłu, czy się poddamy okolicznościom, czy się poddamy temu wszystkiemu, co się wokół nas dzieje, czy być może podejmiemy właściwe decyzje, właściwe etycznie decyzje, aby po pierwsze podobać się Bogu, po drugie przetrwać, a po trzecie stać się błogosławieństwem dla innych. Kiedy spadnie na mnie konieczność wytrwania, kiedy spadnie na mnie konieczność cierpliwości, tak jak teraz, cierpliwi możemy być, chwała Bogu. Kiedy spadnie na mnie konieczność przebrnięcia rzeczy, które są trudne, które są trudnym doświadczeniem i być może nawet okaże się, że o to walczę, że jestem w stanie głębokiego boju, to zawsze pytanie brzmi, to co ja z tym zrobię? Jaką podejmę decyzję? Jak się zachowam? Bo wtedy okaże się, kim naprawdę jestem. To, jak zareagujesz teraz, to jakie będziesz mieć podejście do wielu problemów, z którymi Kościół cały i pojedynczy chrześcijanie i całe społeczeństwo się zmaga, pokaże, kim naprawdę jesteś. A ja mam dobre zdanie o Tobie. Ja mam dobre zdanie o Kościele Zielonoświątkowym. Ja mam dobre zdanie o pastorach i mam dobre zdanie o moich braciach i siostrach. I chcę Wam powiedzieć jedno. Okaże się, że jesteśmy podobni do Jezusa. W tych trudnych okolicznościach. To jest czas na bycie bohaterem. Jakim bohaterem? Niekoniecznie takim, który góry przenosi, choć tego Ci z całego serca życzę. Ale jest to czas na podjęcie właściwych decyzji etycznych. To jest czas na postawę godną dziedzica Królestwa Bożego, a nie jakiegoś Kowalskiego. Z całym szacunkiem dla Pana Kamińskiego. Może powinienem upowiedzieć Kamińskiego. To jest czas na postawę godną dziedzica Królestwa Bożego, bo do tego przeznaczył nas Pan Jezus Chrystus i tak mamy żyć. Gdzie to mamy pokazać? Już tu w Polsce. W październiku w roku 2020. We wszystkim, co się dzieje w naszym kraju. We wszystkim, co się dzieje w sprawach koronawirusa. Mamy mieć postawę godną dziedziców Królestwa Bożego. To jest czas uczynienia Ciebie i mnie człowiekiem według Bożego serca. Więc co mam zrobić? Wytrwaj! Nie uciekaj od Pana! Nie obrażaj się! Nie zaklinaj rzeczywistości! Ale idź za Panem! Trzymając się mocno Jezusa i trzymając się mocno swojego Kościoła. Bez względu na to, jakie masz dostępne środki, by tego Kościoła się trzymać. Czas pandemii i ograniczeń to jest również czas pielęgnowania naszego życia duchowego i pielęgnowania może naszych relacji, które mamy z braćmi i siostrami. Czas pandemii to jest czas bycia błogosławieństwem. Po pierwsze sami musimy wytrwać. Ale jeśli Bóg nam daje łaskę, cudowną swoją łaskę, że sami wytrwamy, to nie idźmy gdzie indziej i nie mówmy o tym, co z nimi jest nie tak, ale dajmy im ciepło, uśmiech, pomocną dłoń, nadzieję, ratunek, pomoc, dobroć. Dajmy ludziom serce Jezusa, a nie swoje własne poglądy na ten temat. Bądź błogosławieństwem. To jest wyzwanie dla nas we wszystkich czasach. Wspominam teraz Józefa, syna Jakuba, to jest jedna z moich ulubionych postaci biblijnych. Józef, gdzie by nie był, był błogosławieństwem. Gdzie by nie był, był błogosławieństwem. Mam wrażenie, że ten chłopak, ten młody mężczyzna zawziął się na cały świat, co by na niego nie przyszło, on sobie postanowił, że wszędzie, zawsze, we wszystkich okolicznościach będzie błogosławieństwem. Jak to robił? Dobrze pracując, dając ludziom nadzieję, mówiąc ludziom o Bogu, mówiąc ludziom o Bożej woli, mówiąc ludziom o Bożej łasce. Kochani, my też jesteśmy taką nadzieją dla świata. Dawaj ludziom dobre słowo. Dawaj ludziom uśmiech, dawaj radość, dawaj zachętę, dawaj oczekiwanie na Bożą łaskę. Ludzie tak bardzo teraz potrzebują tego. Myśl o tym, jak pomagać. Myśl o tym, jak być wsparciem. Myśl o tym, jak pokazać Jezusa obecnego w Twoim życiu. Twoje poglądy dzisiaj nie są najważniejsze. Najważniejsze jest, żeby pokazać Jezusa obecnego w Twoim życiu. Jest taka historia o Janie Wesleyu, wielkim mężu Bożym twórcy metodyzmu. Kiedy wracał ze Stanów Zjednoczonych do Europy na stateczku zerwała się tak gwałtowna burza, że wszyscy właściwie byli przekonani, że już ten statek nie wytrzyma, że nie przetrwa. On był wówczas księdzem anglikańskim, pastorem, więc też się żegnał z życiem przerażony. Wszyscy ludzie byli w strasznej panice, bo sytuacja wymknęła się spod kontroli. I wtedy na tym małym stateczku zobaczył parę osób, które gdzieś tam ukryte w jakimś rogu modliły się i były spokojne. Byli to bracia morawscy z Hernhutu. I kiedy zobaczył, jak oni się modlą, jak ufają Panu pośród najgorszej burzy, on sam poszedł ich zapytać a dlaczego wy się nie boicie? Dlaczego nie jesteście przerażeni? Dlaczego nie żegnacie się z życiem w panice? I oni powiedzieli mu wtedy o Jezusie, który ma miejsce w ich życiu, który jest obecny. To zmieniło jego życie. Kochani, dzisiaj, jutro, pewnie w najbliższym czasie będzie mnóstwo ludzi, którzy będą potrzebowali takiej właśnie obecności Jezusa w Tobie. Daj im tę obecność i pokaż im, że warto zaufać Jezusowi, że będą mogli przetrwać. Sam bądź błogosławiony, bo jesteśmy powołani do tego, żebyśmy byli błogosławieni przez Pana i żeby potem stać się błogosławieństwem dla innych. Dzieje apostolskie, drugi rozdział, dwudziesty piąty wiersz. Tam jest mowa o Dawidzie w kazaniu Piotra w Dniu Zielonych Świąt. I Dawid mówi tam rzecz następującą. Miałem... Przepraszam, Piotr cytuje Dawida i mówi, miałem zawsze Pana przed oczami mymi, gdyż jest po prawicy mojej, abym się nie zachwiał. Gdy Pan jest blisko, nie zachwiejesz się. Co stawiasz przed swoimi oczami? To jest pytanie. Jeśli stawiasz przed swoimi oczami Pana, jeśli szukasz Jego obecności, jeśli patrzysz na Jezusa, tego opisanego w Bożym Słowie, jeśli gorliwie się modlisz i chwytasz się nadziei w Jezusie, to ten Pan, którego stawiasz przed swoimi oczami, On nie pozwoli, byś się zachwiał. Bo w obecności Pana jest błogosławieństwo. Bo nawet w ciemnej dolinie Jego laska i Jego kij pocieszają. Kochani, dla człowieka nie ma większego błogosławieństwa, niż obecność Boga w jego życiu. I na zakończenie chciałbym powiedzieć kilka rzeczy. Bardzo Was proszę, nie wymyślajcie. Nie wymyślajcie różnych dziwnych rzeczy. Z szacunku do ludzi, którzy może nie mają takich poglądów jak Ty, nie rozmawiaj o dziwnych rzeczy, ale rozmawiaj o Jezusie. Nie mów, że nie wierzysz w koronawirusa, ale powiedz, że kochasz Jezusa. Noś maseczkę, bo ludzie mają prawo tego od Ciebie oczekiwać. Bądź błogosławieństwem i wytrwaj w tym boju. Wytrwaj w boju, bo ludzie potrzebują widzieć kogoś, kto jest spokojny, modli się i ufa Panu. Gdzie tych ludzi mają zobaczyć? W Tobie. Niech taką postawę zobaczą. Kochani, Kościół przetrwa, bo jest zaprojektowany na trudne czasy, ale to nie znaczy, że Ty masz się odwrócić od Kościoła, że Ty masz porzucić Kościół, że masz porzucić społeczność z braćmi i siostrami. Bądź wierny! W tym właśnie trudnym czasie bądź wierny. Miej kontakt. Dzwonij. Rozmawiaj z pastorem. Rozmawiaj z bliskimi osobami z Twojego zboru, z Twojego kręgu, bo masz być błogosławieństwem. Dodawaj otuchy. Nie mów głupich rzeczy, ale mów o nadziei. Mów o Jezusie. Trzymaj się Pana i Kościoła. A my wszyscy, jako Kościół Zielonoświątkowy, może nawet ktoś inny dołączy, w każdą środę, w najbliższym czasie będziemy pościć. Będziemy prowadzić duchowy bój. Od godziny 18 do 19 będziemy się wszyscy razem modlić, gdzie kto może. W domu, w czasie jakichś spotkań. Może będziesz w drodze, może będziesz prowadzić samochód. Módl się! Między 18 a 19 razem z całym Kościołem. Módl się, żeby Pan zachował nasz kraj, Kościół, pojedyncze osoby, żeby Pan przechował nas w wiązance, jak to mówi Słowo Boże, żyjących. Żeby Pan zachował nas w dobro. Kochani, chcę Wam powiedzieć, że bardzo Was kocham. Czasy są trudne. Nie pozwólmy, żeby diabeł nas podzielił, ale zjednoczmy się w modlitwie, w poście, w szukaniu Pana i w służeniu innym ludziom. Niech Was Pan błogosławi. Niedługo się znowu zobaczymy. No dobra.