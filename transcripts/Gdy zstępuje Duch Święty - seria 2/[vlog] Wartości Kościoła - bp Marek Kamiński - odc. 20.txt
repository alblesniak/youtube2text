 Dzień dobry. Chciałbym, byśmy dzisiaj znowu porozmawiali o wartościach, które reprezentujemy w naszym Kościele, a teraz szczególnie skoncentrujemy się na wartości, jaką przedstawia dla nas człowiek. Pewnie zauważyliście, że dużo mówimy o tym, jaką cenę zapłacił Pan Jezus, aby zdobyć życie człowieka. Mówimy wówczas o zbawieniu, o życiu wiecznym, ale chciałbym powiedzieć, że jest jeszcze więcej do zapłacenia, większa cena i dlatego pozwólcie, że przeczytamy fragment Słowa Bożego z Ewangelii Mateusza 8. Jest tam mowa o uzdrowieniu opętanych gadareńczyków. Gdy przybył Jezus na drugi brzeg do krainy gadareńczyków, wyszli Mu naprzeciw z grobowców dwaj opętani przez demony. Byli tak bardzo niebezpieczni, że nikt nie mógł przejść tamtą drogą. Zaczęli krzyczeć, czego chcesz od nas, Synu Boga? Za wcześnie przyszedłeś nas dręczyć. A w pobliżu pasła się duża trzoda świn. Demony zatem zaczęły Go prosić, jeśli nas wypędzasz, poślij nas w tę trzodę. Powiedział – idźcie. Wyszły więc i weszły w świnie. Nagle cała trzoda ruszyła do jeziora po urwistym zboczu i utonęła. Ci natomiast, którzy pilnowali świn, uciekli do miasta, gdzie opowiedzieli o wszystkim, również o opętanych. Wtedy całe miasto wyszło Jezusowi na spotkanie. Gdy Go zobaczyli, prosili, aby opuścił ich okolice. Jaką cenę jesteśmy gotowi zapłacić za dobro człowieka? Kiedy myślę o tych straconych świniach, o wartościach, jakie przedstawiały, możemy nawet te świnie przeliczyć na pewną wartość pieniężną, zwróćcie uwagę, że Pan Jezus Chrystus myśli jakby zupełnie innymi kategoriami, na temat wartości człowieka. Ci ludzie w krainie gadareńczyków, kiedy zobaczyli, co Jezus robi, aby uratować człowieka, z pewnością byli bardzo niezadowoleni. Popatrzyli na świnie, popatrzyli na uzdrowionych gadareńczyków i pomyśleli sobie – nie chcemy takiego Jezusa. Co prawda ci opętani bardzo im dokuczyli. Co prawda ci opętani byli rzeczywistym problemem społecznym. Nikt nie mógł tamtędy przechodzić tą drogą. Więc Jezus wygnał demony, uratował człowieka. Ale uratowanie tych ludzi oznaczało konkretne koszta. Nie mówimy może w tym przypadku ani o jakimkolwiek wysiłku, nie mówimy też o jakichś działaniach. Mówimy raczej o tym, że demony weszły w świnie, rzuciły się z brzegu morza, poginęły. Wielkie straty finansowe. I tak sobie myślę, Pan Jezus tak bardzo ceni człowieka. I jego gotowość, by uratować życie ludzkie, pomóc człowiekowi, jest tak ogromna, że nie waha się zapłacić nawet dużej ceny społecznej, finansowej, żeby uratować jednego człowieka. W tym przypadku dwóch. Myślę sobie, że to świadectwo dla nas jest niezwykle istotne. Bowiem musimy powiedzieć, że Kościół dla nas, że ludzie dla nas w Kościele Zielonoświątkowym muszą przedstawiać olbrzymią wartość. Wartość na tyle wielką, że będziemy gotowi zapłacić wysoką cenę, żeby ich uratować, im pomóc, ich wesprzeć, doprowadzić ich życie do stanu, kiedy będą szczęśliwi, błogosławieni, do stanu, który będzie zgodny z Bożą wolą. No więc pytanie się rodzi w naszych sercach. Ile jesteśmy gotowi zapłacić za człowieka? Ile jesteśmy gotowi poświęcić ratowaniu jakiegoś człowieka czasu? Ile jesteśmy gotowi poświęcić wysiłku? Ba! Ile jesteśmy gotowi poświęcić zasobów finansowych, żeby ratować ludzi? Czy jesteśmy gotowi również ponieść jakieś straty, mając świadomość, że przede wszystkim myślimy o tym, że człowiek jest najważniejszy? Nie mam wątpliwości, że wielu z nas, pewnie zasadnicza większość, mam nadzieję, może my wszyscy, widzimy wartość człowieka w tej samej perspektywie, w jakiej widzi człowieka Jezus. Z jednej strony najpierw widzimy, że Pan Jezus zapłacił za człowieka wielką cenę na Golgocie, aby go zbawić. Ale z całą pewnością widzimy wartość człowieka również na tyle dużą, nawet tak dokuczliwego, jak opętany, żeby zmierzyć się z wysiłkiem, z zasobami finansowymi, żeby tego człowieka uratować i żeby widzieć jego życie zupełnie przemienionym. To jest moje pragnienie, moje marzenie, by nasz stan serc był taki sam, jak stan serca Pana Jezusa. Człowiek jest wielką wartością. Zapłaćmy za niego cenę, aby jego życie mogło być szczęśliwe i błogosławione. Wrócimy jeszcze do tematu. Zapraszam na następne nasze spotkanie. Nazywam się Marek Kamiński. Do zobaczenia. Napisy stworzone przez społeczność Amara.org