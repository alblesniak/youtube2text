 Dzień dobry. Ostatnim razem rozmawialiśmy o tym, jak wielką wartością dla Kościoła jest człowiek. Dzisiaj również chciałbym kontynuować ten temat. Pan Jezus Chrystus pokazał, że człowiek jest dla Niego owcą, stworzeniem skłonnym do błądzenia, a On jest pasterzem. I kiedy myślał o owcach, powiedział tak, że dobry pasterz pragnie tego, aby owce obfitowały, miały życie i obfitowały. Co więcej, powiedział, że dobry pasterz kładzie życie swoje za owca. Taką rolę od Pana Jezusa przejął Kościół. Kościół, który deklaruje, że kontynuuje misję bożą w stosunku do wszystkich ludzi. A więc mówimy o tym, że Kościół istnieje dla ludzi, ale już musimy powiedzieć, że ludzie nie istnieją dla Kościoła. I to jest bardzo poważna, zasadnicza różnica. Bowiem Kościół musi sobie uświadomić to jedno, że Jego istnienie nie jest wyrwane z kontekstu służenia ludziom. Jego istnienie jest ugruntowane w tym jednym fakcie, że w imieniu Bożym służy ludziom, próbuje zdobyć tych ludzi dla Boga i pragnie Kościół dać tym ludziom życie i obfitość. A więc chcę powiedzieć, że dla Kościoła ludzie nie są grupą owiec, którą musimy przystosować do życia, wtłoczyć w pewne nasze zasady. Oczywiście zakładając, że mają mieć życie, to prowadzimy tych ludzi do społeczności z Bogiem, bo tylko On daje życie. Ale tak naprawdę pracujemy, żeby miały życie i obfitowały. Troszczymy się o nie. Chcemy je zrozumieć. Chcemy zrozumieć dylematy, jakie współcześnie ludzie przeżywają. Chcemy zrozumieć ich dramaty, chcemy zrozumieć ich łzy, chcemy zrozumieć ich radości, chcemy także być świadomi tego, jakie mają marzenia. Oczywiście w tym wszystkim chcemy pracować, Oczywiście w tym wszystkim chcemy pokazać jedną jedyną drogę Jezusa Chrystusa. I dlatego myśląc o tym wszystkim chcę powiedzieć to jedno. My, Kościół Jezusa Chrystusa, jesteśmy po to, żeby najpierw słyszeć głos ludzi, żeby zrozumieć ich życie, żeby zrozumieć ich dramaty i marzenia, a potem pokazać, że mogą pójść drogą, która będzie dla nich najlepsza. To będzie ta jedna, jedyna, wspaniała droga. Pan Jezus Chrystus do tego stopnia dbał o ludzi, że koncentrował się na tym, żeby im pomóc i dlatego był niezrozumiany. Kiedy ratował grzeszników przed potępieniem innych, wszyscy mówili, jak to, przecież takie są zasady. Ale Pan Jezus Chrystus ich bronił. Czy dzisiaj grzesznik może liczyć na to, że Kościół tego grzesznika wysłucha? Czy dzisiaj grzesznik może liczyć na to, że znajdzie się pośród nas ktoś, kto spokojnie, bez potępienia powie – dobrze, jestem, słucham Cię. Moim marzeniem jest to, byśmy mówili o tym, że człowiek dla nas jest najwyższą wartością. Jesteś grzesznikiem, chcemy Cię wysłuchać, pokażemy Ci Jezusa. Masz potrzeby, chcemy słuchać Ciebie, zrozumieć Twoje potrzeby, zrobić dla Ciebie wszystko, cokolwiek jest możliwe, żebyś potem mógł wjeść dobre i błogosławione życie. Masz marzenia, to Kościół jest dla Ciebie, żeby zrozumieć Twoje marzenia, żeby być przyjacielem, być bratem i siostrą, a potem pomóc Ci w realizacji tych marzeń. Też tak sobie myślę, że Kościół pokazuje swoje zainteresowanie ludźmi szczególnie przez to, w jaki sposób troszczy się o słabszych od siebie. To nie jest tajemnica. Nowy Testament mówi, czystą i nieskalaną pobożnością jest pomóc sierotom i wdobom. No więc rodzi się pytanie, jak pomagamy tym słabszym, sierotom, wdobom, jak się troszczymy o nich. Czy jesteśmy gotowi dla nich coś zrobić? Czy jesteśmy dla tych ludzi gotowi coś poświęcić? Albo może, czy jesteśmy gotowi bronić tych ludzi? Czy też może odwracamy się plecami? My w Kościele Zielonoświątkowym chcemy się odwracać do tych ludzi twarzą i powiedzieć, macie wartość. Macie wartość dla nas. Macie wartość dla samego Boga. A my jesteśmy po to, by być z Wami i dla Was się poświęcić. Tak rozumiemy poselstwo Ewangelii. Jeszcze raz powtórzę to, co dla nas jest bardzo ważne. Jeśli słuchasz mnie dzisiaj, to chcę Ci powiedzieć, że nie jesteś dla Kościoła kolejnym projektem. Osobą, która może coś dobrego zrobić. Osobą, która może coś wnieść, co nas ubogaci albo pomoże nam. Nie, jesteś wartością samą w sobie. Kocha Cię Jezus. My Cię kochamy. Troszczymy się o Ciebie. I chcemy po prostu pokazać Ci, że nie ma większej wartości tutaj na tej ziemi dla nikogo z nas, jak człowiek. Tą wartością jesteś dla nas Ty. Dlatego błogosławię Cię w imieniu Pana Jezusa i zapraszam na następne spotkanie. Do zobaczenia.