 Dzień dobry. Mam nadzieję, że jesteście gotowi posłuchać mnie jeszcze raz o tym, jaką wartość dla Kościoła Jezusa Chrystusa, a tym samym dla samego Pana Jezusa, ma człowiek. Przeczytajmy fragment z Ewangelii Łukasza z rozdziału szóstego, od wiersza szóstego do jedenastego. Winny szabat wszedł do synagogi i nauczał. A był tam człowiek, który miał bezwładną prawą rękę. Nauczyciele prawa i faryzeusze obserwowali, czy uzdrowi w szabat, aby znaleźć powód do oskarżenia go. On jednak rozpoznał ich myśli i powiedział do człowieka, który miał bezwładną rękę, wstań i wyjdź na środek. On podniósł się i stanął w pośrodku. Wtedy Jezus powiedział do nich, pytam was, czy wolno w szabat czynić dobro czy zło, ocalić życie czy zniszczyć? Potem rozejrzał się dookoła i polecił mu, wyciągnij rękę. Uczynił to i jego ręka stała się znowu sprawna. A oni wpadli we wściekłość i naradzali się, co mogliby zrobić Jezusowi. A inne tłumaczenie powiada, lecz oni pełni szaleństwa rozmawiali między sobą, co by uczynić z Jezusem. Widzimy tutaj starcie między dwiema koncepcjami. Między pewnym porządkiem, porządkiem religijnym, porządkiem nabożeństwowym, jaki tam istniał, a innym porządkiem, który został kompletnie zakłócony przez koncepcję Jezusa. Jezus chciał pokazać wszystkim, że dla Niego nie jest ważny porządek ich nabożeństw, porządek ich świąt, porządek ich obyczajów, ale że człowiek jest ponad tym porządkiem. No więc w szabat, kiedy wszyscy przyszli, żeby świętować nabożeństwo, żeby rozmawiać o Bożym Słowie, żeby czytać Boże Słowo, żeby śpiewać pieśni i żeby odprawiać modlitwy, nagle pojawia się człowiek, który ma potrzebę. I co mamy zrobić? Czy świętować, czy przestrzegać naszego porządku, czy też uzdrawiać i zająć się potrzebami tego człowieka? Wbrew pozorom, dylemat jest olbrzymi. Wbrew pozorom, napięcie jest olbrzymie. Do tego stopnia, że kiedy Jezus uzdrowił tego człowieka, w szabat zakłócił święto, zakłócił porządek nabożeństwa, zakłócił czytanie Bożego Słowa i zakłócił modlitwy, bo czas poświęcił na człowieka, który potrzebował pomocy. Ludzie byli pełni szaleństwa, wpadli we wściekłość, byli niezwykle niezadowoleni. Otóż ludzie, którzy mają potrzeby, którzy mają grzechy, nie komponują się dobrze z naszym ludzkim porządkiem świętowania, religijności i nabożeństw. A jednak jako Kościół żyjemy po to, żeby usługiwać takim właśnie ludziom. Nabożeństwa nie są po to, żeby miały swój ustalony tylko porządek i żebyśmy przestrzegali go, żebyśmy przestrzegali rzeczy, które są naszymi obyczajami, ale nabożeństwa są po to, żeby pomóc ludziom. Nabożeństwa nie są po to, żeby tylko głosić Boże Słowo. Wiem, że narażam się na herezję, ale są po to, żeby głosić Boże Słowo pomagające ludziom, zmieniające ich życie. Nasze nabożeństwa nie są tylko po to, byśmy odprawiali swoje modły i przestrzegali ustalonego porządku, ale jeśli nie ma w tym celu, którym ma być pomoc człowiekowi, dostosowanie się do ludzi, to jak się czuje Pan Jezus na takim nabożeństwie? Jak się czuje na nabożeństwie Pan Jezus, do którego zanosimy modły, ale w tym samym czasie nie widzimy człowieka, któremu trzeba pomóc? Czy to grzesznika, brudnego, nieczystego? Czy to kogoś chorego? Czy to kogoś płaczącego? Czy to kogoś, kto ma potrzeby? Myślę, że serce Pana Jezusa nie jest przy naszych modlitwach. Nie jest tylko przy naszej konieczności wypowiedzenia tego, co przeżywamy ze Słowa Bożego. Serce tego człowieka jest... serce Pana Jezusa jest przy tym człowieku. Myślę, że to jest niezwykle ważna zasada. Nasze nabożeństwa są zaprojektowane nie po to, żeby sprawować pewną liturgię, ale pomóc ludziom. Nasze nabożeństwa są zaprojektowane nie po to, abyśmy myśleli o tym, co jest ważne i jak powinna wyglądać nasza służba, ale nasze nabożeństwa są po to, byśmy widzieli człowieka i sprawiedliwego, i grzesznego, i zdrowego, i chorego, i cierpiącego, i śmiejącego się. Tak, nasze nabożeństwa mają mieć Jezusa w centrum, ale mają też i człowieka mieć w centrum. Nasza służba ma być służbą, która podoba się Bogu, ale też jest przyjaźnie i z miłością nastawiona na ludzi. Kościół dla grzeszników ma swoje miejsce. Kościół dla potrzebujących ma swoje miejsce. I wierzę, że my tutaj w Kościele Zielonoświątkowym jesteśmy w stanie zmienić nawet naszą służbę, nawet nasze obyczaje, nawet utrwalone zwyczaje, żeby tylko pomóc człowiekowi. Bo człowiek i w oczach Pana Jezusa, i w naszych oczach ma niezwykłą wartość, najwyższą wartość. Dziękuję Wam pięknie za uwagę, pozdrawiam i chcę Wam powiedzieć, i dla Pana Jezusa, i dla nas, dla Kościoła macie najwyższą wartość. Niech Was Bóg błogosławi. Nazywam się Marek Kamiński. Do usłyszenia i zobaczenia. Napisy stworzone przez społeczność Amara.org