 Dzień dobry. Rozmawiamy ostatnio o wartościach, które są reprezentowane w Kościele Zielonoświątkowym. Właściwie chciałbym powiedzieć bardziej o Królestwie Bożym, bo to nas przede wszystkim interesuje. Dzisiaj i być może następnym razem chciałbym podjąć jakże piękny temat, a jednocześnie skomplikowany. Chciałbym bowiem powiedzieć o tym, jaką wartością dla Kościoła Jezusa Chrystusa są ludzie i jakie jest miejsce człowieka jako takiego w Kościele Jezusa Chrystusa pośród innych wartości, takich jak modlitwa pełnia Ducha Świętego. Temat niezwykle ciekawy, temat, który musi być poruszany, temat, który będziemy omawiać, ale też rodzi ten temat wiele pytań i wiele wątpliwości. Pozwólcie, że przeczytam najpierw fragment Bożego Słowa z objawienia Jana, 5 rozdziału, a także przypomnienie pewnej historii biblijnej, o której opowiedział Pan Jezus. Najpierw objawienie Jana, kiedy jest mowa o Panu Jezusie, który ma otworzyć księgę i gdy ma otwierać tę księgę, zastępy niebiańskie zaczynają wykrzykiwać i mówią tak. Przepiękny obraz apokaliptyczny. Widzimy baranka Bożego, który jest godzien zdjąć pieczęcie z księgi, ale rodzi się pytanie, dlaczego jest godzien? Rzadko o tym mówimy, ale objawienie daje nam niezwykle precyzyjną odpowiedź. Bo zrobił coś dla ludzi. Nasza godność w Królestwie Bożym jest ugruntowana na tej jednej sprawie, na tej jednej wartości. Co zrobiłem dla ludzi? Jak potraktowałem ludzi? Co poświęciłem dla tych, którzy są źrenicą Bożego oka? I dalej o Panu Jezusie jest powiedziane, że kiedy On został zabity i odkupił tych ludzi, to uczynił z nich ród królewski, kapłanów. Będą królować na ziemi. Rodzi to więc pytanie, co Kościół Jezusa Chrystusa gotów jest czynić dla ludzi albo czynić dla człowieka. Czy Kościół Jezusa Chrystusa rzeczywiście uważa, że najwyższą wartością, jaką mamy tutaj na ziemi, to jest człowiek, któremu służymy, dla którego żyjemy i dla którego istniejemy? Jest taka przypowieść w Ewangelii, kiedy Pan Jezus mówi o zgubionej owcy. Niestety ten fragment kojarzy nam się często z wyobrażeniami. Co myślimy o zgubionej owcy, która zabłąkała się gdzieś, która wpadła w sidła. Dobra, szczera, kochana owieczka, ale coś jej się stało. Kiedy zagłębiamy się w tekst Nowego Testamentu, widzimy, że ta owca to ani taka szczera, ani piękna, ani dobra, a po prostu błądząca. Owca błądząca. I Pan Jezus Chrystus w tej przypowieści mówi, że dobry pasterz zostawia 99 owiec, które dobrze się mają, a szuka tej jednej błądzącej owcy. Chcę zadać sobie i wam wszystkim pytanie. Jakie znaczenie ma dla nas człowiek, nawet ten błądzący? Co więcej, powinniśmy sobie zadać pytanie. My, Kościół Jezusa Chrystusa, my usługujący i my chrześcijanie, którzy deklarujemy, że jesteśmy napełnieni Bożym Duchem. Jak wiele możemy poświęcić dla jednej owcy? Ja wiem, oczywiście to pytanie znajduje swoją odpowiedź w wielu pięknych, fantastycznych sytuacjach, które mają w naszym Kościele miejsce. Są ludzie, którzy poświęcili dla innych bardzo dużo, by nie powiedzieć wszystko. Pracują, służą, usiłują uczynić coś dobrego. Ale to pytanie musimy sobie w Kościele ciągle zadawać. Co Kościół Jezusa Chrystusa jest gotowy uczynić dla swoich owiec? Co poświęcić? Kiedy myślę o Panu Jezusie Chrystusie, przypominam sobie, że Pan Jezus Chrystus nie był zrozumiany przez ludzi z jednego powodu. Bo ludzie dla Niego nie byli konkretnym następnym projektem, nad którym pracował. Ludzie dla Pana Jezusa Chrystusa to nie było coś, z czym trzeba było się uporać, dostosować ich do prawa, dostosować ich do swoich wymagań. Ludzie byli treścią Jego życia. Bronił nawet grzesznych, odrzuconych przez innych. Starał się o chorych. Pan Jezus Chrystus nie miał innego celu na tej ziemi oprócz tego jednego, jedynego człowieka. Człowiek był Jego celem. I dzisiaj, aby zweryfikować naszą rolę tutaj na tej ziemi, musimy sobie odpowiedzieć na pytanie, jakie znaczenie dla Kościoła Jezusa Chrystusa ma człowiek, jeden człowiek albo grupa ludzi. Człowiek dla Boga jest zielenicą oka. I dla Kościoła Jezusa Chrystusa również. Wrócimy do tego tematu. Zapraszam na nasze następne spotkanie. Nazywam się Marek Kamiński. Do zobaczenia.