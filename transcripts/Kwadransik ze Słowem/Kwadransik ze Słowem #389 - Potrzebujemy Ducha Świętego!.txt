 Często frustrujemy się, że w naszym życiu duchowym robimy wiele, staramy się, siłujemy, a owoców jak nie było, tak nie ma. Dlatego dzisiaj w tym kwadranciku ze słowem o tym, który jest źródłem każdego dobrego owocu, który pojawia się w naszym życiu. Zostańcie ze mną. Cześć, dzień dobry, witajcie poświątecznie w kolejnym kwadranciku ze słowem. Mam nadzieję, że macie się dobrze, że wasze żołądki nie są rozsadzone. No i przede wszystkim, że duchowo trzymacie się jeszcze lepiej niż przed świętami, bo tak naprawdę o to chodziło w tych 40-dniowych przygotowaniach i później w tych dniach, które świętowaliśmy tak bardzo uroczyście w Kościele. Dzisiaj będziemy czytać Księgę Dziejów Apostolskich, czyli Księgę, która jest Księgą Ducha Świętego. Jest tak zwaną Ewangelią Ducha Świętego, to znaczy pokazuje nam życie pierwszego Kościoła po tym, kiedy Pan Jezus wstąpił do nieba i po tym, kiedy apostołowie są świeżo po tych wydarzeniach, które są za nami, których doświadczaliśmy, przeżywaliśmy je w liturgii ostatnich dni. Także mam nadzieję, że to czytanie Dziejów Apostolskich będzie dla was ekscytujące, fascynujące i przede wszystkim, bo chyba to jest celem tego naszego kwadransika ze słowem, byśmy tych rzeczy doświadczali w codzienności, bo Słowo Boga jest żywe, jest skuteczne, Słowo Boga przemienia nasze życia za każdym razem, kiedy czytamy je z wiarą i kiedy pozwalamy właśnie Duchowi Świętemu, by wprowadzał je do naszej codzienności. Więc pozwólcie, że przeczytamy dzisiaj Dzieje, drugi rozdział od 36 wersetu do 41. I będę chciał zwrócić waszą uwagę na takie dwa zwroty, jeden będzie w środku, drugi na samym końcu tego fragmentu, bo myślę, że te dwa wersy, te dwa zdania pokażą nam właśnie niezwykłą rolę Ducha Świętego, którą On odgrywał i odgrywa w Kościele dzisiejszych czasów również. Zaraz się o tym też przekonamy. Przeczytajmy wspólnie. Niech więc cały dom Izraela wie z niewzruszoną pewnością, że tego Jezusa, którego wyście ukrzyżowali, uczynił Bóg Panem i Mesjaszem. Gdy to usłyszeli, przejęli się do głębi serca. Cóż mamy czynić, bracia? – zapytali Piotra i pozostałych apostołów. Nawróćcie się, powiedział do nich Piotr, i niech każdy z was ochrzci się w imię Jezusa Chrystusa na odpuszczenie grzechów waszych, a weźmiecie w darze Ducha Świętego. Bo dla was jest obietnica i dla dzieci waszych i dla wszystkich, którzy są daleko, a których powoła Pan Bóg wasz. W wielu też innych słowach dawał świadectwo i napominał – ratujcie się spośród tego przewrotnego pokolenia. Ci więc, którzy przyjęli Jego naukę, zostali ochrzczeni. I przyłączyło się owego dnia około trzech tysięcy dusz. Dwa zdania, na które chciałbym, byście zwrócili dzisiaj ze mną uwagę. Po pierwsze – weźmiecie w darze Ducha Świętego, mówi św. Piotr. Po drugie – i przyłączyło się owego dnia około trzech tysięcy dusz. To, jak zorientowaliście się, jest drugi rozdział Dziejów Apostolskich, czyli to, co dzieje się świeżo po zesłaniu Ducha Świętego. Czytamy w drugim rozdziale Dziejów Apostolskich tę wypełniającą się obietnicę, jak św. Piotr powie proroka Joela, kiedy wyleje swego ducha na wszelkie ciało. Duch Święty zstępuje z wielką mocą na pierwszy kościół. Przychodzi na 120 uczniów – na apostołów, na uczniów, na Maryję. Jest napisane, że wszyscy zaczynają mówić obcymi językami, wszyscy zaczynają doświadczać niezwykłej obecności Pana, która przychodzi i przejawia się poprzez dar języków, poprzez wielki huk i szum wiatru, który pojawia się w Wieczerniku. Duch Święty przychodzi zupełnie niespodziewanie, jest oczekiwany, ale przychodzi w taki sposób, który zaskakuje wielu, z czym, myślę, do dzisiaj mamy często problem, ponieważ przyzywamy Ducha Świętego i nie spodziewamy się zbyt wiele. Mówimy przyjdź Duchu Święty, a On zostaje gdzieś często przygaszony i zgaszony, Jego przyjście jest zgaszone przez nasz brak elastyczności, przez nasz brak prawdziwego oczekiwania, przez nasz brak zdolności do przyjęcia Go w taki sposób, w jaki przychodzi. Myślę, to jest wyjątkowe zawsze w przyjściu Ducha Świętego, że On zawsze przychodzi w nowy sposób, że przychodzi tak, że to szokuje, to nagina, to wyciąga nas z jakiegoś naszego pudełka, które sobie już skrzętnie przygotowaliśmy na Jego przyjście. On przychodzi, bo jest Duchem Wolności, gdzie Duch Pański, tam wolność. On przychodzi z wolnością, w której często my nie jesteśmy, nie tkwimy. My tkwimy w naszych przywiązaniach, w naszych schematach, w naszych własnych przyzwyczajeniach, a On przychodzi nas z nich wyciągnąć. Dlatego Duch Święty jest często chyba najbardziej problematyczną osobą z Trójcy Świętej. No ale idziemy dalej w ten tekst i chciałbym, żebyśmy zobaczyli właśnie, w jakim kontekście są dzisiaj czytane te słowa. Jest chwila po przyjściu Ducha Świętego, kiedy wszyscy się zorientowali w Jerozolimie, że coś się wydarzyło. Przyszedł wielki huk, trzęsienie ziemi, później się działo w czwartym rozdziale, ale w wieczerniku zaczęło dziać się coś, co było na pewno czymś nowym, niezrozumiałym. Także nawet niektórzy, którzy patrzyli na to, mówili, oni chyba upili się młodym winem, to jest coś dziwnego. To nie wygląda jak normalne spotkanie modlitewne. I później czytamy, że kiedy Duch Święty napełnił również Piotra, Piotr staje i jako lider ówczesnego Kościoła zaczyna mówić o tym, co się wypełniło, co się stało. Wypełniło się proroctwo z proroka Joela, to co powiedziałem przed chwilą. I Piotr zaczyna mówić, Piotr zaczyna głosić o zbawieniu w Jezusie. I to Słowo zaczyna w taki sposób, w tak mocny sposób docierać do serc słuchających, że pytają, mają jedno pytanie, jako owoc tego, co usłyszeli przed chwilą, mają jedno pytanie, czy będziemy zbawieni, co możemy zrobić, żeby zostać zbawionymi. To jest pytanie, które pojawia się zawsze, kiedy przychodzi Duch Święty. To jest pytanie, które pojawia się zawsze w sercu człowieka, który słyszy Ewangelię głoszoną w mocy Ducha Świętego. Taki człowiek zastanawia się, czy może dostąpić zbawienia, w jaki sposób może to zrobić. W sercu pojawia się pokuta, żal za grzechy, pojawia się przekonanie, że jest grzesznikiem i potrzebuje zbawcy, co zrobić, żeby się zbawić, pytają ci ludzie. I dostają odpowiedź, nawróćcie się i dajcie się ochrzczyć w imię Pana Jezusa. Duch Święty sprawia, że Piotr głosi tą niewyuczoną mowę i ostatnie zdanie, które chciałem, żebyście też na nie zwrócili uwagę, i przyłączyło się owego dnia około trzech tysięcy dusz. To jest coś niezwykłego, kiedy Duch Święty namaszcza jedno słowo, kiedy Duch Święty namaszcza jedno kazanie, kiedy Duch Święty namaszcza człowieka, który głosi z Jego natchnienia. Po takim jednym kazaniu może nawrócić się trzy tysiące osób. To się dzieje, kiedy przychodzi Duch Święty. Problem polega dzisiaj na tym, że my często jesteśmy gdzieś przyzwyczajeni do tego, że polegamy nie na Duchu Świętym, który przychodzi i namaszcza prostych, zwykłych, niczym niewyróżniających się ludzi i sprawia, że ich życia stają się czymś niezwykłym, ich głoszenie staje się niezwykle skuteczne. My bardziej szukamy sposobu, jak intelektualnie dotrzeć do kogoś, jak go przekonać, jak użyć mądrych słów. Nie wiem, jakie były wasze doświadczenia słuchając. Ostatnio rozmawiałem z paroma osobami, kiedy był czytany znowu list Kulu na ten świąteczny dzień, poniedziałek wielkanocny, gdzie tak wpadłem do kościoła i mówię, kurczę, chciałbym tak dzisiaj posłuchać, bo faktycznie przyszedłem, byłem w wielu różnych rzeczach, które się działy już tak po niedzieli. Zmartwychwstania. I mówię, ciekawe, o czym dzisiaj będzie słowo. No i było słowo mądre, teologiczne, były trudne wyrazy, jak byt, na przykład wyłapałem, filozoficzne. Ale patrzyłem na tych ludzi, którzy przyszli i zastanawiałem się, czy oni słuchając tego słowa doświadczają mocy zmartwychwstania, czy kolejnej katechezy, która nic nie zmieni w ich życiu, czy kolejnej katechezy, która będzie mądra, uczona, bo przecież były tam mądre rzeczy, uczone rzeczy, teologiczne rzeczy, filozoficzne rzeczy. To jest wybitna sztuka, żeby umieć też napisać taki list. Ale czy o to chodzi w zmartwychwstaniu, czy o to chodzi w poniedziałek zmartwychwstania, czy chodzi o to, żeby powiedzieć coś po prostu mądrego, czy może o to, żeby zaświadczyć o zmartwychwstaniu. I powiem szczerze, trochę za tym tęsknię i trochę za tym tęskniłem, słuchając w poniedziałek tych rzeczy, bo dzieje apostolskie, których słuchamy, to jest księga, która mówi o tym, że Kościół, pierwszy Kościół składał świadectwo życia w Duchu Świętym, życia po zmartwychwstaniu, życia pełnego mocy, mocy Ducha Świętego. I myślę sobie, że jest co komentować, jest o czym mówić, kiedy żyjemy w Duchu Świętym. I potrzebujemy dzisiaj wrócić do takiego pierwszego zaufania Duchowi Świętemu. Potrzebujemy dzisiaj wrócić do pierwszego zaufania właśnie w Tego, który jest trzecią osobą Trójcy i który namaszcza to, co proste, który namaszcza to, co być może jest właśnie niewybitne. To, do czego doszedł w końcu święty Paweł, kiedy próbował na Aeropagu przekonać mądrymi słowami ludzi, żeby nawrócili się do Chrystusa. I potem wrócił jak zbity pies trochę i pisze w liście do Koryntian, że przyszedłem do was bracia nie z wyuczoną mową, nie by siłą erudycji, siłą mądrych słów, ale by siłą i mocą Ducha Świętego ogłosić wam Chrystusa ukrzyżowanego. I potrzebujemy dojść do tej samej konkluzji. Potrzebujemy dzisiaj dojść do takiego miejsca, w którym zobaczymy, że to już nie działa, to już nie przynosi owocu. Mówienie mądrych słów, jedynie wyuczonych, teologicznych frazesów nie przynosi dziś owocu. Potrzebujemy dzisiaj mocy Ducha Świętego. I tego nigdy nie zapomnę. Jak spotkałem się z ojcem Cantalamessą, kiedyś wam wspominałem o tym kaznodziejom papieskim, i on powiedział mi jedno zdanie, powiedział między oczy. Powiedział, Marcin, potrzebujesz namaszczenia Ducha Świętego. Powiedział, za każdym razem, kiedy idziesz gdzieś mówić coś, występować, proś Ducha Świętego, by dotykał serc. Powiem wam teraz w najbliższą sobotę, 15 kwietnia o godzinie 17.15, na teleekspresie na Jedynce, będziemy mieli możliwość, by głosić Słowo Boże, by wziąć udział w projekcie Uniesieni. To będzie dwugodzinny projekt z uwielbieniem, z głoszeniem Słowa Bożego, więc to będzie coś pięknego na Jedynce, na żywo. Mam dwie minuty, żeby powiedzieć o miłości Bożej. I powiem wam tak, myślisz sobie, że będzie cię słuchało ponad milion osób, bo to pewnie takie oglądalności gdzieś są w takich godzinach w sobotę w telewizji polskiej. I masz taką pokusę, żeby spróbować powiedzieć coś mądrego. Masz taką pokusę, żeby spróbować powiedzieć coś, co przekona kogoś i co będzie tak mądre, że wszyscy ci powiedzą, ale ładnie powiedziałeś i będzie to takie w tobie, wszyscy ci mówią, wszyscy cię chwalą, bo ładnie powiedziałeś i dobrałeś ładnie słowa. Chcę wam powiedzieć, w ogóle mnie to nie obchodzi. Nie chcę, żeby mnie to obchodziło. Moja jedyna modlitwa, chociaż po ludzku człowiek chciałby dobrze wypaść, ale moja jedyna modlitwa na tę sobotę jest taka, Boże, użyj tych dwóch minut, by zbawić ludzi, którzy jeszcze nie doświadczyli Twojego zbawienia. Posłusz się tymi dwoma minutami, to co powiem, było tym, co mam powiedzieć. By to było głoszenie Jezusa, głoszenie zbawienia w Jezusie Chrystusie, miłości Bożej, a nie ładnego gadania, które nic nie zmieni w niczyim życiu. Poza tym, że ktoś ci powie, że ładnie powiedziałeś i ładnie wystąpiłeś. Potrzebujemy wrócić dzisiaj do początków, do dziejów apostolskich. Potrzebujemy wrócić do mocy Boży, która jest w prostej Ewangelii o miłości Jezusa, o zbawieniu z łaski, o zbawieniu grzeszników, którzy nie zasłużyli na zbawienie, z których, jak Paweł powie, jestem pierwszy. Ja też jestem pierwszy do zbawienia. Potrzebuję Zbawiciela, potrzebuję Jego łaski, potrzebuję wyzbyć się trochę samego siebie, żeby to Jezus był pierwszy, a nie ja sam. I o to się modlę w swojej słabości, w swoich grzechach, w swoich porządliwościach, z którymi ciągle walczę, bo każdy z nas jest na bitwie z samym sobą. Potrzebujemy dzisiaj Ducha Świętego, dlatego prosimy Cię dzisiaj, Duchu Święty, przyjdź i przemień nas, byśmy byli świadkami Twojej miłości. Przemień nas, byśmy byli tymi, którzy Cię kochają i tymi, którzy naprawdę ufają Tobie bardziej niż samemu sobie. Proszę Cię, Duchu Święty, daj nam dystans do samych siebie, do tego, jak wyglądamy, co nas mówią ludzie, i daj nam zaufać Tobie. Daj nam zaufać, że tam, gdzie nas stawiasz, Ty się nami posłużysz. I niech Twoja chwała objawi się z wielką mocą, a nam daj pokorę, byśmy byli zawsze w cieniu i wiedzieli, że nie chodzi tutaj absolutnie o nas. Przyjdź, Duchu Święty, i niech objawi się moc zmartwychwstania. O to prosimy, w imieniu Jezusa. Amen. Także proszę Was o modlitwę też o to sobotnie wydarzenie. Proszę Was o to, byście byli z nami, byście modlili się, aby Boża chwała dotarła i dotknęła tych wszystkich, którzy jeszcze żyją w mroku. By Pan uzdrawiał, uwalniał i czynił cuda podczas tej transmisji, tego wydarzenia. Bóg może to zrobić, więc niech tak się stanie. W imię Jezusa Chrystusa. Amen. Czekajcie cierpliwie na bilety na Chwała Mu. Tak kończąc powiem, bo chcemy wszystko dopiąć na ostatni guzik i obiecuję Wam, że już niedługo będzie wiadomo, kto będzie na tegorocznym Chwała Mu i ogłosimy Wam już niedługo datę sprzedaży biletów. Także ściskam, pozdrawiam i do zobaczenia. Napisy stworzone przez społeczność Amara.org