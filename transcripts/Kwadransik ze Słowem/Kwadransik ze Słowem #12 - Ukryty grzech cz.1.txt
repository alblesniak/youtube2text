 Cześć, mam nadzieję, że macie się bardzo dobrze, a po tym odcinku będzie jeszcze lepiej, ponieważ wspólnie będziemy rozważać dzisiaj Słowo Boże. Kwadransik ze Słowem, odcinek 12, pierwsza Księga Samuela, czwarty rozdział od pierwszego wersetu do jedenastego. Będą to fragmenty, na których będziemy chcieli zatrzymać się przez ten i kolejny odcinek. Dla mnie osobiście ten fragment i to, że wchodzimy akurat w tym czasie w ten urywek Słowa Bożego jest znakiem prowadzenia Ducha Świętego. Wierzę w to z całego mojego serca, że Duch Święty prowadzi nas w tych rozważaniach. Jesteśmy w okresie Wielkiego Postu i przyglądamy się sobie, robimy rachunek sumienia, zastanawiamy się, co można w naszym życiu ulepszyć, poprawić. Ale chcę wam też powiedzieć, że to jest moja obserwacja i to jest moje zrozumienie czasu Wielkiego Postu, że tak naprawdę w tych dniach chodzi nie tak bardzo o to, co my możemy zrobić dla Boga, bo skupiamy się na modlitwie, skupiamy się na poście, na jałmużnie. Ale musimy sobie przede wszystkim uświadomić, jeśli chcemy, by okres Wielkiego Postu był dla nas owocny, musimy uświadomić sobie to, co Bóg uczynił dla nas. Musimy uświadomić sobie to, jak Bóg nas umiłował, co On już uczynił względem nas na drzewie krzyża. I jeśli przyjmiemy tę miłość, która jest skierowana do nas osobiście, to wszystko, co będziemy do Niego czynić, modlitwa, poście, jałmużna, nie będzie jakimś automatyzmem, ale będzie dowodem i znakiem naszej miłości. I jeśli będziemy czynić te rzeczy właśnie w miłości, to może nas przemienić, to może zmienić całkowicie nasze życie. Chcę was też zachęcić do czytania Słowa Bożego częściej, właśnie w okresie Wielkiego Postu. I słyszałem niedawno bardzo ciekawą historię na temat człowieka, który kochał Słowo Boże, on już nie żyje, zmarł niedawno, miał wielką posługę. I on też nie był katolikiem, ale to jest właśnie rzecz, której ja się osobiście uczę od niekatolików, od chrześcijan, od innych wyznań, że można kochać Słowo Boże bardziej. I on dał bardzo ciekawą wskazówkę, że mówił, że wszędzie, gdzie szedł, wszędzie, gdzie był, nawet podczas dnia będąc w domu, brał ze sobą Biblię i kładł ją na łóżku, na biurku, na stole, gdzie jadł i zawsze ją czytał. Mówi, czasami to był werset, czasami to były trzy wersety, a czasami siedziałem godzinę, dwie i czytałem Słowo Boże. I to był sekret do udanej służby, tego, że nie tylko dobrze z Bogiem zaczął, ale do ostatnich dni swojego życia dożył w Bożej łasce. I myślę, że to jest rzecz, której my, katolicy, możemy się uczyć od innych. Miłości do Słowa Bożego. Także chcę was do tego zachęcić przez te kolejne dni, może przez kolejny tydzień. Bierz Biblię, nie w telefonie, weź fizycznie Biblię w tej księdze, ze sobą wszędzie, kłać w widocznym miejscu i za każdym razem, kiedy twoje oko to zobaczy, zobaczy, że Biblia sobie leży, to otwórz ją chociaż na moment, na 30 sekund i niech to Słowo w nas pracuje. Amen? Wierzę, że mówicie amen w domu. Więc kochani, pierwsza księga Samuela od pierwszego wersetu do wersetu 11. Słowo Samuela było skierowane do całego Izraela, Izraelici wyruszyli do walki z Filistynami. Rozbili oni obóz koło Eben Hazer, natomiast Filistyni rozbili obóz w Afek. Filistyni ustawili szyki bojowe przeciw Izraelitom i rozgorzała walka. Izraelici zostali pokonani przez Filistynów, także poległo na pobojowisku na równinie około 4 tysięcy ludzi. Po powrocie ludzi do obozu starsi Izraela stawiali sobie pytanie, dlaczego Pan dotknął nas klęską z ręki Filistynów? Sprowadźmy sobie tutaj Arkę Przymierza Pańskiego z Silo, ażeby znajdując się wśród nas, wyzwoliła nas z ręki naszych wrogów. Lud posłał więc do Silo i przywieziono stamtąd Arkę Przymierza Pana Zastępów, który zasiada na cherubach. Przy Arce Przymierza Bożego byli tam dwaj synowie Helego, Hoffni i Pinhas. Gdy Arka Przymierza Pańskiego dotarła do obozu, wszyscy Izraelici podnieśli głos w radosnym uniesieniu, aż ziemia zadrżała. Kiedy Filistyni usłyszeli głos okrzyków, mówili, co znaczył w głos tak gromkich okrzyków w obozie izraelskim. Gdy dowiedzieli się, że Arka Pańska przybyła do obozu, Filistyni przelękli się, mówili, Bóg przybył do obozu. Mówili, biada nam, nigdy dawniej czegoś podobnego nie było. Biada nam. Kto nas wybawi z mocy tych potężnych bogów? Przecież to ci sami bogowie, którzy zesłali na Egipt wszelakie plagi na pustyni. Trzymajcie się dzielni, bądźcie mężami Filistyni, żebyście się nie stali niewolnikami hebrajczyków, podobnie jak oni byli niewolnikami waszymi. Bądźcie więc mężami i walczcie. Filistyni stoczyli bitwę i zwyciężyli Izraelitów, także każdy uciekł do swego namiotu. Klęska ta była bardzo wielka. Zginęło bowiem 30 tys. piechoty izraelskiej. Arka Boża została zabrana, a dwaj synowie Helego, Hofni i Pinhas, polegli. Ten odcinek, jak widzicie, nosi nazwę Ukryty grzech. Dlaczego, mając Bożą obecność w swoim życiu, mając obecność w swoim obozie, Izraelici przegrali z Filistynami? Słowo Boże zostawia nam odpowiedź na to pytanie pod koniec wersetu 4 oraz 11, kiedy jest wzmianka o synach Helego, którzy nazywali się Hofni i Pinhas. Jeśli pamiętacie, poprzednie fragmenty, które czytaliśmy, było napisane, że Heli, który był Bożym człowiekiem, Bożym kapłanem, miał dwóch synów, którzy grzeszyli przeciwko Panu. Były to na początku ukryte grzechy, o których później Izraelici się dowiadywali. Grzeszyli w składaniu ofiar, nie przestrzegali prawa, współżyli z kobietami, które były gdzieś właśnie w ich zasięgu wzroku. Chcę spojrzeć i chciałbym, żebyśmy spojrzeli na temat grzechu z takich dwóch perspektyw, ponieważ te perspektywy są cały czas takie same. Człowiek się nie zmienia, grzech się nie zmienia i wpadamy w podobne pułapki, którym warto się przyjrzeć, byśmy właśnie po raz kolejny w nie już nie wchodzili, byśmy nie dali się diabłu oszukać. Więc co jest taką pierwszą rzeczywistością związaną z grzechem? Grzech, który widzimy w swoim życiu, czy wiemy, że grzeszymy, a nie chcemy grzechu porzucić. W Bogu jest to niezwykłe i też dostrzegamy to w tej historii, którą czytaliśmy przed chwilą, że Bóg jest naprawdę cierpliwy. To jest cecha Boga, która mnie urzeka bardzo mocno, że Bóg jest cierpliwy, Bóg ma dużo więcej cierpliwości do nas i do naszych upadków, do naszych grzechów niż my sami. I czasami my mamy również ten problem, że patrzymy na Boże działanie ze swojej perspektywy i św. Piotr o tym mówi w swoim liście, zaraz przytoczę ten fragment, myślimy, że Bóg zwleka. 2 Piotra 3,9 Nie zwleka Pan z wypełnieniem obietnicy, bo niektórzy są przekonani, że Pan zwleka, ale On jest cierpliwy w stosunku do was. Nie chce bowiem niektórych zgubić, ale wszystkich doprowadzić do nawrócenia. To jest mowa św. Piotra w kontekście paruzji, powtórnego też przyjścia Pana Jezusa i apostołowie myśleli, że On już niedługo wróci, że to już bez kwestii może miesięcy, może dni, że to już się stanie za chwilę. I było takie przekonanie później właśnie w ich sercach, że Pan chyba zwleka. Niektórzy myślą, że Pan zwleka, miał przyjść szybko, miał zaraz wrócić, jakoś póki co jeszcze nie przyszedł z powrotem. I Piotr mówi, apostoł Piotr mówi, Pan nie zwleka, ale okazuje cierpliwość względem was. Po co? Byście mieli okazję do nawrócenia. Więc w Bogu jest to niezwykłe, że kiedy grzeszymy, kiedy coś nam źle wychodzi albo nam nie wychodzi i żyjemy w grzechu, żyjemy w jakiejś niemoralności, to Bóg nie zsyła ognia z nieba nam na ziemię i nas nie niszczy, dzięki miłosierdziu Pana Jezusa, który wziął na siebie nasze grzechy, ale On okazuje nam cierpliwość. Dzięki Jezusowi mamy szansę na nawrócenie, bo Bóg daje nam czas, abyśmy odwrócili się od grzechu. I w tej historii synowie Helego również mieli czas, również mieli czas, lecz z niego nie skorzystali. Bóg upominał przez ludzi jednego i drugiego, ale oni nie chcieli tego grzechu porzucić i konsekwencją niestety było to, że Izrael przegrał bitwę, a oni zginęli. Nie dlatego, że Bóg ich zabił, ale dlatego, że oni dopuścili się grzechu, który ich zabił. Więc to grzech niszczy człowieka. To grzech powoduje w konsekwencji śmierć. I drugą rzeczywistością, też bardzo niebezpieczną, są grzechy, które dzieją się w ukryciu, które są utajone. To znaczy często niestety w życiu wierzących jest tak, są takie sytuacje, że grzeszymy, że... może inaczej powiem, żyjemy normalnie, przyznajemy się do Boga, żyjemy wydawałoby się dobrym, fajnym, chrześcijańskim, katolickim życiem, zgodnym z Bożym Słowem, a nasze ukryte życie jest skażone. I to jest bardzo niebezpieczne położenie, kiedy jesteśmy w takim położeniu w naszym życiu. I w księdze przysłów, w 28 rozdziale, w 13 wersecie czytamy, że nie zazna szczęścia, kto swe przewiny ukrywa, a kto je wyznaje i porzuca, ten miłosierdzie dostąpi. Zobaczcie, to jest niesamowite Boże Słowo. Nie zazna szczęścia, kto swe przewiny ukrywa, czyli życie w ukrytym grzechu jest źródłem przekleństwa. Czasami się ludzie zastanawiają, czemu moje życie nie jest błogosławione. Być może żyjesz w grzechu, który jest ukryty, na zewnątrz wszystko jest super, ale ty w środku wiesz, że są miejsca ukrytego grzechu. Jak jest wyjście? Czytamy, że mamy je wyznać i porzucić. Grzech musi być wyznany, więc jesteśmy w czasie Wielkiego Postu, w którym się spowiadamy i jedną rzeczą jest ten grzech wyznać, ale to nie koniec. Należy jeszcze ten grzech porzucić. Nawet to jest jeden z warunków dobrej spowiedzi. Mocne postanowienie poprawy. I dobrze wiemy o tym, myślę, że każdy z nas to wie, że nie jest to wcale proste wygrać z grzechem. I ludzkimi siłami nie jesteśmy w stanie tego uczynić, ale mamy Bożą łaskę i możemy prosić Ducha Świętego o to, by dał nam właśnie swoją łaskę do tego, by z grzechem wygrać. Ponieważ to jest klucz do zwycięstwa. Zaufać Jezusowi, zaufać temu, co On zrobił na krzyżu i powiedzieć Panie, mocą tego, co Ty zrobiłeś, ja dziś wyrzekam się przywiązania do tego grzechu. Wyrzekam się przywiązania do tego stylu życia, który być może miałem, do tego już zaakceptowanego schematu, że grzeszę w ukryciu. Nie chcę tego, Panie, ale sam nie umiem. Pomóż mi swoją łaską. I wierzę, że Pan dzisiaj zachęca nas do tego i wtedy dostąpimy miłosierdzia. I ta historia uczy nas, którą czytaliśmy w Księdze Samuela, że życie w tych dwóch kompromisach, w niewyznaniu swojego grzechu i też w braku chęci porzucenia go sprawia, że możemy w naszym duchowym życiu skończyć jak synowie Helego, że możemy po prostu zabić nasze duchowe życie, być zamordowani przez wroga, ponieważ ta trucizna grzechu jest w nas. Więc Pan dzisiaj zachęca nas do tego i pomodlimy się wspólnie, myślę, po kolejnym odcinku w tych intencjach, w tych dziedzinach. Chciałbym Was zachęcić, podsumowując tę część tego kwadransu, kwadransika ze Słowem, byśmy Słowo Boże czytali częściej, byśmy pozwalali Mu nas oczyszczać, nas przenikać i byśmy nie zgodzili się na ukryty grzech w naszym życiu oraz jeśli wiesz, że gdzieś ten grzech w Tobie jest, zechcij go porzucić. A Pan objawi swoje błogosławieństwo i będziesz wygrywał bitwy, które być może do tej pory w swoim życiu przegrywasz. Widzimy się już niedługo i do zobaczenia.