 Mamy dzisiaj piękny dzień, a dlaczego ten dzień jest piękny i wyjątkowy dla mnie? O tym w dzisiejszym kwadranciku ze słowem dowiecie się nieco więcej, więc nie odchodźcie i zostańcie ze mną. CZAS NA KWADRANCIK Cześć, dzień dobry, witajcie bardzo serdecznie w dzisiejszym kwadranciku ze słowem, który jak widzicie znowu poza moim domem. Wczoraj kiedy wróciłem do swojego mieszkania gdzieś na jakieś półtora dnia, chyba wróciłem dwa dni temu, byłem tam z półtora dnia i wczoraj się pakowałem. Rodzice zapytali czy mam problem, żeby być dwa dni w domu i trochę pół żartem, pół serio powiedziałem, że tak. Nie, ale tak na serio, no trochę jest wyjazdu, trochę cały czas podróżuję i bardzo się z tego cieszę, że jest taka możliwość, żeby odwiedzać przyjaciół, znajomych. Jestem teraz w Brzezinach u Świętego Małżeństwa, bo kto inny by mnie przyjął z walizką na noc i na śniadanko. I ten dzień dzisiaj też był wyjątkowy i jest wyjątkowy, bo jest przepełniony modlitwą. Jak możecie z tyłu zobaczyć, lokalny patriotyzm ma się całkiem nieźle, oglądamy chwała mu. Nie wiem, czy się zorientowaliście, jesteśmy już w połowie całego projektu, który udało się nagrać, udało się stworzyć kilka miesięcy temu. Jesteśmy już po siódmym odcinku, po siódmej serii uwielbienia. Odcinków będzie 14, więc możecie sami sobie policzyć, jak to wszystko będzie lądowało już niedługo, w maju chyba będzie po całym tym projekcie w wersji YouTube'owej. Ale mam nadzieję, że czekacie, zastanawiacie się, myślicie, co będzie dalej, bo chcę wam dzisiaj to powiedzieć. Myślimy o tym po raz kolejny. Przypominam wam, że na tym, mam nadzieję, się nie skończy. I wierzę, że spotkamy się za jakiś czas na żywo i będziemy mogli wspólnie wielbić Pana Boga, oglądając, patrząc na to, co On sam będzie czynił. Także dzisiaj powiem wam, że mam taki dość dobry czas, jeśli chodzi o moje spotkanie też z Panem Bogiem. Dzisiaj wstaliśmy o 6 rano, dla mnie to jest święto, bo ja nie wstaję zwykle o 6 rano, ale Andrzej, u którego tutaj też jestem, i Łukasi, Andrzej wstaje tak codziennie, więc cieszyłem się, jadąc tutaj, że będę mógł dołączyć do niego, wstając bardzo wcześnie, żeby szukać Pana Boga. Naprawdę, mam świętych ludzi we wspólnocie, którzy wstają rano, wcześnie rano, żeby spędzić tę godzinę z Jezusem i potem iść do pracy na cały dzień. No i jest się od kogo uczyć, także bardzo jestem Bogu wdzięczny za to, że takich ludzi też mi stawia dookoła siebie i w mojej wspólnocie. Dzisiaj chciałbym się z wami podzielić fragmentem ze Słowa Bożego, z Ewangelii, którą dzisiaj rano rozważaliśmy, dał nam ją Kościół na dzień, w którym nagrywam ten kwadransik, czyli na dzień wczorajszy, kiedy mnie tutaj widzicie i oglądacie. Otwórzmy sobie razem Ewangelię według św. Łukasza, drugi rozdział, od 22 do 40 wersetu, chociaż myślę, że do 40 to nie dojedziemy. W każdym razie, w ogóle początek Ewangelii Łukasza jest takim wyjątkowym fragmentem Pisma, bo gdybyśmy sobie tak naprawdę rzucili okiem na to, co św. Łukasz próbuje nam przekazać w pierwszym i w drugim rozdziale, to możemy zobaczyć, jak niezwykłą, wielką rolę odgrywa tam osoba Ducha Świętego. Osoba Ducha Świętego dla mnie ukochana, która odgrywa niezwykłą rolę w moim życiu. Moje nawrócenie było w Wigilię Zesłania Ducha Świętego. Wiele wydarzeń, które miały miejsce w moim życiu i były bardzo ważne, miały miejsce również w maju, w czas, kiedy wspominamy szczególnie osobę Ducha Świętego w liturgii. Myślę, że wiele takich ważnych wydarzeń będzie miało miejsce również wtedy, bo Bóg bardzo lubi, patrząc na Stary Testament, robić pewne rzeczy cyklicznie i według swoich podziałów na święta, które też w Izraelu były obchodzone bardzo regularnie, systematycznie. Pewne rzeczy się nie zmieniają, stąd moje oczekiwania na te szczególne momenty w roku są też większe. Nie o maju, nie o różnych miesiącach, ale o Duchu Świętym. Mówi św. Łukasz i pierwszy rozdział, kiedy zaczyna się ta cała historia zbawcza, przyjścia na świat Mesjasza, kiedy św. Łukasz mówi bardzo wiele na temat roli Ducha Świętego, w tym, co wydarzyło się w Maryi, później całe te początki, kiedy Duch Święty mówi do Józefa, kiedy Bóg prowadzi świętą rodzinę w tych pierwszych miesiącach życia Pana Jezusa. W tej Ewangelii jest tego bardzo wiele. Chciałbym, byśmy przeczytali sobie dłuższy fragment, bo mieliśmy do wyboru w Ewangelii ten dłuższy i krótszy. Przeczytajmy go wspólnie. Gdy upłynęły dni ich oczyszczenia według prawa mojżeszowego, rodzice przynieśli Jezusa do Jerozolimy, aby przedstawić Go Panu. Tak bowiem jest napisane w prawie pańskim. Każde pierworodne dziecko płci męskiej będzie poświęcone Panu. Mieli również złożyć w ofierze parę syna gorlic albo dwa młode gołębie, zgodnie z przepisem prawa pańskiego. A żył w Jerozolim człowiek imieniem Symeon. Był to człowiek sprawiedliwy i pobożny, wyczekujący pociechy Izraela, a Duch Święty spoczywał na nim. Jemu Duch Święty objawił, że nie ujrzy śmierci, aż zobaczy Mesjasza Pańskiego. Z natchnienia więc Ducha Świętego przyszedł do świątyni. A gdy rodzice wznieśli Dzieciątko Jezus, aby postąpić z Nim według zwyczajów prawa, On wziął je w objęcia i błogosławił Boga mówiąc Teraz o Władco pozwalasz odejść w słudze Twemu w pokoju według Twojego słowa. Bo moje oczy ujrzały Twoje zbawienie, które przygotowałeś wobec wszystkich narodów. Światło na oświecenie pogan i chwałę ludu Twego Izraela. Jak się tutaj dobrze wsłuchaliście czy wczytaliście w ten fragment słowa, to mogliście zauważyć, jak wielką rolę odgrywał Duch Święty. O, coś się zatrzęsło, ziemia się zatrzęsła. Jak wielką rolę odgrywał Duch Święty w tych scenach. Jak wielką rolę odgrywał w tych wydarzeniach, chwilę po narodzinach Pana Jezusa. W życiu Symeona widzimy to szczególnie. Symeon jest taką bardzo wyjątkową postacią, szczególnie w tym drugim rozdziale Ewangelii Łukasza. Postacią, która jest, jak czytamy o nim, osobą pobożną, osobą żyjącą blisko z Bogiem. I nie dziwi to, że jest taką osobą, ponieważ jego życie jest pełne Ducha Świętego. Łukasz otaczał osobę Symeona, osobą Ducha Świętego. Mówił, że wszystko co dzieje się w Symeonie jest dzięki Duchowi Świętemu. On był ważną częścią tego wszystkiego, co działo się wokół Jezusa w tej scenie, w tej historii. I jest taki ciekawy zwrot, który zawsze mnie tutaj ujmuje, że Duch Święty spoczywał na nim i Jemu Duch Święty objawił, że nie ujrzy śmierci, aż zobaczy Mesjasza Pańskiego. Symeon był człowiekiem prowadzonym przez Ducha Świętego. Symeon był człowiekiem, którego Duch Święty prowadził, którego Duch Święty trzymał za rękę i wiódł go tam, gdzie miał być. Symeon był człowiekiem, który znajdował się we właściwym miejscu, we właściwym czasie, dlatego że prowadził go Duch Święty. I to jest bardzo inspirująca myśl dla mnie, mam nadzieję, że dla was też, że możesz w swoim życiu być we właściwym miejscu, we właściwym czasie tylko wtedy, kiedy prowadzi cię Duch Boży. Tylko wtedy, kiedy pozwalasz Duchowi Bożemu się prowadzić. To są takie momenty w życiu, w których nie zawsze czujesz się jakoś maksymalnie napełnionym. To są takie momenty, w których nie zawsze będziesz czuł emocjonalne uniesienie. Myślę, że Symeon niekoniecznie musiał czuć jakichś powiew lawendowego wiatru, albo nie musiał czuć w tym momencie, że prąd go przeszedł, który powiedział mu wróć do świątyni itd. To nie musiało być nic spektakularnego. Kiedy żyjemy w Duchu Świętym, okoliczności kształtują się tak, że jesteśmy prowadzeni we właściwy sposób, jesteśmy prowadzeni właściwą drogą, właściwą ścieżką, czasami w ogóle nie czując, że jesteśmy prowadzeni. I to jest najbardziej fascynujące. Nie wiem, czy jakiś czas temu pamiętacie, opowiadałem wam, czy nie opowiadałem takiej historii, kiedy nagrywaliśmy Chwała Mu, kiedy nagrywaliśmy ten nasz projekt, byliśmy całe dnie w modlitwie, w uwielbieniu. Więc wyobraźcie sobie, jak jesteśmy po trzecim dniu całodziennych nagrań, gdzie naprawdę byliśmy mocno wypróci skupieniem, całym tym przygotowaniem wszystkim, co tam się działo gdzieś po drodze. I pamiętam, jak poszliśmy, skończyliśmy za 5-6 i stwierdziliśmy, dobra, to idziemy na mszę, idziemy na Eucharystię, podziękować Panu Jezusowi za cały ten dzień. Byliśmy strasznie wypróci, ale chcieliśmy iść jeszcze modlić, tak jeden na jeden, przyjąć Jezusa w komunii. I kiedy wyszliśmy z Eucharystii, powiedzieliśmy sobie, że idziemy coś zjeść, jakąś fajną kolację. I zupełnie w ogóle nie czuliśmy się wprowadzeni przez Ducha Świętego w żaden sposób. Po prostu byliśmy głodni, prowadzeni przez nasz głód i ewentualnie przez osoby, które miały władzę, bo miały telefon w ręku i wybierały restauracje, których w Warszawie było pełno. I w pewnym momencie mówimy wszyscy, dobra, jedziemy do jakiejś knajpy, nigdy tu nie byliśmy, wszyscy się spakowaliśmy w samochodę i ruszyliśmy. Kiedy otworzyliśmy drzwi od tej restauracji, w której nigdy nie byliśmy, wchodzimy, rozbieramy się i nagle mężczyzna, który stał naprzeciwko, patrzy na mnie bardzo takim wymownym wzrokiem, który mówi, chyba cię znam. I tak patrzy na mnie i patrzy na mnie, ja mówię, cześć, a on mówi, Marcin, to było moje marzenie, żeby się z tobą spotkać, poznać. I w ogóle tu jest pan doktor, który jest lekarzem i leczy ludzi chorych na nowotwory, jest właśnie w tej specjalizacji, gdzieś tu się w tym specjalizuje. A to jest nasza znajoma, która przyleciała do Polski, żeby się leczyć, właśnie też onkologicznie. I w ogóle tak się cieszy, opowiadał mi, dziękował za różne rzeczy, których w ogóle nie pamiętałem. No i zaczęliśmy jeść, pożegnaliśmy się. I kiedy on już wyszedł i też podziękował raz jeszcze za wszystko, wrócił po 15 minutach, okazało się, że stali 15 minut na parkingu i się zastanawiali, czy wypada mnie zaczepić. Więc jakbyście mieli kiedyś takie wątpliwości, tak wypada mnie zaczepić. Nie ma żadnego problemu, ja księciem nie jestem i korony nie noszę. No i faktycznie tak było, że zaczepił mnie i powiedział, Marcin, czy możesz z nami podejść do naszego auta? Ja mówię, nie wiem, o co chodzi, dobra, ubiorę się. No i zaczęliśmy rozmawiać, pod tym autem stanęliśmy i ta pani mnie pyta, ta kobieta, która z nimi była, bo chcieli, żebym się nad nią pomodlił. Mówi, Marcin, czy ty przypadkiem nie byłeś gdzieś za granicą, żeby głosić? Ja mówię, byłem. A gdzie na przykład byłeś? Ja mówię, na przykład w Stanach. A gdzie na przykład w Stanach? Ja mówię, na przykład w Chicago. A kiedy to było? Ja mówię, wtedy i wtedy. Ona mówi, to jest niesamowite, bo właśnie stąd cię pamiętam. Byłem na twoim spotkaniu jakieś 10 lat temu, czy te 8 lat temu i to jest niezwykłe, że my się dzisiaj tutaj spotykamy i że możesz się dzisiaj za mnie pomodlić. I ktoś by powiedział zbieg okoliczności, ktoś by powiedział głupi przypadek. To nie był ani zbieg okoliczności, ani głupi przypadek. Po prostu byliśmy prowadzeni przez Ducha Świętego. Na zmęczeniu, na jakimś w ogóle takim poczuciu, że już w ogóle ledwo zipiemy, ledwo żyjemy. Tak prowadzi nas Duch Święty, jeśli dajemy Mu się prowadzić. A jak dać Mu się prowadzić? Być człowiekiem modlitwy, żyć w modlitwie, wystawiać się Bogu na naświetlanie, nazwę to w ten sposób. Kiedy idziemy się modlić, On nas napełnia. Kiedy spędzamy z Nim czas, On nas napełnia. I wtedy czasem nie wiemy nawet kiedy, kiedy się orientujemy, że znajdujemy się we właściwym miejscu, we właściwym czasie, spotykamy właściwych ludzi, wydawałoby się, że jest to niemożliwe, a nagle znajdujesz się tam, gdzie miałeś się znaleźć. I nagle to spotkanie otwiera ci drzwi do innych miejsc, do innych ludzi, do innych krajów, do innych narodów. Myślę, że to jest coś, o co powinniśmy się troszczyć, by być w Duchu Świętym, by żyć w Duchu Świętym, by dać się prowadzić za rękę, jak Symeon Duchowi Świętemu, by dać się, jak Symeon, poprowadzić Bogu tam, gdzie On chce nas mieć. I to jest naprawdę realne i to jest naprawdę możliwe. Byłem teraz na zjeździe na teologii przez pięć dni, pięć całych dni słuchania przeciekawych wykładów swoją drogą. Można by było powiedzieć, że masz krótką przerwę obiadową. My mamy akurat taki przywilej na uczelni, że codziennie o 12 możemy iść na Eucharystię, by się też razem modlić. Więc też na tej Eucharystii codziennie byłem. I w trakcie wykładów, w trakcie przerw tak naprawdę, rozgrywały się jakieś takie akcje, że przez pięć dni miałem osiem modlitw stawienniczych na uczelni, z której jedną tylko zaaranżowałem sam. Wszystko inne prowadził Duch Święty, wszystko inne działo się samo, wszystko inne działo się w taki sposób, który był nie do zaplanowania. I wróciłem po tych wykładach, wróciłem po tej uczelni po tych pięciu dniach z takim przeświadczeniem, że moja głowa jest dużo większa od treści, ale też mam w sercu doświadczenie tego, że Duch Święty mnie prowadził przez te pięć dni, że przez te pięć dni nie byłem tylko człowiekiem, który próbował poznawać Boga intelektualnie, ale dałem się prowadzić albo nawet po prostu nie przeszkadzałem. Duch Święty sam mnie prowadził, sam sprawiał, że spotykałem właściwych ludzi. To znaczy być prowadzonym przez Ducha Świętego. I powiem wam szczerze, zbliża się teraz czas posług, od lutego ruszamy, możecie na www.rozpalwiare.pl sprawdzić, gdzie będziemy, albo na Facebooku, na profilu. I chcę wam powiedzieć, że po ludzku, myślę sobie, ten kalendarz na luty, marzec i na kolejne miesiące, na kwiecień, gdzie będę głosił w Stanach, to jest dla mnie poprzeczka, postawiona za wysoko. Ale myślę sobie, że jeśli Bóg mnie tam zaprosił, jeśli jestem prowadzony przez Niego, to będą działy się niezwykłe rzeczy i mam nadzieję, że nie będę Bogu po prostu przeszkadzał. Taki mam plan, tak chciałbym żyć, tak chciałbym się zachowywać i mam nadzieję, że tak właśnie będzie. Więc pomódlmy się. Duchu Święty, chcemy Cię teraz zaprosić i poprosić, byś nas prowadził. Chcemy poprosić Cię, byś Ty sam kierował naszymi krokami, byś jak Symeona trzymał za rękę i prowadził tam, gdzie chcesz nas poprowadzić, swoją własną mądrością, swoją własną logiką, swoją własną wiedzą. Duchu Święty, czyń, co chcesz, działaj, jak chcesz i czyń naprawdę wszystko w naszym życiu zgodnie z tym, jak wygląda Twój plan na nasze życie. Prosimy Cię dzisiaj o to, wróć nas na właściwe tory, na właściwe ścieżki i prowadź nas tak, byśmy wiedzieli, że pełnimy Twoją wolę. Przyjdź, Duchu Święty. Przyjdź, Duchu Święty. Przyjdź, Duchu Święty. Amen. Bądźcie z nami w najbliższy piątek, będzie z nami kolejny zespół uwielbienia, będziemy uwielbiać Boga razem, napełniać się Duchem, a przez to wszystko będziemy dawali się prowadzić Panu Bogu tam, gdzie sam chce nas mieć. Więc budźcie się za mnie, ja modlę się za was i widzimy się już niedługo w kolejnym kwadranciku ze Słowem. Z Bogiem i do zobaczenia.