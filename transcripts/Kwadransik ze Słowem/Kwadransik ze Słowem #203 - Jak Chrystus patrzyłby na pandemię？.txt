 Ten kwadransik będzie składał się z dwóch części. Pierwsza opowiem wam nieco na temat swoich porażek, a nie tylko ciągle wielkich świadectwach tego, co Pan Bóg czyni, bo naturalną częścią naszego życia z Bogiem jest też to, że nie zawsze wyjdzie nam wszystko tak, jak byśmy chcieli, a w drugiej części spróbuję odpowiedzieć na pytanie, które postawiłem w tytule jak Chrystus patrzyłby na pandemię. Także mam nadzieję, że nie możecie się doczekać, więc zapraszam was na kwadransik ze Słowem. No więc zaczynamy. Witam was w kolejnym kwadransiku ze Słowem, który nagrywam dla was z Mistowa. Jestem w parafii, tutaj u ojca Marcina Borzątka. Tak jak wiecie, tak jak oglądacie mnie czasami, dzielę się też tym, co tutaj robię. Przyjeżdżam raz na jakiś czas na spowiedź, na taki dzień wyłączenia, dzień wyłączenia telefonu, internetu. Generalnie niewiele tu się w okolicy dzieje, więc warunki sprzyjają wyłączeniu się i takiemu zatrzymaniu gdzieś nad rzeczami, które Pan Bóg chce w nas przepracowywać i we mnie przepracowywać, także mam tutaj dobry czas i naprawdę modliłem się trochę i Pan Bóg do mnie mówił, także to jest bardzo dobra informacja. Nie widzicie teraz tego, co ja widzę za oknem, ale ci, co śledzą mnie na Facebooku, możecie zobaczyć albo zobaczycie w poniedziałek, jak to centrum SILOE rośnie, jak wszystko nabiera rumieńców. Naprawdę ostatnio, kiedy dzieliłem się z wami, dziękowałem wam też za wpłaty, za wsparcie tego projektu. Były tylko fundamenty, teraz już oprócz fundamentów już chyba pierwsze piętro się tutaj, czy parter na pewno się robi i ojciec Marcin też jest bardzo wdzięczny, chciał też i prosił mnie, żebym przekazał wam podziękowania, więc to czynię, to robię. Jeśli chcielibyście wesprzeć też to miejsce i budowę tego miejsca, tego centrum uzdrowienia, to też w opisie zostawię wam informacje na ten temat, ale chcę się z wami dzisiaj na samym początku podzielić tym, co takie trochę mniej chwalebne, ale jest bardzo prawdziwe, bo chcę się z wami w tych kwadransikach dzielić również tymi rzeczami, które sam przechodzę i to też ten przyjazd tutaj sprzyjał temu, kiedy przygotowywałem się do spowiedzi. Ostatnio, jak wiecie, mieliśmy spotkanie w Warszawie, bardzo dobre spotkanie, które miało się odbyć i odbyło się w sumie na Senatorskiej u franciszkanów w centrum, w naszej stolicy, ale odbyło się online, w wersji online, bo wiecie sami, jak jest, jak ta sytuacja z pandemią jest dynamiczna, też nie mogliśmy zapewnić, że spełnimy wszystkie wymogi, kiedy otworzymy kościół, kiedy ludzie po prostu sami będą mogli sobie od ulicy wejść, później wyganiać ludzi, no to też nie za bardzo, więc robiliśmy transmisję online. Zresztą wielu z was też było na tej transmisji, było nas ponad 3 tysiące osób, więc naprawdę ta transmisja była no taka bogata w waszą obecność w modlitwę, wspólny czas, wspólne 3 godziny modlitwy. To było dla nas coś wielkiego, także wam też bardzo za to dziękuję, ale co wam chciałem powiedzieć, że kiedy wracałem z tej posługi, wracałem do domu, odwoziłem ludzi, byłem już bardzo zmęczony, no bo to wiecie, jak to jest ze zmęczeniem po takim szczególnie czasie, kiedy skupiasz się mocno na tym, żeby być w tym miejscu i duchem, i ciałem, i umysłem i zawsze troszkę to ciśnienie jest skoncentrowane, ciśnienie skoncentrowane na tym, co w danej chwili czynisz na głoszeniu, na służbie. No i wracając już tak, odwoziłem ludzi na stację w Skierniewicach i minąłem akurat budkę z kebabem, czy takie miejsce, gdzie sprzedają kebab, widziałem jednego mężczyznę, jakiegoś chyba turka, czy kogoś, stał sobie w drzwiach i mój wzrok padł na niego i ja już rozpoznaję te momenty, kiedy Pan Bóg zwraca uwagę na kogoś i zacząłem myśleć sobie, to może jak odwiozę te osoby z mojej posługi, z mojej wspólnoty na stację, no to może podejdę do tego człowieka, zatrzymam się i z nim porozmawiam. I miałem taką myśl w głowie, odwiozłem osobę na stację i kiedy wracałem, myślę sobie, a, jestem zbyt zmęczony, przecież służyłem cały wieczór. No i nie poszedłem za tym poruszeniem, za co już Pana Boga przeprosiłem i pojechałem do domu, gdzie tak naprawdę nie poszedłem od razu spać, tylko jeszcze sobie chciałem wyluzować, wychillować i poszedłem spać tak naprawdę o 2 w nocy. Nie pojechałem, nie zdecydowałem się pojechać na te 5 minut tam, ale oczywiście te 2 godziny jeszcze sobie siedziałem w domu przed pójściem spać. I miałem takie później wyrzuty w sumie, nie wiem, przepraszałem Ducha Świętego, bo być może ta jedna rozmowa zasiałaby coś ważnego w sercu tego człowieka. Być może byśmy się pomodlili, a być może nic by się nie stało, a to był jedynie jakiś taki test mojego serca. Gdzie jest moje serce dzisiaj? Gdzie jest moje posłuszeństwo, kiedy jestem zmęczony? I zacząłem sobie stawać pytanie, czy przypadkiem z mojego zmęczenia nie zrobiłem sobie bożka, czy przypadkiem z mojego zmęczenia nie zrobiłem sobie jakiejś takiej wymówki, która stała się ważniejsza od tego, co Pan Bóg być może chciał uczynić w danej chwili. I przyszedł mi taki fragment, wiecie, z listu do galatów, dobrze go znacie, 2 rozdział 20, 21 werset. Święty Paweł mówi Teraz już nie ja żyję, ale żyje we mnie Chrystus. Zacząłem się zastanawiać nad tym, na ile Chrystus we mnie żyje, na ile Chrystus jest we mnie żywy. Bo to życie objawia się nie tylko w momencie, kiedy bierzesz mikrofon do ręki, kiedy nagrywasz kwadransik, kiedy przyjeżdżają do ciebie ludzie, by się modlić, ale to życie objawia się w codzienności, to życie objawia się, prawdziwe życie Chrystusa w nas objawia się w takim zwykłym, normalnym dniu, kiedy wstajesz rano i idziesz robić różne rzeczy, kiedy spotykasz się z ludźmi, kiedy idziesz do pracy, kiedy wykonujesz obowiązki, które są obowiązkami jakiegoś twojego życia codziennego, tam się objawia życie Chrystusa. To nie jest tylko posługa, taka w rozumieniu, w jakim sobie przed chwilą o tym powiedzieliśmy. I zacząłem się modlić o to, żeby być bardziej jak św. Paweł, który mówi nie żyję już ja, bo jeśli nie żyję już ja, to nie jest tak, że żyję, nie żyję, żyję, nie żyję, że teraz jestem trupem i na chwilę wstaję z martwych i tak na zmianę, co chwilę coś innego. Albo jesteś trupem, albo nie. Albo żyjesz jako umarły dla siebie, żyjesz dla Chrystusa, albo gdzieś się jeszcze miotasz, jeszcze trochę ciebie samego w tobie żyje. I zacząłem się o to modlić, zacząłem o to prosić Pana, mówię Panie, daj mi taką łaskę dzisiaj. Daj mi taką łaskę, żebym naprawdę umiał żyć dla Ciebie, umrzeć dla swoich własnych cielesnych pragnień, żebym zaczął żyć bardziej w posłuszeństwie Tobie, szczególnie wtedy, kiedy mi się nie chce. Bo to wtedy się odzywa moje ciało, kiedy jest zmęczenie, kiedy jest jakiś trud, kiedy jestem głodny. Wtedy moje ciało, moje stare cielesne nawyki, moje próbują dyktować mi, jak mam żyć. A ja chcę żyć w taki sposób, aby to Duch Boży dyktował mi, by Duch Boży mnie prowadził. Ja bym umiał ujarzmić swoje ciało, abym umiał ujarzmić swoją cielesność, swoje jakieś zachcianki i pójść za tym, co mówi mi Chrystus. To jest moim marzeniem, wiecie, to jest moim pragnieniem i tak się spowiadam przed wami dzisiaj. Dzielę się swoją słabością, dzielę się tym, co mi nie wyszło, ale to, co pisze św. Paweł dalej, jest też bardzo ważne. Choć nadal prowadzę życie w ciele, jednak obecne moje życie jest życiem wiary w Syna Bożego, który umiłował mnie i samego siebie wydał za mnie. Nie mogę odrzucić łaski danej mi przez Boga. To łaska Boża sprawia, że możemy żyć w posłuszeństwie. To łaska Boża sprawia, że możemy żyć takim życiem w pełni oddanym Chrystusowi. Błędem jest myśleć, że sami jesteśmy w stanie się przesterować, bo to już jest wejście w prawo, o czym mówi dalej Paweł. Jeżeli zaś usprawiedliwienie dokonuje się przez prawo, to Chrystus umarł na darmo. Innymi słowy, jeśli uważamy, że możemy żyć sprawiedliwie, zgodnie z Duchem, podążając za Duchem Świętym, jeśli się tylko zepniemy, jeśli tylko to będą jakieś takie nasze wysiłki i nasze własne uczynki, to św. Paweł mówi, Chrystus na nic się nie jest potrzebny. Dzisiaj potrzebujemy się uniżyć, powiedzieć, Panie, jeśli Ty nie dasz mi łaski, jeśli Ty nie dasz mi swojego Ducha, to na marne ja się trudzę. Jeśli Ty mi nie dasz dzisiaj swojego Ducha Świętego, to na marne ja się staram. Na marne próbuję żyć życiem w Duchu Świętym, bo to jest życie w Duchu Świętym, a nie życie w ciele. I to jest naprawdę tajemnica i to jest sekret naszej wiary i to jest fundament, na którym dopiero, kiedy go zrozumiemy i zaczniemy tak funkcjonować, Duch Święty będzie nas mógł prowadzić. Więc musimy uznać, że to nie my, że to nie nasza siła, nie nasze starania, ale Jego łaska. I na tej łasce możemy budować. Żeby żyć w łasce, potrzebujemy się modlić, potrzebujemy spędzać czas z Panem, potrzebujemy uznać, że Jego obecność w naszym życiu jest czymś, bez czego nie możemy żyć. To jest pierwsza rzecz. I druga rzecz, jak Chrystus patrzyłby na pandemię? To jest pytanie, które specjalnie celowo postawiłem jako tytuł tego odcinka, bo zanim zacząłem nagrywać, stanąłem przed Panem i mówię, Panie, powiedz mi, co Ty chcesz dzisiaj powiedzieć? I żyjemy w takim trudnym czasie. Z jednej strony pandemii, z drugiej strony znowu są kłótnie, protesty w związku z różnymi zmianami przepisów. Sami wiecie, co się dzieje. I powiem Wam, kiedy patrzę, patrzę i zastanawiam się, jak się zachować, co powiedzieć, jak to skomentować, żeby to coś wyniosło, bo łatwo jest rzucić górnolotne hasło i uciec i powiedzieć sobie, no tak ma być i umyć ręce, tak naprawdę powiedzieć sobie, no to sobie ludzie radzcie, a my to tylko przepisami będziemy strzelać i rzucać. To jest bardzo łatwe, ale to nie jest Ewangelia. Dzisiaj chcę Wam powiedzieć, że zacząłem się modlić i zastanawiać, co Wam powiedzieć i przyszła mi do głowy taka myśl, że my mamy być naprawdę dzisiaj ludem proroczym. Od momentu chrztu zostaliśmy wezwani do tego, by być ludem proroczym. To znaczy, by być przedstawicielami Boga, by mówić w imię Boga, by ludzie dzisiaj mogli słuchając nas usłyszeć troskę Pana Jezusa. Bo jest taka pokusa, że wejdziemy dzisiaj w kłótnie, wejdziemy dzisiaj w sprzeczki, będziemy próbowali moralizować innych i to nie przyniesie żadnego dobra dla Ewangelii. I chciałbym Wam zaproponować dzisiaj takie spojrzenie i dać Wam takie wyzwanie, byśmy spojrzeli na rzeczy, które się dzieją dzisiaj z perspektywy Ewangelii, oczami Jezusa, bo oczy Jezusa widzą inaczej. Prosty przykład. Pamiętacie kobietę cudzołożną, która dopuściła się jawnego grzechu. Świat widział potępienie, świat widział grzech, świat widział już teraz wyrok śmierci, a Chrystus przyszedł i zobaczył dla niej przebaczenie. Zobaczył okazję do przebaczenia. Kiedy patrzymy na łotra na krzyżu, wszyscy go pamiętają jako łotra, jako gościa, który nie zasługiwał na nic. Na krzyż jedynie zasłużył, by zgodnie z karą teraz umrzeć i być potępionym. A Chrystus zobaczył w ostatniej chwili swojego życia, Chrystus zobaczył tam okazję do tego, żeby mu przebaczyć. Chrystus zobaczył okazję do tego, żeby mu odpuścić, żeby to była okoliczność, która sprzyjała temu, żeby dać mu życie wieczne. To jest skandaliczne dla wielu. To jest skandalem dla wielu ludzi. Ale to są oczy Ewangelii, to są oczy Chrystusa, to są oczy, którymi my jesteśmy od momentu chrztu wezwani, by patrzeć i by widzieć. I dzisiaj w momencie, kiedy wszyscy są w tym trudnym położeniu związanym z pandemią COVID-a, koronawirusa, oczy Jezusa dla mnie dzisiaj widzą, co? Widzą okazję do tego, by Go głosić. Okazję do tego, byśmy zaczęli szukać sytuacji i patrzeć na tę sytuację, patrzeć na kolejki, które się gromadzą przed badaniami, przed szpitalami, żeby zrobić badania, jako na miejsce, gdzie można pójść w jakiś sposób, w mądry sposób, w mądrości ducha, przekazać tym ludziom Ewangelię. Mówiłem o tym ostatnio na transmisji. Czemu tam się nikt nie pojawi z gitarą? Czemu nas tam nie ma? Czemu nie ma kogoś z gitarą i z głośnikiem? Oczywiście w odstępach, oczywiście w zachowaniu różnych mądrych tutaj czy przepisów, mądrości i nie zaczniemy śpiewać, nie zaczniemy dawać wsparcia ludziom, którzy dzisiaj drżą o swoje życie. Dlaczego dzisiaj nie spojrzymy na te różne protesty, które się odbywają? Na naszą możliwość, żeby się wypowiedzieć. Nie, żeby pokazać, czy jest na wierzchu i kto ma rację, ale żeby pokazać, że Chrystus dzisiaj się troszczy zarówno o nienarodzone dzieci, jak i o kobiety, które przeżywają swój dramat. Dlaczego my musimy z powrotem, jako katolicy, próbować dzielić, bić się i patrzymy tak naprawdę na ten świat nieprzemienionymi oczami. Oczami nie Ewangelii, ale oczami tego świata. A co gorsza, mówimy, że tak patrzy Jezus. Wiecie, ostatnio to jest w ogóle przerażające. Widziałem ten filmik, znowu był popularny w internecie, jak wyprowadzano tego księdza, na którego gdzieś była nasłana policja i znacie historię, znacie temat. I kiedy zobaczyłem, ktoś mi przesłał list, który był chyba skierowany do policji, z przekleństwem, posłuchajcie mnie uważnie, ci ludzie przekleli policjantów, życząc im połamanych rąk i że Bóg ześle na nich karę, że ich syn Jezus nie daruje im tego i że połamie ich ręce i nogi. Myślałem, że to są jakieś jaja, że to jest żart. A to jest podpisane i puszczone jako przekleństwo w imię Boga, w imię Jezusa. Wyobrażacie to sobie? I jak ludzie mają później, jak tacy policjanci, jak mają patrzeć na Boga, który jest miłością? Jak mają widzieć w Bogu kogoś, kto się o nich troszczy, kiedy Jego imieniem przeklina się ich samych i abstrahując od tego, czy się zachowali dobrze, czy źle? My naprawdę, jeśli chcemy głosić dziś Chrystusa, jeśli chcemy patrzeć na tą sytuację, jak patrzy Chrystus, potrzebujemy znajdować w trudnych sytuacjach, w trudnym położeniu, w trudnych i niejednoznacznych wydarzeniach sposobności do tego, by głosić Chrystusa. Pamiętam historię człowieka, w którego ktoś wjechał autem. Co jest naturalną reakcją człowieka na to, że ktoś w ciebie wjechał? Idziesz i krzyczysz na niego w ogóle człowieku ogarnij się, mogłeś mnie zabić. A ten człowiek wyszedł i powiedział nic się nie stało, powiedz, znasz Chrystusa? On chce ci też przebaczyć, on chce ci dać nowe życie i modli się. Ten człowiek oddał życie Bogu. Naprawdę jesteśmy powołani do innego życia. I modlimy się dzisiaj, chce się dzisiaj o to, Panie, modlić. Chcemy, Panie, prosić Cię, abyś przyszedł dzisiaj do nas, byś nas nawrócił. Byśmy nie chcieli być ludźmi, którzy będą moralizowali wszystkich dookoła, ale chcemy być ludźmi, którzy będą w stanie dać miłość tam, gdzie wydawałoby się po ludzku, że na tą miłość nikt nie zasługuje. Ty jesteś Jezu miłością. Która rozlewa się w sercach tych, którzy Cię nie znają. Przyjdź dzisiaj, daj nam oczy w tej pandemii, daj nam oczy, które widzą sposobność do ewangelizacji. I w tym czasie, Panie, trudnych politycznych jakichś rozgrywek daj nam dziś też, Panie, oczy, które widzą sposobność do głoszenia, pojednania, do głoszenia Chrystusa, do głoszenia Twojej miłości i tego, że Ty się troszczysz, Panie, zarówno o nienarodzone dzieci i Ty się troszczysz, Panie, o kobiety, które nie wiedzą dziś, co zrobić. Przyjdź z miłością, przyjdź, Jezu, i daj nam logikę Ewangelii, daj nam żyć logiką Ewangelii. O to Cię prosimy w imię Jezusa Chrystusa. Amen. Niech tak się stanie, niech Cię Pan błogosławi, strzeże, prowadzi i słuchajcie, dajmy świadectwo, naprawdę dajmy świadectwo tego, kim jesteśmy, kim jesteśmy w Chrystusie, kim jest Chrystus i jakimi oczami On patrzy, takimi chce, abyśmy my patrzyli na rzeczy, które nas otaczają. Więc Chrystus patrzy na pandemię jako na okazję okazania miłości człowiekowi, który myślał, że na nią nie zasługuje. Z Bogiem, do zobaczenia, widzimy się w kolejnym kwadranciku ze Słowem. Napisy stworzone przez społeczność Amara.org