 Wstałem 5 minut temu i pierwsze co dzisiaj robię to nagrywam kwadransik ze słowem. Także mam nadzieję, że doceniacie mój heroizm. I nie odchodźcie od telewizorów, ekranów, komputerów czy tam innych rzeczy. Widzimy się za chwilę. ♪♫♪♫♪ Cześć, dzień dobry, witajcie bardzo, bardzo serdecznie. W czwarteczek, przepraszam, że nie w środę, ale nie wyrobiłem się. Jestem cały tydzień na zajęciach na uczelni i powiem wam, wykładów jest masa od rana do wieczora. Oprócz tego trzeba robić różne rzeczy obok tego i koło tych wszystkich obowiązków, które są związane z nauką. Także nie było to proste, ale dzisiaj stwierdziłem, wstanę rano i nagram wam parę słów takiego dzielenia dzisiaj. Myślę nie jakiegoś strasznego, głębokiego wchodzenia w głąb słowa, ale myślę, że i tak to słowo wskaże nam pewien kierunek i tym się będę chciał z wami dzisiaj za moment podzielić. A powiem wam za nami piękne rzeczy, piękne chwile. W Porzewicach mieliśmy takie no dwu, trzydniowe rekolekcje, które chcemy tam robić dwa razy w roku. I świadec tego, co tam się działo jest bardzo wiele. Ludzie cały czas gdzieś piszą, wysyłają wiadomości na maila, co się wydarzyło. Powiem wam, mieliśmy piękne uwielbienie, głębokie uwielbienie w obecności Pana Boga. I na tym uwielbieniu Pan Bóg dotknął wielu ludzi. To było naprawdę przepiękne, kiedy jeszcze się spotkanie już skończyło po dwóch, czy dwóch i pół godziny. Ludzie zostali w ciszy, żeby trwać w obecności Bożej, bo ponad połowa uczestników miała takie fizyczne doświadczenie obecności Ducha Świętego. To było piękne naprawdę i mocne. A była też dziewczyna, która wysłała nam świadectwo. Z takim pięknym świadectwem właśnie też podzieliła się z nami. Kiedy przyszła na to spotkanie już od kilku lat, miała jakieś zgrubienie, czy jakąś taką narośl na oku, którą musiała wyciąć. Nikt nie chciał się tego podjąć z uwagi na to, że to oko i trzeba było też i oko nacinać. Ta zmiana była dość niebezpieczna gdzieś. I padło słowo poznania, że w trakcie uwielbienia, że Bóg uzdrawia czyjeś oko i że Bóg przychodzi z uzdrowieniem do skóry. I ona tak pomyślała, że może chodzi o nią. No ale modliła się dalej, bo w ogóle nie myślała o uzdrowieniu. Po prostu trwała w obecności Pana Boga, w skupieniu na Nim. I mówi, była w ciężkim szoku, kiedy wieczorem poszła do toalety, kiedy poszła do łazienki, spojrzała w lusterko, a tam w lusterku nie było tego zgrubienia. Wysłała nam teraz zdjęcie, więc faktycznie to zdjęcie robi wrażenie i tego nie ma. I Bogu bardzo dziękowała za to. Była też taka druga kobieta, która opowiadała o swoim doświadczeniu Pana Boga, kiedy bała się spoczynków i mówi, nie chciała, bo ona widziała, że ludzie mają spoczynki w Duchu Świętym. Ona gdzieś bała się takiego doświadczenia, pewnie z różnych względów, sami wiecie jak to bywa. I kiedy przyszła do pokoju po całej modlitwie, po całym wieczorze, klęknęła na łóżku, żeby się pomodlić. Miała cztery osoby w pokoju, nie chciała nikomu przeszkadzać. Mówi, nagle poczułam po tej modlitwie takie delikatne dłonie, tak to nazwała, ducha świętego, które gdzieś były położone jej na ramieniu. I delikatnie osunęła się na łóżko i miała doświadczenie obecności Pana Boga. Przestraszyła się trochę tego, jak leżała. Mówi, a co o mnie pomyślą? Więc poszła do kaplicy, weszła do kaplicy, zaczęła drżeć, zaczęła się trząść. I obecność ducha świętego narastała w niej i jej ciało tak reagowało. I mówi, kiedy o drugiej w nocy ostatnia osoba wyszła z kaplicy, zaczęła tańczyć przed Panem Jezusem i zaczęła oddawać Mu chwałę. Piękne doświadczenie spotkania z Bogiem, piękne doświadczenie, które zainicjował sam Duch Święty, kiedy my już skończyliśmy spotkanie. Jego obecność była dalej wyczuwalna, jego obecność dalej dokonywała rzeczy w pokojach ludzi, w sercach ludzi. I to jest coś pięknego. Także powiem Wam, Bóg jest naprawdę dobry, Bóg działa z wielką mocą. I dzisiaj chciałbym właśnie powiedzieć o obecności Pana Jezusa i o jednym takim zdaniu, które mnie bardzo mocno poruszyło w ostatnich dniach. Otwórzmy Efezjan 5, od 15 do 20. I to są słowa świętego Pawła. Patrzcie więc pilnie, jak postępujecie, nie jako niemądrzy, ale jako mądrzy. Wyzyskujcie chwilę sposobną, bo dni są złe. Nie bądźcie przeto nierozsządni, lecz usiłujcie zrozumieć, co jest wolą Pana. A nie upijajcie się winem, bo to jest przyczyną rozwiązłości, ale napełniajcie się Duchem, przemawiając do siebie wzajemnie w psalmach, hymnach i pieśniach pełnych Ducha, śpiewając i wysławiając Pana w waszych sercach. Dziękujcie zawsze za wszystko Bogu Ojcu w imię Pana naszego Jezusa Chrystusa. Święty Paweł mówi to o takim jednym zdaniu, czy mówi takie jedno zdanie, które od razu mi się skojarzyło, kiedy usłyszałem zdanie z ust mojej znajomej, z którą robiliśmy też tutaj, projektowaliśmy całe to wydarzenie, chwała mu, to były godziny modlitwy na planie, ale też godziny rozmów, takich rozmów często właśnie w kuluarach i często te rozmowy w kuluarach są bardzo wielkim błogosławieństwem, bo wtedy mówisz o czymś, co jest głęboko w twoim sercu, możesz się dzielić z drugą osobą, tym, co sam przechodzisz. I padło takie słowo, zdanie zacytowane z ojca Johna Baszabory i ta moja znajoma powiedziała, wiesz ojciec John, mówi, że nie pije alkoholu, bo on chce się troszczyć o obecność Jezusa w swoim życiu. I też tak skomentowała to, że mówi, że ojciec John ma taką wrażliwość duchową, że odczuwa różnicę, kiedy pije alkohol i kiedy nie pije alkoholu i kiedy pije ten alkohol, odczuwa, że taka świadomość, poczucia obecności Jezusa w swoim ciele, w sobie, jest dużo słabsza, niż kiedy jest od tego oddalony. I to było dla mnie takie bardzo mocne, bo oczywiście nawet nie chodziło o sam fakt, że ktoś mi mówi, że ojciec John nie pije alkoholu, bo to mnie jakoś bardzo nie zszokowało, bo to jest człowiek bardzo świadomie żyjący w duchu, ale no właśnie chyba to mnie poruszyło, że są ludzie, którzy tak bardzo kochają obecność Jezusa i tak bardzo nauczyli się żyć w Jego obecności, że nie wyobrażają sobie, by stracić chociaż na moment tę świadomość, że Jezus jest we mnie, żeby stracić chociaż na moment tę świadomość, że Jego obecność mnie napełnia. I ci ludzie, tacy ludzie, przyjaciele Jezusa, są w stanie naprawdę porzucić i poświęcić wszystko, żeby tylko w tej obecności trwać, żeby tylko w tej obecności być, żeby tylko ta obecność była ciągle w ich umysłach świadoma i taka, wiecie, realna. Bo można sobie teraz mówić, no tak, obecność Pana Boga jest zawsze z nami, bo Bóg jest, bo przecież nie można od Niego wyjść, odejść i zgadzam się w tym w 100%. Ale stylem naszego życia warunkujemy pewien sposób naszego życia i właśnie ten styl życia warunkuje sposób myślenia, ten styl życia warunkuje, myślę, że nazwę to tak, poziom tej obecności, w jakiej my świadomie chodzimy. Mam nadzieję, że nie jest to jakieś wielkie masło maślane, bo próbuję to zebrać chwilę po przebudzeniu, te wszystkie myśli. Ale wierzę, że można żyć w takim poczuciu świadomości, takiej świadomości Jego obecności, tego, że On jest, tego, że On żyje we mnie, On mieszka we mnie i wszędzie, gdzie ja idę, On idzie ze mną, że to naprawdę będzie miało realny wpływ na życie nie tylko Twoje, ale życie innych. I słyszałem takie świadectwo jednego człowieka, który opowiadał, że zaczął sobie uświadamiać, jakoś Pan Bóg mu zaczął dawać taką łaskę, że obecność Jezusa, obecność Bożego Ducha jest w nim. I mówi, to zmieniło naprawdę Jego życie, kiedy sobie to uświadomił, bo pomyślał sobie, kurczę, wszędzie, gdzie idę, będę tę obecność niósł, wszędzie, gdzie idę dzisiaj, będę tę obecność zanosił. I opowiedział kiedyś, jak zaczął chodzić do marketu, do którego chodził bardzo często, właśnie z tą nową świadomością. Idę tam robić zakupy, ale idę niosąc obecność Jezusa. I któregoś razu wchodzi do sklepu, idzie zapłacić do kasy i człowiek, który był przy kasie, zaczepia go i mówi, a przepraszam, a kim Pan jest? A on mówi, jestem liderem takiej wspólnoty, i modlimy się i tak dalej. A czemu Pan pyta? Mówi, bo kiedy Pan przychodzi do sklepu, kiedy Pan przychodzi do naszego marketu, coś się zmienia, atmosfera tego miejsca się zmienia i jest tak dobrze, przychodzi pokój. I on wiedział, że to jest obecność Jezusa. Ten człowiek wiedział, że tu chodzi o obecność Jezusa. I co jest ciekawe, że ta nasza świadomość, tej realności obecności Jezusa, może przynosić tę realność Jezusa innym. To są w ogóle gdzieś, myślę, tajemnice życia duchowego, gdzie święci, gdzie mistycy, gdzie ludzie pustyni, czy ludzie żyjący modlitwą w pierwszych wiekach odkrywali to. Kiedy wchodzili w pewien rodzaj ascezy, robili to po to, żeby właśnie ta obecność Jezusa była coraz bardziej w nich pełna, coraz bardziej w nich, żeby ta świadomość była rzeczywista. I chyba na tym polega trochę ta asceza i to słowo, które przeczytałem. Nie upijajcie się winem, bo to jest przyczyną rozwiązłości. Ten człowiek wiedział, że jeśli będziemy karmić się tym, co powoduje rozwiązłość, jeśli będziemy karmić się tym jedynie, co na tym świecie sprawia, że my nie jesteśmy skupieni na obecności Jezusa, ale tak naprawdę tę obecność nam gdzieś rozmywa, gdzieś nam rozprasza, gdzieś sprawia, że po alkoholu nie jesteś w stanie być skupionym w swoim wnętrzu, w swoich myślach, będąc pełnym czci, pełnym uwielbienia względem Pana Boga. Tam wszystko się liczy, tylko nie to. I teraz w momencie, kiedy chcemy być ludźmi świadomie wierzącymi, ludźmi, którzy świadomie niosą obecność Pana, potrzebujemy prowadzić życie w ascezie. I teraz jak ta asceza będzie wyglądała w Twoim życiu, to już jest kwestia Twojej osobistej relacji z Jezusem. W jaki sposób i do czego zaprasza Bóg mnie, to jest moja osobista kwestia. Nie chodzi o to, byście teraz, czy byśmy my, nakładali innych ciężary na siebie i byśmy teraz nakładali pewien poziom czy styl życia, który jest stylem życia być może bardzo indywidualnie dopasowanym przez Pana Boga do życia kogoś. Ale chodzi o to, byśmy dzisiaj zapytali się, co nas rozprasza, co nas oddala od Jego obecności, od takiej świadomości, że wiemy, że Jego obecność jest dla nas dostępna i to Jezus z łaski daje nam tę swoją obecność, która jest w nas. Tak i amen. Ale co z naszej strony ją rozmywa, rozmamuje, co z naszej strony tę obecność w jakiś sposób od nas odsuwa, tak że nie jesteśmy w stanie przejść przez dzień w takim właśnie poczuciu że idę z Jezusem. Powiem Wam, mnie bardzo to pomaga, kiedy robię sobie tą taką ascezę portali społecznościowych, gdzie nie wchodzę do 13 czy do 12 na internet i naprawdę dużo łatwiej mi jest być w poczuciu, że On jest blisko, że ja niosę Jego obecność. Bardzo mi to ułatwia. Wczoraj byłem na uczelni, podeszła do mnie jedna kobieta chwilę po wykładzie, a na wykładach mi to też pomagało. I tak czułem, mam się modlić w językach. A ja wiem, że kiedy przychodzi takie poczucie, żeby modlić się w językach, szczególnie kiedy przychodzi natchnienie, bo robię to często, to wiem, że zaraz gdzieś będę miał posługę, coś się będzie działo. I podeszła kobieta i mówi, Marcin, słuchaj, pomóc się za mnie, proszę. To była osoba gdzieś tam pracująca na uczelni. Poszliśmy się pomodlić i Bóg dał piękny obraz, piękne proroctwo do życia tej kobiety i była bardzo poruszona. Marcin, tak właśnie jest w moim życiu, jak powiedziałeś. I tak wygląda to, z czym się dzisiaj zmagam. Dziękuję Ci za to słowo, dziękuję Ci za tę obietnicę, którą Bóg mi daje. I pomodliliśmy się, poszliśmy dalej. To było coś mega naturalnego, jakby, wiecie, to nie było jakieś turbo-przygotowanie do posługi i coś. Po prostu codzienność, codzienność, w której Bóg może do Ciebie mówić, codzienność, w której możesz być prowadzony przez Ducha Świętego. Codzienność, w której możesz mieć kontrolę nad swoimi wybuchami emocjonalnymi, nad tym, co Ci dyktują emocje. To jest możliwe, kiedy pielęgnujesz w sobie obecność Jezusa. I w tym fragmencie, który też czytaliśmy, święty Paweł mówi, wyzyskujcie chwilę sposobną, bo dni są złe. Wyzyskujcie chwilę sposobną. Podczas dnia potrzebujemy wyzyskiwać chwilę sposobną, by spotkać się z Jezusem. Nawet na pięć minut. Wyjść na chwilę, uświadomić sobie, jestem w Jezusie, On jest we mnie. Skupić się na Nim, na tym, że On jest, nie na twoim problemie. I to potrafi naprawdę przeprowadzić cię przez dzień. To jest sekret do zwycięskiego życia w codzienności. To jest sekret do tego, żeby codziennie w swoim życiu, takim naprawdę normalnym, wydawałoby się zwykłym, zwyciężać bitwy, zwyciężać walki, by przechodzić przez dzień z Jezusem. To jest, myślę, coś, czego dzisiaj potrzebujemy. Mieć tę świadomość, mieć świadomość tego, co obecność Jezusa w nas utwierdza, umacnia, a co nam w tym przeszkadza. Bo kiedy będziesz wiedział, co tobie przeszkadza, będziesz mógł się temu postawić. I Panie, chcemy Cię dzisiaj prosić o to, byś dał nam poczucie Twojej obecności, byś dał nam poczucie tego, że jesteśmy w Tobie, że nic nas nie oddziela od Twojej bliskości, że nic nas nie oddziela i nie może oddzielić od Twojej miłości, ale daj nam taką dojrzałość, łaskę do życia w Ascezie, byśmy umieli odciąć się od rzeczy, które zabierają nam Ciebie, które zabierają nam myślenie o Tobie, czas spędzany z Tobą, które zabierają nam nasz ład i porządek, który chcesz, byśmy mieli w sercu. Prosimy Cię, Duchu Święty, przyjdź, pomóż nam dzisiaj i daj nam Twoją obecność, w której możemy uczynić absolutnie wszystko, bo kiedy Ty jesteś, Panie, z nami, kiedy my jesteśmy z Tobą, kiedy mamy to doświadczenie Twojej bliskości, jesteśmy w stanie przynosić góry. Także daj nam taką wiarę i daj nam swoją obecność, bo tylko jej w życiu tak naprawdę potrzebujemy. O to prosimy w imię Jezusa Chrystusa. Amen. Pozdrawiam Was serdecznie. Ja lecę się uczyć i modlę się za Was. Serca pozdrawiam. Nie możemy się doczekać już tego projektu. Chwała Mu. Dziękujemy za wsparcie, dziękujemy za to, że jesteście i za to, że pieśni uwielbienia będą, wierzę, poruszały wiele serc już niedługo. Pod koniec października planujemy ruszyć, także módlcie się, żeby wszystko było jak najlepiej. Z Bogiem. Trzymajcie się i bądźcie dzisiaj w Jego obecności. Bądźcie świadomi tego, że On jest naprawdę blisko. Pa, pa. muzyka muzyka muzyka muzyka muzyka muzyka muzyka muzyka muzyka