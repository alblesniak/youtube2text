 Mam nadzieję, że macie się dobrze i znajdziecie kilkanaście minut na to, by otworzyć ze mną Słowo Boże i wejść w ten nowy rok z nową siłą, z nową wiarą i z nowym pragnieniem tego, by Bóg wziął nas dalej niż byliśmy do tej pory. Na to was serdecznie zapraszam. Zostańcie ze mną w tym kwadransiku ze Słowem. Cześć, dzień dobry, witajcie bardzo serdecznie w kolejnym kwadransiku ze Słowem, w którym wejdziemy dzisiaj w głąb, myślę, tego, co Pan Bóg dla nas przygotował i tego, co ma dla nas na ten rok, na kolejne dni, miesiące naszego życia, bo wierzę, że bardzo ważną rzeczą jest to, by oczekiwać. Zresztą w naszej wierze i w wielu prawdach wiary, które wyznajemy, w które wierzymy, oczekiwanie jest czymś kluczowym. Czasami zapominamy o tym, żeby oczekiwać. Nawet kiedy recytujemy te prawdy wiary, które znamy na pamięć, nie wiem, czy wiecie, co niedzielę recytujemy prawdę, że oczekujemy powtórnego przyjścia Jezusa, mówiąc, oczekujemy Twojego przyjścia w chwale, a gdyby kogoś zapytać dzisiaj, czy oczekujesz, że Jezus powróci, to byśmy się zapytali, ale w ogóle o co Ci chodzi? Mówię, co tydzień to recytujesz, a chyba nie żyjesz tą prawdą. I tak czasem jest. Dzisiaj myślę, w tym słowie, które sobie za moment przeczytamy, w tych fragmentach, które będziemy rozważać, wrócimy do postaci, do osoby Jana Chściciela, człowieka, który zapowiadał przyjście obietnicy, zapowiadał przyjście Mesjasza, przyjście Zbawiciela i mówi tam takie jedno bardzo ważne zdanie, które, myślę, da nam wiele treści, wiele pokarmu i takich, myślę, bardzo potrzebnych nam podpowiedzi, co zrobić, żeby Boga w nas było więcej, co zrobić, żeby Jego mocy było w nas więcej, co zrobić, żeby widzieć więcej Jego działania w naszym życiu. Więc otwórzmy sobie dzisiaj Ewangelię Jana, trzeci rozdział, od 26 wersetu, pewnie do 36, jak skończymy szybciej, to skończymy szybciej. I jest to fragment, tak jak powiedziałem, z początku Ewangelii według św. Jana, który o Janie Chścicielu mówi naprawdę wiele. Przyszli więc do Jana i powiedzieli do niego Nauczycielu, oto ten, który był z tobą po drugiej stronie Jordanu i o którym ty wydałeś świadectwo, teraz udziela chrztu i wszyscy idą do niego. Na to Jan odrzekł Człowiek nie może otrzymać niczego, co by nie było dane mu z nieba. To jest w ogóle pierwsza pauza, na której warto się zatrzymać. Człowiek nie może otrzymać niczego, co by mu nie było dane z nieba. Pomyślałeś kiedyś o tym, że wszystko, co dostałeś, jest ci dane dlatego, bo otrzymałeś to z nieba, otrzymałeś to od Boga. Drugą rzeczą, która jest ważna w rozważaniu tego zdania, to jest pytanie, co robisz z tym, co dał ci Bóg. Czy władza, którą ci dał, autorytet, pozycja, obdarowanie, czy wykorzystujesz to we właściwy sposób. Pamiętacie ten fragment, kiedy Jezus mówi do Piłata Nie miałbyś żadnej władzy, gdyby ci jej nie dano z góry. Dostajemy od Boga rzeczy, dary, pozycje. Pytanie, w jaki sposób do tego podchodzimy, co robimy z tym, co dał nam Bóg. Bóg dał Piłatowi władzę. Czy Piłat się z tego dobrze wywiązał, czy wykorzystał to w dobry sposób? To już sam Bóg go oceni. Wielu władców dzisiaj nad krajami, prezydentów, dostało władzę od Boga. Czy dobrze rządzą? Ludzie mówią, że to na pewno nie jest człowiek od Boga. Skoro tam się znalazł, Bóg mu dał tę łaskę, ale czy dobrze się z tej władzy, pozycji, autorytetu wywiązuje? Czy my, w rzeczach, w których jesteśmy, jesteśmy ludźmi, którzy się dobrze wywiązują z zadanego nam zadania? Wy sami jesteście mi świadkami, że powiedziałem, że ja nie jestem Mesjaszem, ale zostałem przed Nim posłany. Ten, kto ma oblubienicę, jest oblubieńcem, a przyjaciel oblubieńca, który stoi, słucha go, doznaje najwyższej radości na głos oblubieńca. Ta zaś moja radość doszła do szczytu. Potrzeba, by on wzrastał, a ja bym się umniejszał. Na tym zdaniu, myślę, możemy się dzisiaj zatrzymać. Potrzeba, aby on wzrastał, ażebym ja się umniejszał. Bardzo mnie dotyka to zdanie, bo ono pozwala mi, myślę, w taki właściwy też sposób, patrzeć na moją posługę, patrzeć na to, co ja robię dla Boga, na to, co robimy dla Boga w naszej codzienności. Bo okazuje się, że rzeczy, które dzieją się w naszym życiu, rzeczy, które dzieją się przez nasze ręce podczas posług, podczas wielu różnych spotkań, oczywiście są darem Bożym i łaską Boga, są jego działaniem, jego suwerennym działaniem, ale uwaga, ten fragment mówi nam, że to wielokrotnie od naszych decyzji, od naszych wyborów, od naszych postanowień, od tego, na co się zgodzimy, a na co się nie zgodzimy, zależy, na jakim poziomie Bóg będzie mógł przez nas działać i jaką moc będzie mógł przez nas objawiać. Święty Jan mówi o tym, Jan chrzciciel mówi o tym, że Jan odkrył to, tą wielką, myślę, złotą, kluczową zasadę w życiu duchowym i w ogóle w służbie, do której zaprasza nas Pan Bóg, że chodzi w niej tak naprawdę o to, by w nas samych było coraz mniej nas, żeby w nas samych było coraz mniej naszego własnego ego, mojego własnego ja, moich własnych pomysłów, moich własnych planów, ale żeby w to miejsce, na tym miejscu królował sam Jezus i żeby to Jego chęci, Jego plany, Jego marzenia, żeby było więcej Jego w nas. Wtedy człowiek w posłudze staje się trochę jak takie naczynie, naczynie, które jest im bardziej puste, tym bardziej daje się napełniać. To jest klucz w życiu duchowym. Nie chodzi o to, by się tu spinać, napinać, robić z siebie kogoś, kim nie jesteśmy, ale chodzi o to, by umieć się naprawdę tak opróżnić duchowo, wewnętrznie, umieć tak podporządkować swoje życie Bogu, by to naprawdę On sam był w nas, by to naprawdę On sam pozostał i kiedy wtedy wychodzisz, by głosić, kiedy wychodzisz, by robić rzeczy dla Boga, wychodzisz, by służyć Bogu, by ludzie nie widzieli ciebie, ale widzieli Jego. I to jest, myślę, coś, co jest niezwykle ważne, kiedy będziemy zaczynać teraz rok, kiedy zaczynamy nowy rok i chcemy widzieć więcej Boga w naszym życiu, potrzebujemy zastanowić się, co jest rzeczą, co jest moim takim jakimś nawykiem, nałogiem, przywiązaniem, które jest moje, które jest moje, do którego nie wpuszczam Pana. Wiecie, ja sam widzę w swoim życiu rzeczy, do których się przyzwyczaiłem, jakieś nawyki, które mam, które mógłbym zmienić, a ich nie zmieniam, z którymi mógłbym walczyć, a z nimi nie walczę, bo jest po prostu wygodniej, jakoś tak się życie kręci. I wiem, że Bóg może do pewnego momentu coś zrobić, za mnie nawet, ale są decyzje, które potrzebuję podjąć sam, są rzeczy, które potrzebuję posprzątać sam, są drzwi, które potrzebuję otworzyć albo zamknąć sam i to już są moje decyzje. Z czego zrezygnować? Jeśli są relacje w moim życiu, które wiem, że nie są od Pana, to potrzebuję z nich zrezygnować. Jeśli potrzebuję ułożyć niektóre relacje na nowo, bo zaczęły kręcić się w jakiś sposób, w który nie powinny się kręcić, to potrzebuję zapytać Panie, jak Ty widzisz te relacje w moim życiu. Jeśli są jakieś nawyki w naszej codzienności, które sprawiają, że nie jesteś dobrym mężem, dobrą żoną, dobrym przyjacielem, członkiem wspólnoty, liderem wspólnoty itd., to potrzebujesz uporządkować te rzeczy tak, aby Pana było więcej niż ciebie samego, by Jezusa było więcej niż ciebie samego. Św. Jan Chrzciciel właśnie mówi o tym, że potrzeba, by On wzrastał, kiedy Jezus przychodzi, prawdziwą potrzebą i pragnieniem, tęsknotą, którą wlewa w twoje serce Duch Święty, jest to, by Jezusa było widać, by to On był widoczny. Za każdym razem, kiedy celem rzeczy, które robisz dla Niego i pierwszą myślą, która pojawia się w twojej głowie, kiedy robisz rzeczy dla Niego, jest to, czy będzie mnie widać, ile mnie tam będzie widać, jak ja będę widoczny, czy będę widoczny. Wiedz, że potrzebujesz się umniejszyć, potrzebujesz się uniżyć, bo Pan pokorny będzie wywyższał, a będzie poniżał tych, którzy myślą, że sami do czegoś doszli. Wiecie, to jest pokusa, pokusa tego, co robimy. Nawet możesz robić rzeczy na YouTube dla Boga i patrzeć, jak rosną cyferki, ale jeśli zaczniesz myśleć o sobie więcej, jeśli myślisz o Nim, to Jezus potrzebuje cię z powrotem spotkać ze sobą samym. Często to się odbywa gdzieś w odosobnieniu, może potrzebuje zakręcić jakiś kranik, który płynął całkiem nieźle. Wiecie, naprawdę my się nie mamy czym szczycić, bo to wszystko, co Bóg nam daje, to łaska, to jest Jego zaufanie. Jak tego zaufania skorzystasz? Jak zaufania, które dał ci Bóg, jak je wykorzystasz? Jak się z Niego kiedyś rozliczysz? I czy Jezus, kiedy zaprosi cię na rachunek sumienia, na sąd, czy w rzeczach, które robiłeś dla Niego, będziesz ty, czy będzie On? To jest naprawdę ważne pytanie. Czy w rzeczach, które dzisiaj robisz dla Boga, jest Bóg, czy ty stoisz w centrum, bo to ty robisz rzeczy dla Boga? Tak naprawdę św. Jan pisze nam o tym i Jan Chrzciciel nam to pokazuje, że w naszej służbie dla Boga chodzi o to, by ją odkryć i by wpuścić tam Jezusa. Św. Paweł też to odkrył, kiedy powiedział, że zrobiłem więcej od wielu apostołów, ale tak naprawdę to nie ja, ale łaska Boża we mnie i łaska Boża zrobiła to ze mną. On wiedział, że to Jezus posługuje się mną, a nie ja posługuję się Jezusem. On wiedział, że to łaska Boża prowadzi Go, a to nie on prowadzi łaskę Bożą. I to są naprawdę ważne rzeczy, by je dzisiaj przyjąć do serca. I myślę, że czas postu, którym warto zacząć sobie ten rok, może warto dzisiaj poświęcić dzień, dwa, trzy na post, żeby się zastanowić w ciszy, w milczeniu, bez telefonu, bez jedzenia, może w jakiś sposób związać się tam, gdzie jestem jakiś taki rozlazły i zapytać Panie, gdzie jeszcze jestem ja i gdzie ja sam prowadzę moje życie, a to Ty powinieneś je prowadzić, to Ty powinieneś powiedzieć mi, co myślisz na dany temat. Ja chcę się modlić i chcę wejść tak ten rok, więc proszę Was też, módlcie się za mnie, bo wierzę, że to jest klucz. Jeśli będzie wystarczająco mało mnie we mnie i w mojej posłudze, w przyszłym roku zobaczymy dużo więcej cudów, dużo więcej uzdrowień, proroctw, mocy Bożej, nawróceń, wpływu na ten świat, niż wtedy, kiedy ja bym sam kombinował, co zrobię w przyszłym roku. Dlatego potrzebujemy się dzisiaj opróżnić przed Panem, potrzebujemy się dzisiaj po prostu uniżyć przed Nim na tyle, żeby nasze własne ego przestało nam dyktować, co mamy robić, by to sam Jezus mówił nam, co możemy, a czego nie, do czego nas zaprasza, a do czego nie jesteśmy zaproszeni. I tylko wtedy, kiedy będzie Go więcej niż nas samych, zaczniemy widzieć, jak Królestwo Boże objawia się na ziemi. Na moich posługach wierzę, będę widział, że to Jezus zaczyna przejmować kontrolę i to nie ja kontroluję to, co się dzieje, ale Jego łaska, Jego moc. To jest moje marzenie, by Jezus czuł się naprawdę u siebie, kiedy zaczynamy służyć, ale w ogóle w całym moim życiu, by Jezus czuł się we mnie, w tej mojej świątyni, jak u siebie w domu. Bo domem Jego jesteśmy wszyscy wierzący, ale nie w każdym domu, myślę, Jezus będzie czuł się tak samo komfortowo. Chciałbym, żeby w moim czuł się komfortowo. I wszędzie, gdzie pójdę, by ludzie czuli ten komfort, który płynie z obecności Jezusa, czuli tę wolność, pokój, łaskę, moc, która wypływa z wnętrza tych, którzy niosą Go naprawdę realnie i blisko. Chcę być takim człowiekiem. Więc, Panie, chcemy dzisiaj się modlić o to i ja Cię chcę prosić, byś przyszedł do nas i pokazał nam, co jest w naszym życiu jeszcze nie Twoje i co jest w naszym życiu jeszcze nie poddane Tobie. Duchu Święty, przyjdź. Duchu Święty, sam działaj. Sam przychodź z łaską. Sam dzisiaj lecz u, zdrawiaj i dotykaj. Sam bądź tym, który ma pełne prawo, by uniżać wszystko w naszym życiu, co było naszą pychą, naszym własnym ego i naszymi własnymi planami na życie. Jezu, daj nam być jak Jan Chściciel, w którym nie było już Jego samego, ale który stracił wszystko łącznie z własnym życiem, z własną głową, żebyś Ty był wywyższony. Panie, uczyń, co chcesz i wykorzystuj, Panie, nasze życie dla Twojego królestwa i budowania Twojej chwały. Uczyń w tym roku, w 2022 roku rzeczy, których nie widzieliśmy rok wcześniej, nigdy wcześniej. Niech dzieją się znaki, cuda i Twoja moc niech objawia się w sposób, jak jeszcze nigdy wcześniej. O to wołamy, o to prosimy, tak by tylko imię Jezusa było wywyższone w mocy Ducha Świętego. O to wołamy, Panie, i niech tak się stanie. Amen. Pozdrawiam Was serdecznie, ściskam mocno i widzimy się już niedługo w kolejnym kwadransiku ze Słowem. Z Bogiem. Trzymajcie się. Współpraca w Wrocławiu Zdjęcia i montaż Pracownia Pamięci Narodowej Wrocław Uniwersytet Narodowy