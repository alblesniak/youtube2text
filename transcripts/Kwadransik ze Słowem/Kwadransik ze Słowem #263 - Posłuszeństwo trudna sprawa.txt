 Trudny to będzie odcinek, no bo w końcu posłuszeństwo, tym bardziej w kościele, nie jest to łatwa sprawa. Pewnie wiecie o czym będzie, jeśli śledzicie wszystko co dzieje się teraz w przestrzeni katolicko-internetowej. Więc tym bardziej zapraszam Was na ten kwadrancik ze słowem. Cześć, dzień dobry, witajcie bardzo, bardzo serdecznie w dzisiejszym kwadranciku ze słowem. Jak widzicie, ja znowu gdzieś indziej. Jestem w Stawigudzie na Wościach u księdza Tomka Szałandy. Odpoczywam, nabieram sił po ostatnich wielu wyjazdach, ale też przed różnymi wyjazdami, które oczywiście są przede mną. Także dobrze tu być, dobrze odpoczywać, dobrze nabierać nieco sił. Jak Pan Jezus też mówił do swoich apostołów, nie można ciągle służyć, trzeba czasami troszkę odpoczywać. Także właśnie to robię, wypełniam Słowo Boże również w tej dziedzinie, bo jest ona bardzo, bardzo ważna i istotna. Zanim przejdziemy do całego tego, myślę, tematu, różnych nowych norm, który papież Franciszek wprowadził co do przedsoborowej liturgii, bo o tym chciałbym dzisiaj powiedzieć, wszyscy o tym mówią, to może i ja się odezwę. Trochę z własnej perspektywy, z własnego gdzieś punktu widzenia. Nie będę mówił tu mądrości, takich, które pewnie nie miałbym dzisiaj mandatu, by na ten temat mówić gdzieś bardzo oficjalnie albo teologicznie, ale mogę powiedzieć to z punktu widzenia gdzieś mnie, Ewangelizatora, człowieka, który jest gdzieś we wspólnocie od kilkunastu lat między ludźmi. Myślę, że kilka takich myśli będzie wzbogacało całą tę dyskusję, czy gdzieś tam opinie różne, które się pojawiają, będzie jedna więcej. Także czemu nie? Chciałem na samym początku jeszcze właśnie wspomnieć o tym, że ci wszyscy z Was, którzy wspieracie mnie na Patronite, dostaliście maila, wielu z Was już mi odpisało, ale czekamy do dzisiejszego wieczora, byście dali znać, czy będziecie mogli przyjechać na spotkanie, na które Was bardzo serdecznie zapraszam. Powinniście sprawdzić swoje skrzynki mailowe, może w spamie, jeśli nie znaleźliście tego w głównym folderze. Będę czekał na to, żebyście odpisali, czy będziecie, czy będziecie mogli towarzyszyć mi. W tym takim wspólnym świętowaniu chciałem Wam też podziękować za to, że jesteście, że wspieracie, że chcecie budować Królestwo Boże razem ze mną tutaj na tym kanale. Także czekamy na Waszą odpowiedź, jeśli jeszcze jej nie daliście. I co? No trzeba chyba przechodzić do meritum, bo odcinek nie chcę, żeby był jakiś mega, mega długi, w końcu to kwadransik. Pierwsze pytanie, które warto by było sobie postawić tutaj, na tym miejscu. Czy w Biblii w Nowym Testamencie, w tym nowotestamentalnym kościele możemy znaleźć miejsca, czy miejsce, w którym sprzeczano się, zastanawiano się nad słusznością tego, co postanowił Kościół. To znaczy, co postanowili apostołowie, co zarządził ten właśnie urząd Kościoła. Także inni musieli się tego słuchać, musieli się pod to podporządkować, bo myślę, że dzisiaj mamy trochę z tym problem. I myślę, że z tym się duża część w Kościele, czytając komentarze, patrząc na to, co się dzieje, zmaga. Więc jak najbardziej, tak, chciałbym was zaprosić do tego, byście otworzyli razem ze mną fragment Słowa Bożego na Dziejach Apostolskich na 15 rozdziale. 15 rozdział jest dość długi, no ale przeczytamy sobie na pewno od pierwszego wersetu do wersetu 20 zobaczymy którego. Na pewno do 23 zobaczymy, czy dalej też z pewnymi przerwami. W każdym razie otwórzcie ze mną, ja przeczytam fragment z dziejów z 15 rozdziału z Biblii I Kościoła. To jest fragment, żebym zrobił krótki wstęp, który jest kontynuacją tego, co wydarzyło się w Kościele. To znaczy Duch Święty zstąpił na Pogan, kiedy Piotr, pierwszy papież idzie do Korneliusza, do Pogan, do ludzi, którzy nie są Żydami. Nie można było według prawa, według przepisów, według tradycji żydowskiej, nie można było przychodzić Żydom do Pogan, ale Duch Święty zaprosił. Duch Święty jakby trochę naciągnął nagieł prawo. Zaprosił Piotra do domu Korneliusza i kiedy Piotr przemawiał, Duch Święty zstąpił na Pogan po raz pierwszy, co było szokiem, sensacją, co wywołało wielkie niezrozumienie. W ogóle nawet wśród apostołów, czyli w samym Kościele, wśród Żydów nie było zrozumienia, jak to jest możliwe, że Piotr poszedł, jeszcze jadł później tam z Poganami, jak to jest możliwe, że on się z nimi modlił. To było wbrew prawu, wbrew tradycji. I piętnasty rozdział to są postanowienia soborowe, kiedy już Kościół się zorientował, kiedy apostołowie się zorientowali, że to Duch Święty prowadził Piotra, papieża, pierwszego papieża. Gdzie wszyscy myśleli, że robi źle, a okazało się, że Duch Święty prowadził Piotra i Piotr w bardzo kontrowersyjny sposób, był posłuszny Duchowi Świętemu. Wtedy czytamy, co się tam dzieje. Pewnie ludzie przybyli z Judei i pouczali braci. Jeśli nie poddacie się obrzezaniu, zgodnie ze zwyczajem mojżeszowym, nie możecie dostąpić zbawienia. Ponieważ powstał niemały spór i dyskusja między Pawłem, Barnabą a Tamtymi. Zastanowiono by Paweł, Barnaba i jeszcze niektórzy z nich udali się do apostołów i starszych w Jerozolim w sprawie owego sporu. Zobaczcie, w pierwszym Kościele powstaje niemały spór. Ludzie w Kościele się kłócą, mają wątpliwości. Czy to, co mówi Piotr, czy mówi Paweł, co mówi Barnaba, czy to jest w ogóle z Boga? Czy to nie jest odejście od prawowitej wiary? Czy to nie jest herezja? I pierwszy Kościół się kłóci, zastanawia. Zobaczcie. Ci więc wysłannicy Kościoła szli przez Fenicję i Samarię i opowiadali o nawróceniu pogan, sprawiając tym wielką radość braciom. A kiedy przybyli do Jeruzalem, zostali przyjęci przez Kościół, przez apostołów, przez starszych. Opowiedzieli, co Bóg uczynił przy ich udziale. Wystąpili wtedy niektórzy już wierzący, wywodzący się z odłamu faryzeuszy i powiedzieli, że należy ich wezwać do obrzezania i do przestrzegania prawa mojżeszowego. Cała sprawa rozchodzi się o to, że Żydzi, którzy zobaczyli, że poganie wchodzą do Kościoła, co było dla nich już skandalem, mówili, że musicie się obrzezać. Tak jak my. Musicie wrócić do prawa, musicie wrócić do tradycji. Abraham przecież powiedział, że to będzie znak wiary. To będzie symbol wiary dla wszystkich, przez pokolenia, dla Żydów, dla tych prawowitych. A tu nagle Duch Święty robi coś nowego i wprowadza pogan i Żydzi mówią, że musicie się obrzezać, inaczej nie będziecie zbawieni. No i zebrali się zatem, szósty werset, apostołowie i starsi, by rozważyć tę sprawę. Gdy wielki spór się wywiązał, wystąpił Piotr i przemówił do nich. Bracia, wy przecież wiecie, że już przed wielu dniami wybrał mnie Bóg spośród was, by poganie usłyszeli z moich ust słowa Ewangelii, by uwierzyli. Sam Bóg, Znawca Serc, poświadczył za nimi, udzielając im Ducha Świętego jak nam. Żadnej nie uczynił różnicy między nami a nimi, gdyż oczyścił ich serca ku wierze. Dlaczego zatem dziś kusicie Boga, by na kark uczniów nałożył jarzmo, którego my nie mieliśmy siły udźwignąć, ani nasi ojcowie, ani my? Przecież wierzymy, że my, jak i oni, dostępujemy zbawienia dzięki łasce Pana Jezusa. Uspokoiło się całe zgromadzenie i słuchało opowiadań Barnaby i Pawła o tym, jakie znaki i cuda czynił wśród pogan Bóg przez nich. Gdy skończyli, odezwał się Jakub takimi słowami, posłuchajcie mnie bracia. Szymon, czyli Piotr, przedstawił, jak to najpierw sam Bóg spojrzał na pogan, aby z nich wziąć lud dla imienia swego. Potwierdzają to słowa proroków, tak bowiem jak jest napisane. Potem powrócę i odbuduję zapadły namiot Dawida, odbuduję jego ruinę i znów wprost o go postawię, by pozostali ludzie odszukali Pana, a tak samo wszyscy poganie, którym zostało wezwane imię moje nad nimi. Mówi Pan, który czyni to wiadomym od pradawna. Dlatego ja uważam, że nie należy dodawać ciężaru tym, którzy spośród pogan nawracają się do Boga, lecz posłać im nakaz, aby się wstrzymali daleko od zmazy bożków, od rozwiązłości, od tego, co zostało uduszone i od krwi. Przecież Mojżesz już od najdawniejszych pokoleń ma swych heroldów w każdym mieście, bo co szabat jest czytany w synagogach. Wtedy apostołowie i starsi i cały kościół postanowili wybrać mężów spośród siebie i wysłać do Antiochy razem z Pawłem, Barnabą, a mianowicie Judez przydomkiem Barsabas i Sylasa mężów wyróżniających się w siobracie. Wysłali też przez nich takie pismo. No i tam później mówią, co następuje. Zobaczcie, dlaczego czytam ten przydługi fragment słowa, bo to jest bardzo analogiczna rzecz, którą myślę widzimy dzisiaj w Kościele. Piotr w bardzo kontrowersyjny sposób robi coś, co wzbudza niemałe zamieszanie. Piotr, czyli papież robi coś, co nawet wzburza wielu apostołów, ale finalnie okazuje się, że za tym stał Duch Święty. To, co jest, myślę, niezwykłego też w tej historii, bo warto ją zrozumieć, dla Żydów obrzezanie było sprawą kluczową, fundamentalną. To trochę jak w naszym rozumieniu chrzest. Bez chrztu. No jak to chrześcijanin bez chrztu? Jezus kazał się chrzcić. To jest coś tak bardzo ważnego i bardzo fundamentalnego. Dla Żydów obrzezanie było tak fundamentalną kwestią. Bardzo ważną kwestią, bez której nie można byłoby myśleć tutaj o zbawieniu. I teraz zobaczcie, kiedy przychodzi Duch Święty i później starsi kościoła mówią Duch Święty i my zadecydowaliśmy, że nie trzeba poganom się obrzezać. To jest skandal. To jest coś, co budzi wielkie oburzenie. Ale za tym stał Duch Święty i dzisiaj to widzimy. Więc kiedy dzisiaj papież Franciszek stawia jakieś kroki, które są kontrowersyjne, warto sobie wziąć tę historię przed oczy. Warto sobie dzisiaj o tym pomyśleć. Czy to nie pierwszy raz? A jeśli to już się działo w historii, a się działo i takich przykładów byłoby więcej, to warto się na tych lekcjach uczyć i warto się z tych historycznych lekcji naprawdę uczyć, wyciągać wnioski. Bo ci, którzy poszli za nauczaniem apostołów, ci, którzy poszli za papieżem, za Pawłem, za apostołami, którzy doszli do wspólnego wniosku, ci byli w Duchu Świętym, ci byli w Kościele. Ci, którzy myśleli, że znają prawdę lepiej, że to ich prawda jest bardziej prawdziwa niż to, co mówi papież, niż to, co mówi teraz w kontekście wiary przedstawiciel tu Pana Jezusa na ziemi, no to mieli problem i gdzieś zboczyli ze swojej trasy. Więc tutaj tak naprawdę jest pytanie o posłuszeństwo w Kościele. Wiecie, kiedy ja czytam sobie te wszystkie dyskusje teraz, czy ludzi, którzy piszą, że nie będą posłuszni papieżowi, bo widzą rzecz inaczej. Tak się działo już wiele razy w historii Kościoła, gdzie ludzie odchodzili z Kościoła. Tak powstała reformacja. Byli ludzie, którzy myśleli, że wiedzą lepiej, widzą więcej. I oczywiście z wszystkiego Bóg jest w stanie wyprowadzić dobro. Ale myślę sobie dzisiaj, że kiedy często my w naszych katolickich środowiskach, szczególnie w środowiskach też tych tradycjonalistycznych, powołujemy się, czy te środowiska powołują się na świętego Ojca Pio, czy na Ojca Dolindo, mówiąc, że są takimi wzorami niedościęgnionymi, dzisiaj modląc się przez ich wstawiennictwo, czy prosząc o ich wstawiennictwo Pana Jezusa. Co było kluczem ich świętości? Dlaczego ci ludzie umarli w opinii świętości? Ponieważ mimo trudności, niesprawiedliwości, która ich spotkała ze strony Kościoła, oni wytrwali w posłuszeństwie. Nie byliby święci, gdyby nie wytrwali w posłuszeństwie. Nie bylibyśmy dzisiaj, czy oni nie byliby dla nas autorytetami w dziedzinie wiary, w dziedzinie życia z Bogiem, gdyby zbuntowali się, bo powiedzieliby, że to ich racja jest ważniejsza niż to, co mówi papież. Że teraz to, co oni myślą, to, co oni rozeznają, jest lepsze, prawdziwsze, świętsze niż to, co mówi nam Kościół. I to się dzieje naprawdę dzisiaj bardzo, bardzo regularnie. I teraz nie chodzi tak naprawdę o to, kto ma rację, czy kto nie ma racji. Chodzi o to, czy będziesz posłuszny, czy nie. Bo jeśli Bóg prowadzi swój Kościół przez apostołów, jeśli Bóg prowadzi swój Kościół przez papieża, a w to wierzymy jako katolicy, to nawet jeśli będą podejmowane różne decyzje, czasem lepsze, czasem gorsze, to wierzymy, że działa przez nie Duch Święty i że Duch Święty osiągnie przez te decyzje coś, co chce osiągnąć. To jest źródło naszej katolickiej wiary, to jest fundament naszej katolickiej wiary. I przez posłuszeństwo doszło do świętości wielu świętych w historii Kościoła. Więc dzisiaj jest dla mnie niezrozumiałym tylko to, jak można wprost zaprzeczać posłuszeństwu, szukać jakiegoś usprawiedliwienia, żeby mówić rzeczy przeciwko papieżowi, przeciwko temu, co on ustanowił. Jeśli tak ustanowił w kwestiach wiary, wierzymy, jest nieomylny i wierzymy, że Duch Święty go prowadzi, że Boży Duch go prowadzi. Nawet Piotr, pierwszy papież, robił rzeczy kontrowersyjne i wielu się to nie podobało, ale okazywało się później, że był w tym Duch Święty. Ja w mojej posłudze jestem rozliczany z posłuszeństwa. Ludzie, którzy ze mną gdzieś próbują walczyć, robią rzeczy przeciwko mnie, próbują gdzieś tam różne rzeczy podważać w mojej posłudze, nie mogą podważyć jednej rzeczy, że jestem posłuszny. Mojemu proboszczowi, jeśli mój ksiądz biskup by mi zabronił głosić, jeździć, to mimo, że mnie się całym sercem wydaje dzisiaj, że robię Boże dzieła, to bym ich po prostu w tym momencie zaniechał. Powiedziałbym, mam pauzę, bo Kościół powiedział, masz pauzę. Po tym rozpoznaje się Bożego Ducha i Boże dzieła przez posłuszeństwo. I teraz w momencie, kiedy my dzisiaj wypowiadamy posłuszeństwo, nawet z dobrych pobudek, wydaje nam się, że tak powinno być i że tak mówią jakieś inne autorytety. Jest to dla mnie osobiście niezrozumiałe. Także to jest takie moje spojrzenie dzisiaj na ten temat. Wierzę, że Kościół jest zbudowany właśnie na posłuszeństwie, Kościół jest zbudowany na prowadzeniu Ducha Świętego, który prowadzi Kościół przez ludzi. I dzisiaj ja modlę się za papieża Franciszka o dużo mądrości, o ochronę, o to, żeby Pan go prowadził i strzegł i o to, żebyśmy my byli ludźmi, którzy modlą się również za Niego i którzy potrafią być posłuszni temu, jak Duch Święty go prowadzi. Ja jestem jak najbardziej za tym i tym się z Wami dzisiaj chciałem podzielić, bo wielu z Was pyta też mnie czasem o opinię, o to, co myślę o tej sytuacji. Tak jak widzicie, ja nie jestem przeciwko ruchom tradycjonalistów, nie jestem przeciwko Mszy Trydenckiej, ja nie jestem przeciwko niczemu takiemu. Sam bym chętnie kiedyś chciał, umówiłem się kiedyś z jedną osobą, nie zdążyłem jeszcze do dzisiaj pójść na Mszę Trydencką, chętnie bym poszedł, zobaczył, jak to wygląda. Sam nawet kiedyś byłem zaproszony na takie rekolekcje, żeby wziąć w nich udział. Nie mówię nie, ale to wszystko ma się odbywać w posłuszeństwie. Jeśli papież coś tutaj postanowił, dla mnie temat jest zamknięty i ja będę posłuszny, bo wierzę, że w posłuszeństwie kryje się moc do życia w Duchu Świętym i wtedy moje życie wiem, że dobrze się skończy, bo życia tych, którzy żyli w posłuszeństwie, nawet jeśli obrywali po głowie raz, drugi, trzeci, piąty, wielu świętych, doszło do świętości dzięki właśnie temu, dzięki posłuszeństwu, które nie jest łatwe. Także kochajmy Kościół, bądźmy posłuszni Bogu przez posłuszeństwo przełożonym, przez posłuszeństwo papieżowi i myślę, że to jest dla nas katolików mega, mega ważne dzisiaj. Także Duchu Święty, daj nam dzisiaj taką mądrość, daj nam miłość do siebie nawzajem i daj nam dzisiaj szanować to, jak prowadzisz Kościół przez swoich ludzi, przez swojego papieża, przez papieża Franciszka. Ja dzisiaj go błogosławię i modlimy się, żebym miał siły, żebym miał zdrowie i dziękujemy Ci za to, że go prowadzisz i wierzymy, Panie, nawet nie musimy rozumieć wszystkiego, ale wierzymy, że będąc w posłuszeństwie Jemu w kwestiach wiary, jesteśmy posłuszni Tobie. I niech tak się stanie w naszych sercach, o to prosimy w Twoje imię. Amen. Pozdrawiam Was serdecznie, ja się idę urlopować dalej, chciałem kilka słów nagrać na ten temat. Mam nadzieję, że Wam to też w jakiś sposób pomoże. Ściskam, pozdrawiam, z Bogiem, pa, pa. © PTA & TVP