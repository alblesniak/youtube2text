 Pamiętam, jak pojechałem kiedyś na rekolekcje ignacjańskie i podczas kontemplacji, rozważania słowa, osoba, która wprowadzała nas w to rozważanie, powiedziała zdanie, z którym się w ogóle nie zgodziłem. Pomyślałem sobie, nie, no to jest bez sensu, to ja się z tym nie zgadzam, tak na pewno nie jest. I kiedy się tak buntowałem, kłóciłem i wewnątrz w swoim sercu mówiłem, jak mi się to nie podoba, przyszła mocna myśl, pamiętam bardzo mocna myśl do mojej głowy, i co z tego, że masz rację, jakie z tego dobro. I o tym pytaniu, które usłyszałem, więcej w tym kwadranciku ze słowem. Muzyka Cześć, witajcie bardzo serdecznie w kolejnym kwadranciku ze słowem, który jak widzicie w bardzo ładnych okolicznościach mogę nagrywać. Jestem niedaleko Łodzi, trochę tutaj sekretów zostawmy, nie sprzedawajmy wszystkiego. Jestem tutaj przez kilka dni, więc z tego miejsca pewnie dzisiejszy kolejny kwadrancik będę chciał nagrać. Kwadrancik myślę bardzo ciekawy, bardzo aktualny, ale zanim przejdziemy jeszcze do tego, o czym będziemy tutaj mówili, jaki fragment słowa będziemy chcieli rozważać. Chcę wam powiedzieć, że ostatni odcinek był dla mnie naprawdę trochę śmieszny, bo jak pamiętacie nagrywałem go chwilę po wstaniu. Miałem taki cel, szedłem spać, mówię rano wstajesz Marcin, nagrywasz kwadrancik, musisz się wyrobić, ostateczna chwila tutaj. Rano wstałem, oczywiście mam nagrywać, patrzę, a nie mam baterii w kamerce, więc mówię, no to ciekawe czy się wyrobię. No i tego nie rozumiem do dzisiaj, jak ja to zrobiłem i po co to zrobiłem. To sobie wezmę, buzię nakremuję, tu jakimś tam nivea kremem, jakoś się bardziej obudzę i potem się okazało, że cały się świeciłem. No ale uznajmy to, że to świętość była oczywiście, nie nivea, ale oczywiście to był żart, bo potem się zaraz pojawią komentarze, Zieliński uważa, że jest święty. No, idziemy dalej. Więc chciałem wam powiedzieć, że pojawił się też taki śmieszny komentarz, który mnie w ogóle obudził, bo jak wstawałem rano, już później po opublikowaniu tego kwadrancika, coś mnie tak mówię zawibrowało w telefonie, patrzę, a tam pierwszy komentarz, Boże, Marcin, weź zadbaj o siebie, jak ty wyglądasz, więc już wiedziałem, że moja twarz poszła w świat i różnie to mogło być odebrane, ale chcę was uspokoić, dobrze się czuję, jestem w porządku. Jestem już wyspany po raz kolejny, jedynie to były takie uroki szybkiego nagrywania, więc wszystko ze mną w porządku. Chcę was zaprosić na bardzo ciekawy weekend formacyjny, który się odbędzie już niedługo z księdzem Krzysztofem Kralką, moim dobrym znajomym, którego bardzo, bardzo cenię, jeśli chodzi o formację. Przez ostatnie 10 lat łaska Boża w tym człowieku działała tak bardzo mocno, owocnie, że powstała ta wspólnota. Jeśli znacie wspólnotę przyjaciół, oblubieńca, to właśnie ksiądz Krzysztof jest odpowiedzialny też za jej powstanie i sposób, w jaki formuje tych ludzi, te tysiące ludzi, które zbierają się na modlitwie i są uformowani w różnych wspólnotach, formują się w różnych wspólnotach w Polsce, no to jest coś naprawdę niezwykłego. Chcę zachęcić do tego, żebyście wzięli udział w rekolekcjach online, które odbędą się, muszę ściągnąć sobie, 6-7 listopada. Walka duchowa na różnych etapach rozwoju duchowego. Bardzo uważam potrzebny, ciekawy temat i gwarantuję wam, że to, co powie ksiądz Krzysztof, na pewno was zbuduje, podniesie i da wam siły do dalszego kroczenia za Chrystusem, więc tu w opisie gdzieś na pewno na dole podeślę wam link, żebyście też wiedzieli, gdzie się zapisać. Już tam, z tego, co wiem, kilkaset osób jest zapisanych, no ale internet nas może pomieścić, nie ma tutaj żadnych ograniczeń, więc do tego was zapraszam. Kochani, o czym dzisiaj? Otwórzmy sobie drugi list do Koryntian, 5 rozdział, 17 werset do wersetu 19. Drugi Koryntian, 5, 17, 19. Jeżeli więc ktoś pozostaje w Chrystusie i jest nowym stworzeniem, to co dawne minęło, a oto stało się nowe. Wszystko zaś to pochodzi od Boga, który pojednał nas ze sobą przez Chrystusa i zlecił nam posługę jednania. Albowiem w Chrystusie Bóg jednał z sobą świat, nie poczytując ludziom ich grzechów, nam zaś przekazując słowo jednania. Przeczytam wam jeszcze raz ostatnie zdanie. Albowiem w Chrystusie Bóg jednał z sobą świat, nie poczytując ludziom ich grzechów, nam zaś przekazując słowo jednania. W tym ostatnim zdaniu tkwi sekret tego, w jaki sposób Chrystus przyniósł zbawienie ludzkości. Dlaczego to jest ważne? Ponieważ patrząc na Chrystusa jesteśmy wezwani, by również dzisiaj w tych trudnych czasach, w których przyszło nam żyć, w ostatnich tygodniach jeszcze bardziej trudnych, w jaki sposób nieść światu Chrystusa, ażeby ten Chrystus mógł ich zbawić. Zobaczcie, że zostaliśmy wezwani do tego, by tak jak Chrystus przynieść światu słowo jednania. Słowo, które jedna z Bogiem. Słowo, które jedna z Kościołem. Bo Kościół jest, powinien być tym, który będzie utożsamiany z Bogiem. Jak dobrze dzisiaj wiecie, niekoniecznie nam to wychodzi. My jako Kościół często strzelamy sobie w kolano naszym zachowaniem, tym w jaki sposób dzisiaj podchodzimy do ludzi. Oczywiście stajemy na straży życia i chwała Bogu za to, że my w Kościele wiemy i możemy się dzisiaj do tego odnosić, do nauczania Kościoła, które jest niezmienne, że stajemy na straży życia. Stajemy na straży tego, że kto jeśli nie my, będziemy bronili szczególnie życia nienarodzonego. Ale smutne jest to, opowiem wam, jak często my dzisiaj żyjemy w odrealnieniu od codzienności człowieka. Kiedy patrzymy na Chrystusa, Chrystus nie tylko mówił, co jest dobre, a co złe. Nie tylko przedstawiał ludziom prawo, co jest przepisem prawa, co jest święte, a co nie jest święte. Chrystus tym się różnił od nas dzisiaj, od tego naszego dzisiejszego sposobu przepowiadania dobrej nowiny, że Chrystus brał ludzi za rękę. On nie tylko mówił, że chce, byś był zdrowy, On ich uzdrawiał. Jezus rozwiązywał problemy ludzkie. Jezus nie uciekał po zdiagnozowaniu problemu. Jezus rozwiązywał problem. I my dzisiaj jesteśmy wezwani, by w ten sposób głosić Chrystusa. Byśmy byli z ludźmi, nie tylko mówili teraz i żeby nasze było na wierzchu i powiemy, co tak naprawdę powinno dzisiaj być przedstawiane jako prawda, a co jako jakiś fałsz, jakoś podróba, jakieś kłamstwo, które próbuje się opakować. To jest część sukcesu. Ale tak naprawdę chodzi o to, byśmy przynieśli ludziom słowo jednania, o czym mówi św. Paweł. Byśmy umieli dzisiaj przynieść Chrystusa w taki sposób, by ludzie idąc do kościoła nie czuli się potępieni, bo to prawo potępia. Chrystus przynosił usprawiedliwienie. Chrystus przynosił miłość. Chrystus przynosił sposobność do tego, by pojednać się z Bogiem. I to nie w brutalności prawa, ale w miłości, którą zawsze przynosi łaska. I o tym chciałbym, byśmy dzisiaj powiedzieli nieco więcej, bo mam takie wrażenie, chcę wam powiedzieć, że my dzisiaj jako kościół, jako ludzie wierzący podchodzimy do tych, którzy Boga nie znają, którzy być może nawet jawnie żyją w grzechu i my podchodzimy do nich i mówimy, ludzie jak wy możecie tak żyć? Jak możecie żyć w takim grzechu? Jak to jest możliwe? Zapominając o tym, że nie da się żyć w wolności od grzechu bez Bożej łaski. To Boża łaska, która zaczyna działać w naszym życiu, w życiu człowieka wierzącego. Kiedy zaczynasz wierzyć w Chrystusa, łaska zaczyna, łaska Chrystusa zaczyna jako Jego moc, moc Ducha Świętego działać w tobie i pozwala ci do świętego życia, pozwala ci żyć święcie. Ona cię uzdalnia do tego, byś porzucił grzech, byś zaczął myśleć inaczej, byś zaczął żyć inaczej. Ta łaska wyprowadza cię na wolność. A bez tej łaski to jest niemożliwe, by żyć świętym życiem. A my dzisiaj przychodzimy do ludzi, dajemy im prawo, mówimy to jest dobre, to jest złe, to jest prawdą, a to jest kłamstwem, to jest od Boga, to jest od złego. Jak się nie podporządkujesz, to Bóg zetnie ci łeb. I to jest nasza ewangelizacja. I oczywiście teraz mogą się powiedzieć ludzie, no ale to nie jest prawdą, że to jest złe, to jest dobre. No jest prawdą, ale prawo nie zdołało zbawić człowieka, dlatego przyszedł Chrystus, by dać łaskę, by powiedzieć, musisz mnie doświadczyć, spotkać, daj mi cię pokochać. Jak dasz mi się pokochać, to zobaczysz, że to prawo będzie łatwe, zobaczysz, że zaczniesz patrzeć inaczej. Z przemienionym sercem dopiero jesteś w stanie zobaczyć rzeczywistość i zobaczyć świat tak, jak widzi ją Chrystus, tak, jak widzi ją Bóg. Więc nie wymagajmy dzisiaj od świata, że rzucimy swoją prawdę i ta prawda sama w sobie jako prawo ich wyzwoli. Prawda wyzwala oczywiście, ale prawda, która jest pełna miłości, prawda, która nie oddala ludzi od Boga, ale ich przybliża do Boga. I to jest coś, co potrzebujemy dzisiaj zrozumieć. Co z tego, jeśli będziemy mieć rację? Co z tego, jeśli dzisiaj będziemy mówili ludziom, racja jest po naszej stronie? Będziemy sobie po raz kolejny strzelać w kolano i oddalać ludzi od Boga, mówiąc, że my jesteśmy święci, a tak naprawdę okazuje się, że my też często żyjemy w prawie. Po czym to poznać? Po tym, że nasze życia są nieprzemienione. Wiecie, po czym poznać człowieka, który żyje w łasce, w łasce Bożej, w łasce i obecności Ducha Świętego? Po tym, że taki człowiek, kiedy mu złorzeczą, błogosławi. Kiedy plują na niego, nie odpowie mu jadem. Kiedy ktoś popełnia grzech, ten człowiek nie idzie i nie wali go pałką po głowie i nie obgaduje go w okolicy, ale mówi, chodź, pomodlę się z tobą, Pan chce ci przebaczyć, Pan chce ci dać drugą szansę. W takiej łagodności objawia się łaska Boga i w takiej postawie objawia się Jego miłosierdzie. Więc my często dzisiaj żyjemy w prawie, żyjemy jakbyśmy Boga nie poznali, żyjemy bez Bożej łaski, próbujemy przepisami zbawiać świat, a przepisami świata nie będziemy zbawiać. I to nam nie idzie, to nam nie wychodzi. To widać dzisiaj po tym, jak ludzie reagują na Kościół, po tym, żeśmy się naprawdę upolitycznili, niestety, i ludzie dzisiaj kojarzą Boga z polityką. Ludzie wierzący to muszą być ludzie jednej partii i gdzieś zostawiliśmy naprawdę na boku Ewangelię, a zaczęliśmy żyć przepisami, zaczęliśmy żyć polityką, zaczęliśmy głosić politykę i za to dzisiaj niestety obrywamy. I ja mam takie pragnienie w sercu naprawdę, by z powrotem wejść z Ewangelią, z powrotem mówić o Bogu, który zbawia, który jest blisko człowieka, który nie mówi, co jest dobre i ucieka, ale Boga, który jest zawsze blisko, zawsze przy nas. To jest Ewangelia, to jest ewangelizacja. I znalazłem taki fragment św. Tomasza Zakwina, ojciec Tomasz Gałuszka, nasz niezawodny przyjaciel, znalazł ten fragment u św. Tomasza i się nim podzielił na Facebooku. I przeczytam wam o tym, co mówił św. Tomasz już w XIII wieku. Św. Tomasz powiedział tak. Zobaczcie, co mówi św. Tomasz. To jest żaden sukces. Dzisiaj przekrzykiwać się i mówić, która prawda jest bardziej prawdziwa, która racja ma większy posłuch, jest lepsza, jest prawdziwsza. To nic nie da, to nic nie zmieni, jeśli będziemy się jakimiś przepisami, prawami próbowali nawracać na zmianę. To, co może zmienić świat i to, co Chrystus pokazał, że zmienia świat, to Jego miłość, która się uniża, Jego miłość, która jest tam, gdzie są ludzie, Jego miłość, która jest tam, gdzie ludzie są w potrzebie. A ludzie wychodzą na ulicę, bo są w potrzebie. To jest krzyk ludzi, którzy czują, że są skrzywdzeni. To Chrystus by tam był, Chrystus by tam poszedł. Nie po to, by z nimi wojować, ale po to, by pokazać im, że jestem z tobą, jestem przy tobie. I nie zaczynajmy debaty od tego, kto ma rację, ale spotkajmy się w uniżeniu. Nawet jeśli ktoś cię atakuje, uniż się, bo w przeciwnym przypadku Ewangelia nie będzie tą prawdziwą Ewangelią. Chrystus przyszedł się uniżyć, Bóg, który stał się człowiekiem, przyszedł i zlecił nam posługę jednania. Zlecił nam zadanie jednania ludzi z Bogiem, więc nie bądźmy tymi, którzy wprowadzają znowu mur, wrogość, którzy sprawiają i są przyczyną kolejnych kłótni. Naprawdę zacznijmy żyć inaczej, zacznijmy żyć łaską na forach internetowych, w naszych dyskusjach. Ostatnio czytałem też jakiś komentarz, czy kłótnie znowu człowieka wierzącego. Oczywiście ktoś niewierzący próbował ośmieszyć człowieka wierzącego, ale ta reakcja wierzącego katolika była dość słaba, bo on próbował, żeby jego było na wierzchu. I skończyło się ośmieszeniem osoby niewierzącej. I ja tak sobie myślę, że Boże, czy to naprawdę o to chodzi? Chodzi o to, żebyś stracił być może swoją twarz, byś stracił swoją rację, byś stracił twoje ja, twoje ego, ale żeby ten człowiek doświadczył Chrystusa. Być może po raz pierwszy w kłótni doświadczył tego, że ktoś się o niego troszczy, że ktoś naprawdę chce zobaczyć jego serce, a nie tak naprawdę patrząc na nas, na chrześcijan, zobaczyć po raz kolejny ludzi, którzy niczym nie różnią się od niewierzących. I Panie, chcemy Cię o to dziś prosić. Daj nam patrzeć na ludzi Twoimi oczami, daj nam żyć łaską Twoją, tak jak Ty patrzysz dziś na ludzi, chcemy my na nich patrzeć. Daj nam być świadectwem, daj nam przyprowadzić ludzi do Ciebie i daj nam kochać tych ludzi, tak jak Ty ich ukochałeś. Panie, przepraszamy Cię za nasz grzech, grzech pychy, grzech arogancji i pokaż nam dzisiaj, jak się uniżać, jak być z ludźmi, jak ich kochać, jak przebaczać, abyśmy w tych trudnych czasach byli światłem, światłem świata i solą ziemi. Duchu Święty przyjdź, Duchu Święty przyjdź i pomóż nam być dobrym świadectwem. O to prosimy w Twoje imię, Panie. Amen. Niech tak się stanie, kochani. Kończę, bo tu już się ciemno robi. Widzimy się w kolejnym kwadransiku. Ściskam Was mocno i nie dajmy się sprowokować. Żyjmy Ewangelią, która spełna miłości i troski o tych, którzy jeszcze dzisiaj Boga nie znają. Z Bogiem, do zobaczenia, no i subskrybujcie kanał. Pa, pa. Napisy stworzone przez społeczność Amara.org