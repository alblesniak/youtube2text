 W dzisiejszym odcinku dokończymy listę sześciu powodów, dla których twoje i moje życie modlitewne może być bezowocne. Co to są za rzeczy? Zapraszam cię na kolejny KWADRANSIK ZE SŁOWEM. Cześć, witajcie w kolejnym KWADRANSIKU ZE SŁOWEM, w którym będziemy kontynuować nasze przemyślenia na temat tego, dlaczego nasze modlitwy są niewysłuchiwane. Czasami, kiedy modlimy się, myślę, że macie takie doświadczenie, czujemy się, jakby niebo nad nami było zamknięte, jakby nasze modlitwy nie dochodziły do Boga. Jakie kolejne trzy przyczyny możemy znaleźć w Słowie Bożym, w tym, co Pan Bóg nam powiedział, w tym, co jest zapisane na kartach Pisma Świętego? Pierwsza przyczyna i pierwszy powód, o którym chcę powiedzieć dzisiaj, jest tematem, myślę, bardzo często podejmowanym na różnych rekolekcjach, wydarzeniach, tematem nieprzebaczenia. Możesz być niewysłuchiwany, ponieważ masz w swoim sercu nieprzebaczenie, nosisz w swoim sercu gorycz, z którą nie chcesz się rozprawić. Mateusza 6, od 9 wersetu do wersetu 15. Pan Jezus uczy nas modlić się tak. Wtedy mówcie, Ojcze nasz, który jesteś w niebie, niech się święci Twoje imię. Niech przyjdzie Królestwo Twoje, niech Twoja wola spełnia się na ziemi, tak jak i w niebie. Chleba naszego powszedniego daj nam dzisiaj i przebacz nam nasze winy, jak i my przebaczamy tym, którzy przeciw nam zawinili. I nie dopuść, byśmy ulegli pokusie, ale nas zachowaj od złego. Jeśli bowiem przebaczycie ludziom ich przewinienia i Wam przebaczy Ojciec Wasz niebieski. Lecz jeśli nie przebaczycie ludziom, Ojciec Wasz nie przebaczy Wam Waszych przewinień. To jest temat bardzo codzienny, bardzo życiowy. Myślę, każdy z nas w jakimś stopniu mniejszym bądź większym zmaga się z tematem przebaczenia i nieprzebaczenia. I Słowo Boże, jest mało takich miejsc w Ewangelii, gdzie Pan Jezus mówi tak bardzo konkretnie i tak bardzo dosadnie na temat czegoś, tak jak na temat nieprzebaczenia. Mówi, że kiedy nie przebaczysz tym, którzy Cię skrzywdzili, jeśli nie odpuścisz tym, którzy zrobili coś przeciwko Tobie i Ojciec, ten dobry, kochający Ojciec, który jest w niebie, nie będzie mógł przebaczyć Tobie. To, co mówi Pan Jezus, pokazuje nam duchową zasadę, która jest bardzo ważna w naszym życiu modlitewnym, że nie wszystko możemy zwalić na Pana Boga. Wszystko, co dzieje się albo co się nie dzieje w naszym życiu duchowym, możemy od razu określić, że widocznie Pan Bóg tak chciał albo tak nie chciał. Widzimy tutaj bardzo mocne powiązanie pomiędzy tym, jak my się zachowujemy, jak my się modlimy, jak my żyjemy, w połączeniu z tym, czy nasza modlitwa, czy nasze życie duchowe będzie owocne, czy nie będzie owocne. Mamy odpowiedzialność, której nie możemy zrzucić na kogoś innego, a nawet nie możemy jej zrzucić na Pana Boga. Pamiętam taki fragment w Ewangelii Jana, 9, rozdziale 31, wersecie. Możemy przeczytać o tym, kiedy Pan Jezus uzdrowił człowieka, który był niewidomy od urodzenia. To był potężny cud, który się zadział. Wtedy faryzeusze mieli problem z Panem Jezusem, ponieważ oni nie chcieli, żeby On uzdrawiał. Oni nie chcieli, żeby Pan Jezus dokonywał tych dzieł. Oni chcieli, żeby Pan Jezus dokonywał się w szabat. I wtedy człowiek, który został uzdrowiony, dyskutuje z faryzeuszami, którzy mówią, kto to uczynił, jak to uczynił. I zaczynają mówić, że Jezus nie jest nikim, my Mu nie ufamy, nie wierzymy, On jest fałszywy, On jest nieprawdziwy. Tak mówili przywódcy religijni tamtych czasów. I wtedy, w 31 wersecie, czytamy o tym, co mówi ten uzdrowiony człowiek. Wiemy, że Bóg grzeszników nie wysłuchuje. Natomiast Bóg wysłuchuje każdego, kto jest czcicielem Boga i pełni Jego wolę. Panowała taka wiara, istniało takie przekonanie w Izraelu, że Bóg wysłuchuje tylko tych, którzy żyją bez grzechu. Wysłuchuje tych, którzy są nienaganni wobec Boga, którzy żyją w przyjaźni, w bliskości z Bogiem. I Pan Jezus ewidentnie jest takim człowiekiem, ale pokazuje nam przez swoje życie, przez to, że i On później przebacza tym, którzy Go skrzywdzili, tym, którzy później na drodze krzyżowej widzimy, jak plują na Niego, jak Go biją, wyrywają Mu brodę, jest napisane. On milczy i nie mówi nic przeciwko Nim, On przebacza im w sercu, On im odpuszcza. I świętość, w której żył Pan Jezus, charakteryzuje się tym, że przebaczasz. Kiedy my chcemy być święci, a Bóg powołuje nas do świętości, czyli do takiego stanu ducha, stanu życia, w którym będziemy wysłuchiwani. Bo świętość jest konieczna, by być wysłuchiwanym. Ale wiemy z poprzedniego odcinka, że to nie jest świętość, która pochodzi z naszych jedynie dobrych czynów, ale pochodzi z wiary w Jezusa. Słowo Boże dlatego nazywa nas wierzących świętymi, ponieważ uwierzyliśmy w Tego, który jest święty, który wziął na siebie nasz grzech i On czyni nas świętymi i czyni nas zdolnymi do tego, by przebaczać tym, którzy nam zawinili, którzy nas skrzywdzili. To jest bardzo ważne, byśmy to wiedzieli, bo nie naszą własną siłą dzieją się te rzeczy. Nie naszą siłą przebaczamy. Przebaczamy siłą tego, który uzdalnia nas do takiego niezwykłego zachowania. Kolejnym powodem, drugim w dzisiejszym odcinku, ale piątym łącznie, dla którego nie jesteśmy wysłuchiwani, jest to, że osądzamy innych. Być może wielu z was teraz zastanawia się, co ma wspólnego to, że ja kogoś osądzę, że o kimś coś powiem z moją wysłuchaną albo niewysłuchaną modlitwą. Okazuje się, że bardzo, bardzo wiele. Przeczytajmy Mateusza 7, rozdział 1-2. Nie sądźcie, abyście nie byli sądzeni, bo takim sądem, jakim sądzicie, i was osądzą i taką miarą, jaką wy mierzycie, wam odmierzą. I nie wiem jak wy, ja najczęściej, kiedy czytam ten fragment, on mówi mi o tym, że kiedyś, kiedy będę stawał przed Bogiem na sądzie, Bóg mi odda tak, jak ja żyłem, sądziłem i jak postępowałem. I jasne, to jest bardzo słuszne i ważne, ale ten fragment odnosi się również do życia doczesnego. On mówi nam o tym, że kiedy dzisiaj zabierasz się za sądzenie, to znaczy, kiedy oceniasz, krytykujesz, kiedy zaczynasz występować przeciwko drugiemu człowiekowi, udowadniając mu nawet swoje racje, wydaje ci się, że to jest słuszne, że to jest właściwe, kiedy krytykujesz, oceniasz i osądzasz drugiego, sam wchodzisz pod sąd, bo będziesz osądzony w ten sam sposób, w jaki ty sądzisz drugą osobę. I to jest rzecz, którą my potrzebujemy naprawdę zrozumieć, bo inaczej nasze życie modlitewne, życie duchowe będzie posuchą. Zobacz, kiedy wchodzisz w miejsce oceny, kiedy wchodzisz w miejsce osądu, kiedy wchodzisz w miejsce krytykowania drugiej osoby, stajesz się człowiekiem, który wchodzi w pychę i oddala się od pokory. A co mówi Słowo Boże? Bóg pysznym się sprzeciwia. Bóg walczy z pychą. Możesz mieć rację, możesz mieć nawet właściwe poglądy, ale wchodzisz w pychę, a wchodzisz w pychę osądzając drugiego człowieka. Bóg będzie z tobą walczył. To są mocne słowa. Bóg będzie ci się sprzeciwiał i będzie ci się sprzeciwiał również twoim modlitwom. Być może czasami, kiedy myślimy o sądzie Bożym, wyobrażamy sobie, że spadnie na kogoś piorun, kogoś trzaśnie, będzie jakiś wielki wypadek, w którym ktoś ucierpił, ktoś wtedy mówi, o to jest sąd Boży. Teraz tak się dzieje, kiedy dzieją się różne złe rzeczy na świecie. Ktoś mówi, że to jest sąd Boży. Sąd Boży dzieje się na innej płaszczyźnie, o której musimy sobie tutaj powiedzieć, naszych niewysłuchanych modlitw. Sądem Bożym może być to, że będziesz się modlił i nie będziesz wysłuchiwany. Że będziesz chciał wzrastać, a nie wiadomo czemu będziesz stał w miejscu. Będziesz chciał w swoim życiu duchowym mieć wzrost, a będziesz lata, po prostu rok po roku, czekał na jakikolwiek przełom w twoim duchowym życiu i nic się nie stanie. I nie będzie to winą Boga. Będzie to twoją winą. Bo ty sam wszedłeś w miejsce osądu, krytykaństwa, oskarżenia, potępienia. I wiecie, ja naprawdę uważam, że krytykujący i oskarżający ludzie w internecie, a tego mamy dużo, sporo mamy hejtu w internecie, naprawdę to są biedni ludzie, bo nie wiedzą, co robią przeciwko sobie. Nie wiedzą, że owocem tego, co wypisują, bo to nie trzeba nawet mówić, krytykować ustnie, ale wystarczy robić to również, wypisując różne rzeczy w komentarzach na Facebooku, na YouTubie, oskarżając, krytykując, przeklinając. Ci ludzie nie wiedzą, że ich życie duchowe na tym ucierpi. Ich życie modlitewne na tym ucierpi. I będą się potem frustrować, że i innych modlitwy Bóg wysłuchuje. On ma dalej owoce w modlitwie, ona ma dalej owoce w modlitwie. Ma coraz większe świadectwa, a ja nie widzę nic. Z tego trzeba się nawrócić, z tego trzeba pokutować, przeprosić Boga i człowieka. I wtedy możesz zacząć od nowa. Ostatnim powodem, o którym chcę powiedzieć, tym szóstym powodem, dla którego nasze modlitwy są niewysłuchiwane, jest nasza postawa. Nie wierzymy w to, że Bóg chce nas wysłuchać. Bardzo wiele razy w Ewangelii słyszymy, widzimy, kiedy Pan Jezus mówi, że przez Twoją wiarę, dzięki Twojej wierze, zgodnie z Twoją wiarą Ci się stało. Było to, że osoba, która przychodzi do Boga, musi mieć pewną postawę w sercu. Są takie momenty, bo nie chcę generalizować, widziałem podczas też swojej posługi, posługi innych ludzi, wiele sytuacji, gdzie człowiek nie miał wiary, człowiek nie miał ochoty wierzyć, zbliżyć się do Boga, a otrzymywał dzięki łasce Bożej. Ale jest też wiele fragmentów Biblii, gdzie żeby otrzymać, trzeba było podejść z właściwym nastawieniem serca, którym jest wiara. I przeczytamy teraz list Jakuba, 1, rozdział 5, werset do 8, gdzie jest napisane o tym, jak Bóg podchodzi do naszej modlitwy. Jeśli zaś komuś z Was brakuje mądrości, niech prosi o nią Boga, który daje wszystkim chętnie i nie wymawiając, a na pewno ją otrzyma. Do Boga, który daje wszystkim chętnie i nie wymawiając, a na pewno ją otrzyma. Niech zaś prosi z wiarą, a nie wątpi o niczym, kto bowiem żywi wątpliwości, podobny jest do fali morskiej wzbudzonej wiatrem i miotanej to tu, to tam. Człowiek ten niech nie myśli, że otrzyma cokolwiek od Pana, bo jest mężem chwiejnym, niestałym we wszystkich swoich drogach. Zobaczcie, co jest napisanego tutaj, co mówi nam święty Jakub, że Bóg jest tym, który daje wszystkim chętnie. Nie wiem, czy o tym kiedyś myślałeś, bo często nasze niewysłuchane modlitwy tworzą w nas fałszywy obraz Boga i myślimy, że Bóg odpowiada raz na rok. Wielu ludzi takich spotykam, którzy są zszokowani. Jeden z argumentów, który słyszałem co do mojej posługi, na przykład posługi moich znajomych, że my mówimy o zbyt wiele świadectw, bo to Bóg ok, wierzy w uzdrowienia, wierzy w to, że Pan Bóg działa, ale na pewno nie tak często jak w Twoim życiu. To jest mentalność, która spowodowana jest tym, że posłucha w Twoim życiu modlitewnym sprawiła, że taki obraz Boga zacząłeś mieć. Czyli przestałeś wierzyć w Boga, o którym czytasz Biblii, a zacząłeś wierzyć w Boga, którego sam sobie stworzyłeś przez porażki, które przeszedłeś. I bardzo łatwo nam zmienić jest obraz Boga, kiedy nie karmimy się Bożym Słowem, a Słowo Boże mówi, że Bóg daje wszystkim chętnie i nie wymawiając. Niech zaś taki człowiek prosi z wiarą, który chce otrzymać i nie wątpi o niczym, bo człowiek, który żywi wątpliwości, niech nie myśli, że otrzyma cokolwiek od Pana. Człowiek, który żywi wątpliwości w sercu, który podsyca wątpliwości w sercu. Ja w ogóle z ludziom służyłem. Którzy przychodzili po modlitwę, niby chcieli modlitwy, ale jak przychodziło co do czego, mówili ale ja nie wiem, czy mnie Pan Bóg wysłucha, ale ja nie wiem, czy to Pan Bóg tak naprawdę chce, ale ja nie wiem, czy to jest Boża wola. Jak przychodzisz z takim nastawieniem do Boga, to się nie dziw, że nie otrzymujesz, bo Słowo Boże mówi jasno, że tacy nie otrzymują. Oni nie wiedzą tego, czego Pan Bóg może im udzielić. Oni wiedzieli, co jest możliwe, kiedy przychodzą do Boga. Więc ufaj dzisiaj Jezusowi, że jeśli On mówi słowa obietnicy, jeśli w swoim słowie Pan Bóg zostawia nam przez usta też świętego Jakuba takie obietnice, takie zdania na temat Boga, jak On traktuje naszą modlitwę, to złap się tej obietnicy. Złap się tego, co mówi Słowo Boże. Bo Pan chce naprawdę dać nam odpowiedź. On chce odpowiadać na naszą modlitwę. I modliłem się też czasami, już mówiąc o tych przykładach, za ludzi, którzy nie mieli wiary, ale wierzy, że na podstawie naszej wiary, która była, otrzymywała taka osoba, ale dalej miała w sobie wątpliwości. Otrzymała. Mieliśmy parę takich osób, które pamiętam dość dobrze, które otrzymały cud, otrzymały uzdrowienie, a potem wracały i mówiły, ale ja nie wiem, czy to mi się utrzyma, ale ja nie wiem, czy to będzie. I zwykle takie osoby traciły to, co otrzymywały. Trzymały tydzień, dwa, trzy, a później to odchodziło. I mówiły sobie, to był chwilowy przypływ jakiejś tam mojej emocji. To nie był chwilowy przypływ emocji, bo jak trzymało tydzień, dwa, trzy, cztery, a czasami pół roku trzyma, a później komuś coś odchodzi, to nie jest chwilowy przypływ. To jest tylko dowód na to, że jeśli bez wiary przychodzisz do Boga i bez wiary później żyjesz z tym, co Pan Bóg ci dał i masz ciągłe wątpliwości, to już święty Jakub ci powie, że to jest bez sensu. Że jeśli otrzymasz, to pochodzisz w tym chwilę i nie będziesz mógł w jakiś sposób na dłużej z tym być, ponieważ masz złą postawę serca, masz złe nastawienie serca. Więc Bóg uczy nas przychodzenia do Niego z wiarą i do życia w wierze, bo jedną rzeczą jest od Boga otrzymać, drugą rzeczą jest z Bogiem w tym być, żyć, współpracować z łaską, którą otrzymałeś. I do tej współpracy Pan cię zaprasza. Więc chciałbym, żebyśmy się jeszcze na koniec pomodlili o to, byśmy pamiętali o nieprzebaczeniu, o sądzaniu. I byśmy pamiętali o tym, że Pan oczekuje od nas postawy wiary. I chcemy Cię, Panie, o to prosić dzisiaj, byś dał nam łaskę. Łaskę życia według tego, o czym przed chwilą sobie powiedzieliśmy. Naucz nas się modlić i daj nam zaaplikować te porady w życie, bo wiemy, że Twoje Słowo nie jest po to, by je tylko słuchać, ale po to, by nim żyć. Daj nam łaskę życia zgodnego z Twoim Słowem, a wtedy zobaczymy, jak wiele odpowiedzi na modlitwę przyjdzie do naszego życia. Po to, abyś Ty był w tym uwielbiony. Po to, aby imię Jezusa i Ojciec był uwielbiony w tych wysłuchanych modlitwach. Panie, o to Cię proszę za każdą z tych osób, która dzisiaj jest z nami, która się z nami modli. Daj nam cieszyć się z wysłuchanych modli i daj nam ufać, że imię Jezusa jest imieniem, które to wszystko nam gwarantuje. I to wszystko się stanie przez Twoje święte, cudowne i kochane imię Jezu. Amen. Dziękuję Wam za to, że byliście ze mną w tym kolejnym odcinku i jak to w niedzielę, w środę będziemy widzieć się w kolejnych kwadransikach na YouTubie. Do zobaczenia. Napisy stworzone przez społeczność Amara.org