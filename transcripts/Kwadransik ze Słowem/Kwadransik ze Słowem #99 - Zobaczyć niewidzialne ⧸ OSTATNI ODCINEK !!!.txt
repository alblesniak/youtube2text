 Drogie Panie i Drodzy Panowie, nie wiem czy to dla Was dobra czy zła wiadomość, ale to już ostatni odcinek kwadransika ze słowem nagrywany w moim pokoju. A o tym za chwilkę więcej Wam opowiem. Zapraszam Was na 15 minut rozważania słowa. Cześć Kochani, witajcie bardzo serdecznie. Tak jak powiedziałem przed chwilą w ostatnim kwadransiku, który jest nagrywany z mojego pokoju. Już poznaliście ten mój nieduży pokoik, w którym siedzę i spędzam czas. Nie tak często, bo zwykle jestem gdzieś na posługach, na wyjazdach, ale jak wracam to dobrze mieć gdzieś taki mały, przytulny kwadracik, w którym się czujecie jak u siebie w domu. Ja się tak czuję tutaj i dobrze tu być. Ale właśnie dzięki Wam, dzięki Waszej pomocy, dzięki Waszemu wsparciu udaje nam się podkręcić śrubkę, pójść nieco wyżej. Wydaje mi się poziom wyżej w tych naszych filmikach realizacji. Od setnego odcinka zobaczycie różnicę. Zobaczycie, że udało się zakupić nowy sprzęt, udało się wejść do nowego miejsca, takiego małego mini-studyjka. Ale właśnie co się będzie działo dokładnie i co to będzie w szczegółach zobaczycie w kolejnym, setnym odcinku. Będzie w nim kilka niespodzianek, które mam nadzieję, że będą przez Was fajnie odebrane i będziecie mogli to odebrać właśnie jako takie moje podziękowanie za Wasze wsparcie modlitewne i finansowe i za to, że jesteście ze mną przez ten cały czas. I przez lepsze chwile, i przez gorsze chwile. Ja też staram się być regularnym. Wiecie, że nie zawsze mi się to udaje. Środy i niedzielę to były dwa dni, które powiedziałem sobie, że będę wypuszczał kwadransiki. Nie zawsze środy mi się udawały, więc raz wyszło niedawno w piątek, wyszedł jeden kwadransik, jeden w czwartek. I staram się pilnować, dzień święty święcić, więc jakoś to się udawało. Mam nadzieję, że od tego ostatniego odcinka będzie jeszcze więcej motywacji do tego, żeby być na czas. Także dzisiaj będziemy rozważali dłuższy fragment słowa niż ostatnio. I będzie to fragment z 11 rozdziału pierwszej księgi Kronik, od 10 do 25 wersetu. I będzie to fragment dość długi, zagmatwany w imiona, które mam nadzieję, że uda mi się dobrze przeczytać. I z tego fragmentu wyciągniemy coś dla swojego życia, wyciągniemy coś, co będzie dla nas wierze, że błogosławieństwem, jak to ze Słowem Bożym, bo z Niego zawsze wypływa dla nas życie. Także otwórzmy ten fragment, przeczytajmy go wspólnie. Pierwsza księga Kronik, 11, od 10 do 25. Oto dowódcy bohaterów Dawida, którzy wraz z nim stali się potężni pod jego panowaniem, a którzy wraz z całym Izraelem uczynili go królem zgodnie ze Słowem Pańskim o Izraelu. Oto imiona bohaterów Dawida. Jashobeam, syn Hakmoniego, dowódca trzydziestu, ten właśnie, który wymachiwał włóczniom nad trzystu zabitymi w jednym spotkaniu. Po nim jest Eleazar, syn Dodo, Achonita, jeden z trzech bohaterów. Był on z Dawidem w Pazdamim i tam zabrali się Filistyni do walki. A była tam działka, pola pełna jęczmienia. Kiedy zaś wojsko uciekło przed Filistynami, on pozostał na środku działki, oswobodził ją i pobił Filistynów. Pan sprawił wtedy wielkie zwycięstwo. Trzej spośród trzydziestu zeszli po skalę do Dawida, do jaskini Adulla, podczas gdy obóz Filistynów był rozłożony w dolinie Refaim. Dawid był wtedy w twierdzy, a załoga filistyńska była wówczas w Betlejem. Dawid poczuł pragnienie i rzekł, kto mi da napić się wody z cysterny, która jest przy bramie w Betlejem. Przedarli się więc ci trzej przez obóz filistyński i zaczerpnęli wody z cysterny, która jest przy bramie w Betlejem. Zabrali ją ze sobą i przynieśli ją Dawidowi. Dawid jednak nie chciał jej pić, lecz wylał ją w ofierze dla Pana i rzekł, niechaj mnie Bóg strzeże do uczynienia tej rzeczy. Czyż mam pić krew tych ludzi wraz z ich życiem? Wszak przynieśli ją z narażeniem swego życia i nie chciał jej pić. To uczynili ci trzej bohaterowie. Abishaj, brat Joaba, był dowódcą trzydziestu. Wymachiwał on w łuczniu nad trzystu zabitymi i zażywał sławy u trzydziestu. Spośród trzydziestu był on podwójnie poważany i był ich dowódcą, lecz nie dorównał owym trzem. Benejasz, syn Joady, był mężem walecznym w Wielkim Wczynach rodem z Kapsel. Pobił on dwóch synów Ariela z Moabu. On też szedł do cysterny i zabił w niej lwa w dzień, gdy była śnieżyca. Zabił on także Egipcjanina o wzroście pięciu łokci. Egipcjanin trzymał w ręku dzidę grubą jak wał tkacki, podczas gdy on przyszedł na niego z kijem. Wyrwawszy dzidę z ręki Egipcjanina, zabił go własną jego dzidą. Tego dokonał Benejasz, syn Joady. Miał sławę wśród trzydziestu bohaterów. Był on bardziej poważany niż trzydziestu, lecz nie dorównał owym trzem. Dawid postawił go na czele swojej straży przybocznej. I ten fragment jeszcze miał kilka wersetów, ale już tam pewnie byłoby mi dużo ciężej przeczytać ich imiona. W każdym razie jest to długi fragment, który można się zastanowić, o co w nim chodzi i jaki pożytek można z niego wyciągnąć, skoro tam są ciągle imiona. Ale żadne słowo w Biblii nie jest bez znaczenia i ono po coś nam jest dane. I co chciałbym powiedzieć wam tutaj. Czytając ten fragment, powinien przypomnieć nam się fragment z pierwszej księgi Samuela, z 22 rozdziału. Kiedy to Dawid spotyka ludzi, o których tutaj jest mowa, że są bohaterami Dawida. Tu tak na początku mogliśmy przeczytać, oto imiona bohaterów Dawida. Czyli są to ludzie w tej historii, w tym fragmencie, są to ludzie poważani. Ludzie, którzy mają dorobek, którzy mają już jakiś sukces za sobą, coś osiągnęli i mogą być tutaj opisani jako bohaterowie Dawida. Ale nie tak było od początku. Kiedy byśmy wrócili do pierwszej księgi Samuela, 22 rozdziału, tam jest opis początku tych ludzi. Jest napisane tam, że było tam 400 osób, które przykleiły się do Dawida. Które zaczęły za nim podążać, że Dawid stał się ich przywódcą. Przeczytam wam ten fragment. Zgromadzili się, to jest pierwszy Samuela, 22, od 1 do 2. Zgromadzili się wokół niego, czyli wokół Dawida, wszelkiego rodzaju uciśnieni i ci, którzy ścigani byli przez wierzycieli. I ci, którym ciężko było na duszy, a on stał się dla nich przywódcą. Nie wiem, czy wam się łączą te dwa fragmenty, gdzie najpierw czytamy o bohaterach, a teraz czytamy o ludziach z marginesu. O ludziach, którzy byli jakimś marginesem społecznym, byli rozbitkami życiowymi, ludźmi, którym coś nie wychodziło. I ta czterysetka rozbitków życiowych i ludzi z marginesu przyczepia się do Dawida, który staje się ich przywódcą i staje się ich wodzem. Oni zaczynają chodzić z Dawidem, zaczynają mu towarzyszyć. I Dawid jest dobrym liderem. Dawid jest człowiekiem, który prowadzi innych i który nie tylko przygarnia ich do siebie, ale Dawid sprawia, że po jakimś czasie, po latach przebywania tych ludzi z Dawidem oni stają na nogi i stają się bohaterami. To jest cecha dobrego lidera, który potrafi wyciągnąć z człowieka nie tylko dobro, ale zobaczyć jego potencjał. I o tym dzisiaj chciałem wam powiedzieć, że Dawid potrafił zobaczyć potencjał tam, gdzie go po ludzku nie można było zobaczyć. Dawid widział i zobaczył w tych ludziach coś, czego inni ludzie nie byliby w stanie zobaczyć. To jest coś, co ma Pan Jezus, kiedy przychodzi. Jezus jest nazwany Synem Dawida. I Dawid jest też proroczą zapowiedzią przyjścia Mesjasza. Dawid jest proroczą zapowiedzią tego, że przyjdzie Mesjasz, że przyjdzie Ten, który wybawi Izraela. W Dawidzie gdzieś po części widać pewne cechy Pana Jezusa, które dopiero właśnie w Panu Jezusie są pełne i doskonałe. I Jezus ma właśnie tę cechę, którą można zobaczyć u króla Dawida. Jezus patrzy na człowieka i nie widzi w nim grzechu. Jezus nie patrzył na człowieka i nie widział w nim jego upadku, jego beznadziei. Nie patrzył na to i nie szukał w człowieku zła, ale Jezus patrzył na człowieka i widział w nim potencjał, widział w nim przyszłość, widział w nim nowe życie, bo stare było złe i do niczego się nie nadawało. Zobaczcie, to jest powołanie dwunasta apostołów. Kiedy Jezus przychodzi do prostych ludzi i nie widzi w nich ich błędów, przynajmniej nie chce tego pokazywać, Jezus patrzy na nich wzrokiem pewnym miłości i mówi pójdź za mną, pójdź za mną. Nie mówi najpierw przeproś za to, przeproś za to, to jest złe w twoim życiu, to jest złe. Mówi zostaw wszystko i pójdź za mną, daję ci nowe życie. Jezus zawsze daje nowe życie, Jezus widzi w człowieku potencjał, Jezus widzi w tobie to, co jest twoim powołaniem, co jest twoim przeznaczeniem, Jezus widzi w tobie dobro, widzi w tobie charyzmaty, widzi w tobie dary, widzi w tobie rzeczy, które możesz dać drugiemu, widzi w tobie oczami pełnymi nadziei, pełnymi wiary, widzi w tobie to, co jest dobrem w twoim życiu. I tak samo patrzymy dzisiaj na Dawida. Dawid ma takie oczy. Ludzie, którzy są blisko Boga, mają taki wzrok, mają takie oczy, potrafią dostrzec w drugim człowieku, w którym z zewnątrz nie widać dobra, nie widać potencjału, nie widać namaszczenia, ci ludzie potrafią to dostrzec. To jest dar, który daje Pan Bóg, to jest dar, który daje Pan Bóg tym, którzy są blisko Jego serca, którzy potrafią wyczuć, kiedy serce Pana Boga bije szybciej. To są przyjaciele Boga, którzy są tak blisko Jego, że kiedy Boże serce bije na czyjś widok szybciej, ty wiesz, że coś Bóg chce zrobić, że to coś oznacza, że Pan chce coś uczynić. I patrząc gdzieś na nasze życie, to jest ważne, byśmy o taki dar się modlili, byśmy idąc przez życie chcieli czynić to, co czyni Pan Bóg. Kiedy patrzę na Kościół, na to, co się dzieje dzisiaj w Kościele, obserwuję papieża Franciszka, którego kocham, za którego się modlę i który dla mnie jest prorokiem naszych czasów. Papież Franciszek ma takie oczy. Papież Franciszek widzi ubogich, słabych, biednych, poturbowanych, widzi tych, którzy są pobici przez życie i on zwraca na nich uwagę, bo widzi w nich Chrystusa, widzi w nich dar, błogosławieństwo. I to jest coś, co wścieka wielu ludzi z otoczenia Franciszka, którzy nie mają tego, którzy żyją bardziej światowym życiem niż życiem w Królestwie Bożym. I zawsze taka cecha, którą widzieliśmy, najpierw mówiliśmy w Panu Jezusie, w Dawidzie, widzimy w papieżu Franciszku, to jest coś, co denerwuje ludzi dookoła. To jest coś, co wywołuje w nich wzburzenie, bo Franciszek widzi innym wzrokiem, on patrzy zupełnie inaczej, on patrzy oczami proroka i dlatego prorocy są często nierozumieni i niezrozumiani w swoim środowisku. I tak przypomniała mi się ta historia arcybiskupa Rysia, o tym mi mówił mój przyjaciel Karol Sobczyk z Głosu na Pustyni. Arcybiskup Rysz ma ten sam wzrok, on ma to samo, to jest ten sam Duch Święty, który jest we Franciszku, ten sam Duch, który jest w arcybiskupie Rysiu i to jest też niesamowity człowiek. Raz przypomina mi się historia, kiedy był tutaj właśnie wybrany na arcybiskupa, dostał tą nominację i do kościoła zjechały się naprawdę tłumy ludzi, rzeszy ludzi i przyjechali też bezdomni z Krakowa i to była jedyna grupa, którą on przywitał do mikrofonu i powiedział, że fajnie, cieszę się, że jesteście. On widzi takich ludzi, ale rozmawiałem kiedyś z Karolem, który powiedział mi Marcinia, kiedy zaczynaliśmy, my byliśmy grupką ludzi, którzy nic nie znaczyli, nas była garstka, 5-10 osób w porywach i arcybiskup, ja poszedłem do niego na spotkanie i on mnie, lidera 10-osobowej, czy 7-osobowej grupki zaprosił na spotkanie gdzieś swojego sekretariatu, ludzi odpowiedzialnych w diecezji, jako biskup pomocniczy jeszcze archidiecezji krakowskiej. Zaprosił go tam, żeby powiedzieć mu, że porozmawiać, spotkać się z liderami innych wspólnot, którzy mieli pod sobą setki ludzi i on Karolowi zaproponował uczestnictwo i później objęcie jakiegoś stanowiska, bo on zobaczył w Karolu potencjał, zobaczył w nim namaszczenie, zobaczył w tej garstce ludzi, w których nie było widać po ludzku, że coś z tego może być, zobaczył namaszczenie, zobaczył Boże obdarowanie. Z odnową w Duchu Świętym, nie wiem czy wiecie, strukturalna odnowa w Duchu Świętym w Watykanie została rozwiązana i papież powołał nowe ciało w Watykanie, które nazywa się Haris, czyli łaska z greki. Nam się źle kojarzy w Polsce ta nazwa od nazwiska, ale tu chodzi o łaskę, łaskę, którą Pan Bóg daje, bo papież Franciszek zobaczył, że są nowe ruchy w Kościele, są nowe wspólnoty w Kościele, i on z ducha przyszedł i one się nie mieszczą w żadnej strukturze i struktura próbuje je zjeść, a papież Franciszek mówi, to rozwiążemy starą strukturę, żeby dać im wszystkim ochronę, jakąś nową przestrzeń, płaszczyznę do funkcjonowania w Kościele. To są prorocze gesty ludzi, którzy są prorokami. To są oczy, które widzą i które mają przed oczami potencjał drugiego człowieka, nie jego słabość, nie jego grzech, nie jego małość. I o takie oczy powinniśmy się modlić, o taki wzrok powinniśmy prosić. Więc chcemy Cię dzisiaj, Panie, prosić i chcemy wołać o to, byś dał nam oczy, które widzą potencjał, które widzą dobro, które widzą namaszczenie i błogosławieństwo. Nie oczy, które będą szukały zła, szukały małości, gdzieś szukały przestrzeni do tego, czy próby ośmieszenia kogoś z uwagi na jego niskość i małość. Boże, zabij w nas takie właśnie doszukiwanie się zła i doszukiwanie się rzeczy, które nie budują. A daj nam oczy proroka, daj nam oczy, prorocze oczy, proroczy wzrok, taki, jaki miał Jezus, jakie było na Dawidzie, te oczy, które były w ich życiu i widziały potencjał, widziały namaszczenie w drugim człowieku. To jest Twoje święte imię Jezu. Niech objawia się Twoja łaska, Twoja moc i Twoje błogosławieństwo. I spraw, byśmy wspierali to, co małe, byśmy błogosławili, by zależało nam na tych, którzy są na marginesie społeczeństwa, byśmy patrząc na nich widzieli Chrystusa, byśmy patrząc na nich mogli błogosławić ich swoim życiem, swoimi finansami, byśmy mogli błogosławić ich, Boże, naszą służbą Tobie. I niech Twoje imię będzie uwielbione teraz i na wieki. Amen. Więc niech Pan Jezus Was obficie, obficie, obficie błogosławi. Będziemy widzieli się w setnym odcinku pełnym niespodzianek, więc mam nadzieję, że nie możecie się doczekać, tak jak ja się nie mogę doczekać tego jubileuszowego odcinka kwadransika ze słowem. Pozdrawiam Was serdecznie. Miejcie dobry dzień w tą dobrą, piękną, cudowną jesień. Niech Pan Bóg wleje w Wasze serca wiele radości i miłości w oczach. Zarażajcie mi innych. Pa, pa. Do zobaczenia. Muzyka