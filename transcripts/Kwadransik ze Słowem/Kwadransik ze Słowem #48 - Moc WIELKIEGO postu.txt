 Być może przez większość swojego życia post kojarzył ci się z czymś smutnym, nużącym i trudnym, z jakimś przykrym obowiązkiem. Chciałbym w tym kwadransiku ze słowem pokazać ci, że prawdziwy post doprowadza nas do doświadczenia Bożej mocy i do wielu przełomów w naszym życiu. Także widzimy się za chwilkę na kolejnym kwadransiku ze słowem. Witajcie bardzo serdecznie. Jak widzicie jestem ciągle gdzieś indziej. Tym razem na białej ścianie w Jedlniku u Radomia, gdzie będziemy spędzać najbliższy weekend razem z Kubą, który jest obok, którego nie widzicie. Będziemy tutaj prowadzić rekolekcje bardziej w warsztaty albo jakby to nazwać czas formacyjny dla ludzi, którzy tu się zbiorą. I jutro też, czyli wczoraj, kiedy będziecie to oglądać dla nas, jutro dla was wczoraj w sobotę wieczorem odbędzie się msza święta z modlitwą o uzdrowienie. Wieczór chwały w Radomiu. Więc z tego miejsca też dzisiaj chcę się z wami podzielić kilkoma zdaniami na temat Wielkiego Postu. W końcu weszliśmy w ten okres liturgiczny i w tym czasie wszyscy mówią o poście, wszyscy mówią jak pościć. Ja też zacząłem razem we współpracy z portalem DEON codzienne, cotygodniowe spotkania, ale codzienne postanowienie, które podczas tego rozważania też podejmujemy. Więc zachęcam was do tego, byście w każdy piątek śledzili portal DEON, też na YouTubie, nie tylko na Facebooku. I tam pojawią się rozważania, pojawią się też propozycje postu, dlatego w jaki sposób wspólnie z nami możecie przeżyć ten czas zbliżania do Pana Boga. Dzisiaj chciałbym zbliżyć się i zbliżyć was, postaram się to zrobić, do tematu postu i tego, że post ma naprawdę wielki wpływ na nasze życie. I podzielę się z wami też tym wszystkim, jak historia mojego życia jest związana, mojej posługi, właśnie też z tym, co dzieje się w okresie Wielkiego Postu, z tym, jak Pan Bóg uczył mnie i pokazywał mnie, że ta wstrzemiężliwość od pokarmów, czy powstrzymanie się od jedzenia i zainwestowanie w relacje z Bogiem naprawdę to jest połączenie, które może zmienić nasze życie. Ale jeszcze na chwilkę cofnę się do tego miejsca, w którym jestem teraz, ponieważ pierwszy raz w Wiedlini spotkałem się z ojcem Johnem Baszaborą i też z ojcem Radkiem Rafałem, którego bardzo serdecznie pozdrawiam. I nawet dzisiaj wjeżdżając tutaj, jedna z kobiet, która tu była i która nas przyjęła, ugościła, zadała mi takie pytanie, mówi Marcina, pamiętasz co ojciec John powiedział pierwszy raz, kiedy tu byłeś? Ja mówię, że no nie pamiętam, bo nigdy z nim nie rozmawiałem. Wtedy tylko powiedzieliśmy sobie cześć, w sensie hi. I to była nasza cała rozmowa. A on podobno, kiedy usiadł, dzisiaj też powiedziała to ta kobieta, kiedy usiadł przy stole z nimi, z ojcem Radkiem, również powiedział pilnujcie tego chłopaka, bo będą z niego ludzie. To było parę dobrych lat temu i ojciec Radek kiedyś mi też o tym wspomniał. Mówi, nie mówiłem ci, Marcin, żeby ci nie odbiło, a także troszczą się o mnie ludzie, jak widzicie. Więc to jest ciekawe i niesamowite, jak Pan Bóg pokazuje swoim ludziom to, co chce czynić i ojciec John ma naprawdę oczy i uszy, które słyszą i za to chwała Panu. Ale wracając do tematu postu, i do tego, co chciałbym dzisiaj powiedzieć, zachęcam was do tego, byśmy na chwilkę otworzyli Słowo Boże, Dzieje Apostolskie, 4 rozdział, to będzie fragment, który ostatnio również czytaliśmy w jednym z kwadransików, ale podzielę się z wami tym fragmentem w kontekście tego, co zadziało się w moim życiu dwa lata temu. 4 rozdział, 29 do 32 wersetu. A teraz spójrz, Panie, na ich groźby i daj sługom Twoim głosić słowo Twoje z całą odwagą, gdy Ty wyciągać będziesz swą rękę, by uzdrawiać, dokonywać znaków i cudów przez imię świętego sługi Twego Jezusa. Po tej modlitwie zadrożało miejsce, na którym byli zebrani, wszyscy zostali napełnieni Duchem Świętym i głosili odważnie Słowo Boże. Jeden Duch i jedno serce ożywiały wszystkich wierzących, żaden nie nazywał swoim tego, co posiadał, bo wszystko mieli wspólne. To słowo jest słowem, które dzieje się, bo to słowo, które czytamy, zawsze jest żywe, to słowo się wydarza, ale ono szczególnie dotyczy pierwszego czasu po wylaniu Ducha Świętego, tego, jak Kościół żył po tym, gdy Duch Święty zstąpił, kiedy apostołowie, uczniowie wybiegają z wieczernika i zaczynają nieść tą radosną nowinę o Jezusie Zmartwychwstałym i czytamy o prześladowaniu, który zaczyna dziać się w I Kościele, kiedy Kościół zaczyna stawać się kościołem męczenników, ponieważ idą z tym doświadczeniem Jezusa, którego spotkali, którego doświadczyli i nie wahają się, nie boją się. Oni wśród prześladowań nie modlą się o to, by prześladowania się skończyły, ale modlą się o to, by Pan wyciągnął swoją rękę, by uzdrawiać, dokonywać znaków i cudów w imię Jezusa. I to, co jest niesamowite, to to, że dwa lata temu, kiedy zaczynałem Wielki Post i zastanawiałem się, jak pościć, co zrobić, czy pójść jak wszyscy w odkładanie czekolady, chipsów i tylko takich rzeczy i to będzie mój Wielki Post, czy co zrobić innego, po prostu stanąłem przed Bogiem na modlitwie i zadałem Mu pytanie. Boże, z czego Ty chcesz, żebym zrezygnował? Co jest Twoją propozycją dla mnie osobiście? Na ten post. I otworzyłem Słowo Boże i zacząłem czytać właśnie ten fragment, który podświetlił mi się, nie umiem tego inaczej opisać. Po prostu moje oczy patrzyły na ten fragment i wiedziałem, że o coś w nim naprawdę chodzi. I pierwszą rzeczą, którą musiałem pokonać, było to, że akurat wtedy zamówiłem sobie jakoś nieświadomie dietę na siłownię, którą chciałem gdzieś sobie przestrzegać. Wydałem pieniądze, więc dbałem o to, żeby jej przestrzegać, a tu patrzę i faktycznie jest Wielki Post. A chciałem mieć taki jeden dzień w tygodniu, jak zwykle, żeby nic nie jeść, po prostu być na wodzie i wiedziałem, że w tej diecie mi to przeszkodzi. Więc pierwszą rzeczą, którą musiałem podjąć w tamtym Wielkim Poście, podjąć decyzję o tym, że decyduję się zbliżyć do Boga nawet kosztem wydanych pieniędzy i mojego cudownego pomysłu na to, żeby akurat wtedy wziąć się za siebie. Tak że zdecydowałem się na to i zacząłem czytać ten fragment. I było tutaj jedno zdanie, które w jakiś szczególny sposób dotykało mojego serca i zobaczyłem je, mimo że ten fragment znałem po raz pierwszy tak mocno. Czytamy o tym, że uczniowie, apostołowie modlą się, by Pan spojrzał na ich groźbę i dał sługom swoim głosić słowo Twoje z całą odwagą, gdy Ty wyciągasz będziesz swą rękę, by uzdrawiać, dokonywać znaków i cudów przez święte imię Jezusa. Więc ja wiedziałem, że mam się modlić i podjąć post właśnie o to. Czułem, jakby Pan Jezus mówił do mnie Marcin, chcę, żebyś modlił się już nie tylko o uzdrowienia. Zobaczyłem to rozgraniczenie, że czym innym są uzdrowienia, znaki i cuda. Łukasz, ewangelista, rozgranicza te trzy rzeczy. Znaki, cuda i uzdrowienia. Wiedziałem, że modlę się wiele o uzdrowienia, ale znaki i cuda, no nie wiem, czy jak to w ogóle na to patrzeć. I faktycznie okazało się, że w tym fragmencie, kiedy ta modlitwa się skończyła, jeśli pamiętacie kolejne wersety, jest napisane, że zadrżało miejsce, na którym byli zebrani i zstąpił Duch Święty w ten sposób. I zobaczyłem, że Duch Święty czasem przychodzi w przejawach, które są dziwne, bo tutaj zadrżała ziemia. Ktoś by mógł pomyśleć, co to za znak przyjścia Ducha Świętego. No tak się tu zadziało. Duch Święty przyszedł i zadrżała ziemia. I czułem, że Pan Bóg mówi módl się o to i pość o to, byś zaczął widzieć znaki i cuda. Nie tylko uzdrowienia, byś zaczął widzieć znaki mojego działania. I znaki w całej Biblii możemy widzieć, że na wiele różnych sposobów Pan przejawiał swoją obecność przez swoje znaki. W to wchodziła modlitwa Eliasza i zmiana pogody. W to wchodzi właśnie trzęsienie ziemi. Wiatr, który zaczyna wiać, kiedy przychodzi Duch Boży. To są znaki Jego obecności. To są znaki Jego działania. Więc zacząłem pościć i zacząłem się o to modlić. I co się stało? Słuchajcie, dzień później jest wyjazd do Lubina, jeśli pamiętam dobrze. Wieczorem mamy prowadzić, jeszcze przed sobotą, która cały dzień miała mieć miejsce warsztaty. Powiedzieliśmy sobie w piątek wieczór modlimy się, uwielbiamy Boga i modlimy się o Ducha Świętego, o Jego napełnienie. Więc zaczęliśmy się modlić. I pierwszy raz w moim życiu zobaczyłem, jak na masową skalę ludzie zaczynali upadać pod mocą Ducha Świętego w całej sali. Ja się trochę tak zdziwiłem, bo nigdy wcześniej nie widziałem czegoś takiego na spotkaniach, które prowadziłem na taką skalę. Oczywiście widziałem, jak ludzie upadali pod mocą Bożą i potem wstawali, ale żebym prowadził modlitwę do mikrofonu, mówił, przyjdź Duchu Święty i nagle zaczyna coś się dziać na całej sali, to było to dla mnie dziwne. I później to, co zacząłem obserwować, tamtego wieczora jeszcze, to to, że to się uspokoiło i nagle ludzie zaczęli kaszleć, więc wiedziałem, że to jest też znak tego, że coś z nich wychodzi. Fala uwolnienia. Później fala śmiechu. I ja siedziałem z boku i mówiłem, Boże, co tu się dobrego dzieje? I wiedziałem, że straciłem kontrolę nad spotkaniem, które miałem teoretycznie prowadzić, ale pomodliłem się na początku Duchu Święty, oddaję Ci całe to spotkanie, więc rób, co chcesz. No i Duch Święty zaczął robić, co chciał. I na wszystkich innych spotkaniach dalej, które prowadziłem, a naprawdę tych spotkań była masa, były dziesiątki, jak nie już ponad setka, myślę, że w roku stuknęła, albo przez okres dwóch lat, o których chcę Wam powiedzieć, to na pewno ponad sto takich modlitw, konferencji, warsztatów prowadziłem. W 80-90% miejsc, w których modliłem się o napełnienie Duchem Świętym, widziałem to samo. I żeby nie być gołosłownym, pokażę Wam ze dwa filmiki ze Stadionu Narodowego i pierwszy, a drugi z pięćdziesięciolecia odnowy w Duchu Świętym w Częstochowie, gdzie miałem przywilej modlić się o napełnienie Duchem Świętym. Także sami zobaczcie, co się działo. Ty, ty, ty, ty. Dzieci Duch Pański tam radosz. Więcej. Więc powiem Wam, kiedy już jechałem na stadion, jechałem do Częstochowy, wiedziałem, że te rzeczy będą się działy, bo widziałem je bardzo regularnie. Ale na taką skalę widzieć, jak na wałach jasnogórskich, to było bardzo śmieszne, jak... No, trochę śmieszne dla mnie, stojącego na górze. Jak karetka próbowała przejechać przez środek i nie wiedziała, za kogo się zabrać, bo ludzie gromadami padali i się śmiali, i nie wiadomo było, co się dzieje, tak myślę, po medycznemu. No, ale to się działo. I wszyscy widzieli to, ale mało kto widział, jak to się zaczęło. Wiele ludzi przychodziło, pytało, kto się za ciebie pomodlił, niektórzy tam wnioskowali, że ktoś mi jakieś namaszczenie przekazał. Ja dostałem to wtedy, kiedy w okresie liturgicznym Wielkiego Postu Pan Bóg poprosił mnie o to, bym modlił się i pościł o przejawy znaków, przejawy mocy i uzdrowienia jeszcze mocniej w moim życiu. I dobrze, żebyśmy to zrozumieli, po co ta moc się objawia i po co te rzeczy się dzieją. W Psalmie 66, 3 i 4 wersecie jest napisane tak. Powiedzcie Bogu, jak zadziwiające są Twoje dzieła. Z powodu wielkiej Twojej mocy muszą Ci schlebiać Twoi wrogowie. Niechaj cała ziemia Cię wielbi i niechaj śpiewa Tobie, niech imię Twoje opiewa. Zobaczcie, co jest tutaj napisane. Psalmista mówi, z powodu wielkiej Twojej mocy muszą Ci schlebiać Twoi wrogowie. Bóg objawia swoją moc po to, by ludzie zaczęli Go wielbić. Bóg objawia się w taki sposób po to, by ludzi ogarnęła bojaźń przed Bogiem, by klęknęli przed Nim i powiedzieli, Ty naprawdę jesteś, bo widzę Twoje działanie. Więc chciałbym Wam pokazać i chciałem Wam pokazać w tym odcinku, że naprawdę post ma wpływ na nasze życie, że post wprowadza nas w przełomy, na które czekamy. Być może jesteś w swoim życiu czy to w posłudze, w miejscu, w którym nie wiesz, jak ruszyć z miejsca, co zrobić, żeby coś się zaczęło dziać. Albo jesteś w takim miejscu, że coś się dzieje, a chcesz więcej. Post i modlitwa to są naprawdę skuteczne sposoby, żeby coś się zmieniło. I kiedyś usłyszałem bardzo ciekawe zdanie od człowieka, który chodził w mocy Ducha Świętego, działy się przez jego życie potężne rzeczy. I on powiedział takie jedno zdanie na temat też przełomu, czyli jakiegoś miejsca, gdzie coś się zaczyna działać, gdzie z tej stagnacji coś się zmienia i widzisz, że wchodzisz na wyższy poziom. On powiedział tak. Przełom przychodzi wtedy, kiedy poziom Twojej desperacji jest większy od poziomu Twojej frustracji. Żeby to przełożyć na życie, jesteśmy często sfrustrowani tym, że nic się nie dzieje, że nic się nie zmienia. I kiedy zaczynasz być zdesperowany, to zaczynasz się modlić. To zaczynasz z desperacją pościć, zaczynasz szukać Boga i wtedy to jest najlepsza przestrzeń, najlepsza gleba do tego, żeby Pan Bóg zaczął działać niesamowite i wielkie rzeczy, żeby w końcu coś się zadziało. I dlatego chcę Cię zachęcić do tego Wielkiego Postu, żebyś nie przeszedł przez ten okres przygotowania, przemiany Twojego serca bez refleksji. Byś nie przeszedł jedynie przez posypanie głowy popiołem i przez przechodzenie przez kolejne niedziele, co nieco orientując się, co się dzieje w życiu Kościoła. Pan Bóg zachęca Cię bardzo osobiście do tego, byś zapytał się w sercu, w jakim miejscu teraz jesteś i do jakiego miejsca chciałbyś z Bogiem dojść. Gdzie Pan Bóg chce Cię zaprowadzić? Gdzie jesteś sfrustrowany? I przez modlitwę i post w tym okresie Bóg chce Cię w te miejsca wprowadzić. On chce Twoją posługę wprowadzić w zupełnie inne miejsce. On chce Twoje życie duchowe wprowadzić w zupełnie inne miejsce, Twoje życie w rodzinie i w domu wprowadzić w zupełnie inne miejsce. Ale daj Bogu swój czas, daj Bogu przemieniać Cię przez modlitwę i przez poświęcony post, a zobaczysz tego owoce. Więc Panie, chcemy Cię prosić teraz o to, byś dał nam łaskę postu i byś pozwolił nam dzisiaj doświadczyć tego, Panie, że post ma ogromną moc, że przez post i modlitwę możemy zbliżyć się do Ciebie i możemy podejść tak blisko, jak jeszcze nigdy wcześniej nie byliśmy. Dlatego wołamy Cię, przyjdź Duchu Święty i pozwól nam doświadczyć nowych przełomów i nowych rozdziałów w naszym życiu. O to Cię, Panie, prosimy i o to wołamy. Przez moc Twojego świętego imienia. Amen. Więc ja, kochani, zapraszam Was do tego, byście towarzyszyli mi też w tej przygodzie rozważania Bożego Słowa na portalu DEON, na YouTubie, na Facebooku. W każdy piątek będzie pojawiał się kolejny odcinek, więc bądźmy tam wspólnie i będziemy niedługo widzieć się w kolejnych odcinkach kwadransików ze Słowem. Także pozdrawiam Was bardzo serdecznie i ja idę spać. Trzymajcie się.