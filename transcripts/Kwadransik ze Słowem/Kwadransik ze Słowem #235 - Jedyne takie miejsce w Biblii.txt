 Jest takie jedno, jedyne miejsce w Biblii, które chciałbym wam dzisiaj pokazać i pokazuje ono Boga w sposób, którego nie znajdziecie nigdzie indziej. O czym będę dzisiaj mówił? Przekonaj się sam i zapraszam cię na kwadransik ze Słowem. Cześć, dzień dobry, witajcie bardzo, bardzo serdecznie w dzisiejszym kwadransiku ze Słowem. Jak widzicie, rozświetlony jestem w bluzie, która przedstawia dzieło, które tworzymy od jakiegoś czasu Rozpalwiarę. Zapraszam was wszystkich bardzo serdecznie na stronę rozpalwiarę.pl, gdzie znajduje się kalendarz spotkań, wszystkie informacje potrzebne o tym, co robimy, co dzieje się nowego, gdzie będą najbliższe wydarzenia, na które też już powoli czasem można się zapisywać. I wierzę w to, że ta strona pomoże nam mieć jeszcze lepszą komunikację ze sobą i widzieć się jeszcze częściej, nie tylko przez internet. Cały czas chcę was zachęcać do tego, byście zaglądali na bardzo wartościowe kanały. Takim wartościowym kanałem jest z pewnością Pogłębiarka, którą prowadzi Daniel Wojda. Możecie znaleźć tam chrześcijańskie medytacje, nauczyć się tego, jak rozważać Słowo Boże, jak modlić się Słowem, jak wchodzić w to Słowo w Jego głębi, jak modlić się właśnie Słowem Bożym, bo to jest bardzo piękna i ważna sprawa w naszym rozwoju duchowym, by nie tylko Słowo czytać i rozważać intelektualnie, ale by umieć tym Słowem się modlić, by ono dotykało naszego ducha. Na tym kanale znajdziecie naprawdę bardzo praktyczny poradnik i na końcu też będziecie mogli przejść sobie jednym kliknięciem do Pogłębiarki. O to chodzi, to nie jest ojciec, to jest jeszcze przyszły ojciec, mamy nadzieję, jezuita, póki co kleryk, ale na pewno wiele ojcowskich mądrości znajdziecie u niego na kanale. Zachęcam Was do tego. I tak jak widzieliście, być może, albo nie widzieliście, to jeszcze taki związek trochę z Rozpalwiarę, ze stroną rozpalwiare.pl i z całym naszym dziełem, które tam tworzymy. Ostatnio wybiło już 50 tysięcy subskrypcji na YouTubie, więc chcieliśmy troszkę też w nowy sposób zaprosić tych wszystkich, którzy będą się tutaj pojawiali na tym kanale, przywitać ich i takim oto krótkim intro to uczyniliśmy. Także jeśli nie widzieliście, to zobaczcie. Pewnie zastanawiasz się, co ten kanał może wnieść do Twojego życia. Sam zobacz. KWADRANCIK ZE SŁOWEM KWADRANCIK ZE SŁOWEM. Zobacz, że Słowo Boże jest wciąż żywe. Podcast Rozpalwiarę, czyli rozmowy ze znanymi ludźmi, którzy nie wstydzą się mówić o tym, skąd czerpią swoje siły. Serie, które przybliżą Cię do Boga oraz live'y z modlitwą o uzdrowienie. No i w sumie tyle chciałem powiedzieć. Więc jak widzicie, sporo nowości, sporo ciekawych rzeczy dzieje się mimo tych wszystkich trudności związanych z pandemią. Ale już przechodząc do tego, po co te kwadransiki w ogóle są, chcemy wspólnie otworzyć Słowo Boże. Zachęcam Was, zapraszam byśmy otworzyli Ewangelię według św. Łukasza 15 rozdział od 11 do 24 wersetu. Przeczytamy sobie przypowieść, która nie tak dawno była czytana również w Kościele na Liturgii Słowa. Jest to przypowieść, która jest właśnie tą wyjątkową przypowieścią, w której znajdziemy pewną cechę Boga albo zachowanie Boga, którego nie znajdziemy nigdzie indziej. A gdybyście znaleźli, to napiszcie, bo będzie to dla mnie niespodzianka i na pewno ciekawostka, a takich w Biblii jest pełno. Łukasza 15 od 11 do 24. Jezus powiedział taką przypowieść. Pewien człowiek miał dwóch synów. Młodszy z nich powiedział ojcu, ojcze daj mi przypadającą na mnie część majątku. Podzielił więc mienie między nich. Po niewielu dniach, gdy zgromadził wszystko, ten młodszy syn wyjechał do dalekiego kraju i tam roztrwonił swój majątek, żyjąc rozrzutnie. Kiedy wszystko wydał, nastał straszny głód w całym owym kraju i on popadł w nędzę. Poszedł więc i zaczepił się u jednego z obywateli owego kraju, a on posłał go do swojej posiadłości wiejskiej, aby tuczył świnie. Pragnął tam zaspokoić głód strąkami, które żarły świnie, lecz nikt mu nie pozwalał. To już jest dno. Nawet świnie miały lepsze jadło jak on. Gdy wreszcie zastanowił się nad sobą, powiedział, iluż to już robotników mojego ojca ma pod dostatkiem chleba, a ja tu z głodu ginę. Zabiorę się i pójdę do swego ojca. Powiem mu ojcze, zgrzeszyłem przeciw niebu i względem ciebie. Już nie jestem godny nazywać się twoim synem. Uczyń mnie jednym z twoich robotników. I zabrawszy się wyruszył do swego ojca. Kiedy był jeszcze daleko, zobaczył go jego ojciec i wzruszył się. Pobiegł, rzucił się mu na szyję i ucałował go. Syn odezwał się do niego, ojcze, zgrzeszyłem przeciw niebu i względem ciebie. Już nie jestem godny nazywać się twoim synem. Ojciec powiedział swoim sługom, przynieście szybko najpiękniejszą szatę i odziejcie go. Włóżcie pierścień na jego dłoń i obuwie na jego stopy. Przyprowadźcie tłustego byczka i zabijcie. Gdy się najemy, będziemy się cieszyć, że ten mój syn był umarły, a wrócił do życia. Już zginął, a odnalazł się. I zaczęli się cieszyć. Piękny fragment przypowieści o, jedni mówią, synu marnotrawnym, ale coraz częściej mówi się bardziej o miłosiernym ojcu, bo ta przypowieść jest o miłosiernym ojcu. W ogóle Ewangelia, musimy Ewangelię czytać przez właśnie takie okulary, o których mówimy teraz. Ewangelia nie jest o grzechu człowieka. Ewangelia jest o zbawieniu z grzechu. Jezus przyszedł nie po to, by potępić grzeszników. Ewangelia nie jest po to, by napiętnować biednych ludzi, którzy nie radzą sobie ze swoim grzechem. Ewangelia jest po to, by powiedzieć człowiekowi, że jest kochany, że jest kochany, jest potrzebny, jest ważny w oczach Boga. I ta przypowieść jest właśnie taką przypowieścią, w której Bóg chce powiedzieć tobie, chce powiedzieć mnie. I robi to w taki naprawdę wymowny sposób. Chce ci pokazać, chce ci powiedzieć, jak bardzo kochany jesteś, jak bardzo ważny jesteś w Jego umyśle, w Jego sercu i w Jego patrzeniu. Dlaczego wybrałem ten fragment i dlaczego zrobiłem właśnie taki wstęp? Przeczytamy teraz fragment słowa, w którym znajdziemy Boga robiącego coś Jezusa, który mówi o Ojcu, który robi coś, czego nie znajdziemy nigdzie indziej. Przeczytaliśmy, że kiedy Bóg spotkał się z człowiekiem, kiedy w tej przypowieści ojciec, który symbolizuje Boga, spotyka swojego syna, który się zagubił, jaka jest reakcja Boga? Czy on zaczął strzelać w niego piorunami i próbował go zniszczyć i pokazać mu przede wszystkim, by najpierw się nauczył i pokazał, jak superniania dzieciakowi idź do konta, teraz karny jeżyk i nauczę cię tak naprawdę życia, nauczę cię sprawiedliwości. Nie. Bóg jest przedstawiony jako ten, który gdy tylko zobaczył swojego syna, pobiegł i rzucił się mu na szyję i ucałował go. To jest jedyny fragment w Słowie Bożym, w którym widzimy, że Bóg biegnie. Biegnie po to, żeby ci przebaczyć. Biegnie po to, by cię uratować. Biegnie po to, by ucieszyć się twoim powrotem. Każdy z nas ma takie miejsca w swoim życiu duchowym. Każdy z nas ma takie doświadczenia w swojej przeszłości. Bądźmy szczerzy, bądźmy uczciwi. Kiedy patrzymy w swoją przeszłość, często jesteśmy zawiedzeni sobą samym. Jesteśmy zawiedzeni tym, jak się zachowaliśmy. Zawiedzeni tym, jak potraktowaliśmy drugiego człowieka. Ja kiedyś, jak robiłem sobie... To był taki moment, pamiętam, jak pojechałem głosić do Szkocji i przeprowadzałem ludzi przez modlitwę przebaczenia. W pewnym momencie zakuło mnie serce, bo zobaczyłem, że ja potrzebuję przebaczyć sobie krzywdy, które gdzieś uczyniłem drugiemu człowiekowi gdzieś w przeszłości, osobom, które były gdzieś blisko mnie w moim życiu. I czasem najtrudniej jest przebaczyć sobie samemu. I to był wieczór, gdzie sam prowadziłem ludzi w modlitwie przebaczenia, a płakałem nad swoim grzechem. Płakałem nad swoją gdzieś podłością czasami, swoim egoizmem, swoim roztalgnieniem, swoją niedojrzałością. I mamy bardzo wiele takich sytuacji w życiu. I to jest ważne, byśmy wiedzieli, że mamy Boga, który kiedy tylko ty okazujesz skruchę, kiedy tylko ty okazujesz choć trochę uniżenia w swoim sercu i myślisz sobie, bo ten człowiek, ten syn mógł dalej tam z tymi świniami leżeć. Ale w pewnym momencie coś go tknęło, mówię, może przyjdę, może chociaż będę jakimś pracownikiem u mojego ojca, mogę nawet się zrzec tego synostwa, bo na nie już nie zasługuję. Ale Bóg się wzruszył, ojciec się wzruszył i pobiegł, żeby okazać radość, żeby ucieszyć się, żeby zrobić teraz wielką imprezę, bo jego syn, który gdzieś się zagubił, uciekł. Wielu z nas się zagubiło w życiu, wielu z nas zrobiło wiele głupich rzeczy lata temu i nie możemy sobie przebaczyć, a niektórzy już myśleli, że są na takim duchowym poziomie, że dotykają i sięgają nóg już Pana Boga, już go tam sięgnęli i go nie puszczą, a nagle z dnia na dzień się okazało, że pojawił się grzech, z którym już myśleli, że mają, już dawno się z nim rozstali i że on już jest załatwiony. Czasami przechodzimy przez jakiś grzech albo Pan Bóg dopuszcza w jakiś sposób takie doświadczenie, byśmy z powrotem wrócili na kolana, byśmy z powrotem wrócili oczywiście jako ci, którzy wiedzą, że są dziećmi Boga i wiedzą, że są Jego ukochanymi dziećmi, córkami, synami, ale jako ci, którzy też wiedzą, że bez łaski Boga nie jesteśmy w stanie nic uczynić. Za każdym razem, kiedy ja klękam na Eucharystii i mówię, Panie, nie jestem godzien, byś przyszedł do mnie, nie umniejszam sobie, bo wiem, kim jestem w Bogu, że jestem ukochanym dzieckiem, ukochanym synem, ale wiem, że jedno słowo Boga potrafi dać mi moc, dać mi siłę, Jego jedno słowo daje łaskę, która daje mi życie, która pozwala mi żyć. Jesteśmy w czasie Wielkiego Postu, gdzie chodzi tak naprawdę o to, byśmy umieli się ukorzyć i uniżyć przed Bogiem i przed drugim człowiekiem. Ten syn, który się zagubił, mówi, zgrzeszyłem przeciwko niebu, czyli przeciwko Bogu, ale też względem Ciebie. To są takie dwa wymiary, dwie rzeczywistości, w których grzeszymy względem Boga i człowieka. Grzesząc względem człowieka, grzeszymy względem Boga. To, że grzeszymy względem Boga, później w konsekwencji rzutuje na życie drugiego człowieka. To są bardzo ze sobą powiązane rzeczywistości. Ale potrzebujemy dzisiaj zrozumieć, że Bóg chce nas przemienić od środka. Bóg nie tylko chce nam przebaczyć winy i powiedzieć, że odpuszczone jest Tobie to, co zrobiłeś, ale Bóg chce przemienić Twoje serce. Nie możemy zostać na poziomie prawa, to znaczy zrobiłem, nie zrobiłem, ale Bóg chce, żebyśmy weszli głęboko w głębie serca, bo na poziomie serca tak naprawdę dokonuje się grzech. Jezus o tym powiedział, już nie chodzi o to, byśmy trzymali się sztywno prawa mojżeszowego czy dziesięciu przykazań, nie zabiłem, nie cudzołożyłem, nie kradłem, ale jeśli w sercu dopuściłeś się pożądania, jeśli w sercu dopuściłeś się gniewu względem kogoś, Jezus mówi, już się dopuściłeś cudzołóstwa, już się dopuściłeś zabójstwa, bo grzech zaczyna się w sercu. I nawrócenie polega na tym, byśmy nie tyle nie robili tych czynów już samych w sobie, ale byśmy nie dopuszczali w naszym wnętrzu do tego, by się do tego chociażby zbliżyć. Nawrócenie polega na zmianie myślenia, byśmy zaczęli myśleć jak Bóg myśli, byśmy zaczęli myśleć jak Słowo Boże mówi nam, byśmy myśleli. I ta zmiana myślenia zmienia nasze postępowanie i nasze całe życie. To jest dużo więcej niż tylko pozbyć się jednego grzechu z naszego życia, to jest zmiana całego człowieka. Ale potrzebujemy wpuścić Boga do naszego serca, potrzebujemy wpuścić Jego Słowo do naszego życia, potrzebujemy pozwolić temu Słowo, by nas przemieniało. I powiem wam, że za każdym razem, kiedy wyznajemy grzechy, dokonuje się ta scena. Za każdym razem, kiedy klękasz przed Panem i wyznajesz Mu grzechy, On biegnie do ciebie po raz kolejny. Taką być może czasem naiwną miłością, bo robi to za każdym razem. Myślę, że już jakby Pan Bóg miał endomondo i by sobie liczył w aplikacji kilometry, to już by sporo przebieg. Szukając nas i biegnąc do nas za każdym razem, kiedy do Niego wracamy, mówimy Panie, zgrzeszyłem przeciwko tobie, przeciwko człowiekowi. Ale Bóg się nie męczy. Bóg ma dobrą kondycję, naprawdę ma dobrą kondycję, jeśli biegnie nam przebaczać za każdym razem. Robi to raz po raz, raz po raz i to Mu się nie nudzi. Bóg nam przebacza i kiedy dzisiaj klękamy i przeżywamy Wielki Post, to jest kolejna szansa, aby zbliżyć się do Boga i wyznajemy nasze grzechy, całe niebo się cieszy. I Bóg biegnie i robi kolejną imprezę na Twoją cześć. Robi imprezę w Wielkim Poście. Pan Bóg, widzicie, trochę ma inne zasady. Nawet w Wielkim Poście w niebie są imprezy. Kiedy grzesznik się nawraca, kiedy grzesznik przychodzi, by klęknąć przed Pana i powiedzieć Panie, zgrzeszyłem, chcę, żebyś mnie zmienił, pozwalam Ci mnie zmienić, pozwalam, byś działał w moim życiu. I powiem Wam, ja bardzo jestem Bogu wdzięczny za to, że mogę wyznawać grzechy w konfesjonale, że mogę wyznawać grzechy przed drugim człowiekiem, bo spotykałem wielu ludzi, którzy mówili, ale co to, on świętszy ode mnie, czemu mam wyznawać się mu grzechy? Za taką postawą stoi pycha, tylko i wyłącznie pycha, bo Ty znowu ustawiasz siebie wyżej od drugiego człowieka. Kiedy idziesz i klękasz w konfesjonale, nie idziesz tam po medal za zasługi. Idziesz, by uniżyć się przed drugim człowiekiem, powiedzieć, co Ci nie wyszło, powiedzieć, co jest źle. I ten człowiek jest w tym miejscu, by posłuchać tych grzechów i by powiedzieć, Bóg do Ciebie już biegnie. Bóg biegnie, by Ci przebaczyć, Bóg biegnie, by Ci odpuścić. I szczęśliwy jesteś, błogosławiony jesteś, że dzisiaj potrafiłeś się uniżyć przed Bogiem i przed człowiekiem. I powiem Wam, stałe spowiednictwo, kiedy spowiadam się, też mam takiego przyjaźnionego mojego księdza, o którego się spowiadam. Stałe spowiednictwo sprawia, że moja pokora ma szansę się rozwijać. Bo czasami po ludzku jest mi głupio. Przed chwilą mówiłem płomienne kazanie, a jutro leżę i kwiczę i płaczę nad swoim grzechem. Zdarza się. Ale wiem, że kiedy wyznaję swoje grzechy nie tylko przed samym Bogiem, bo mógłbym klęknąć w domu i zresztą robię to i przepraszam Boga za grzechy, ale nie kosztuje mnie to tak dużo, jak klęknąć przed drugim człowiekiem i wyznawać swoje grzechy, swoje słabości. To uczy mnie pokory dużo mocniej, dużo bardziej. Zresztą św. Jakub mówi, wyznawajcie sobie nawzajem grzechy, bo on wie jak wielka w tym jest siła, jak wielka w tym jest moc. I do tego Słowo Boże nas zaprasza. Więc dzisiaj o Bogu, który biegnie do ciebie, by ci przebaczyć. Biegnie do ciebie z radością, by zrobić imprezę w niebie, bo ty przyszedłeś do Niego wyznając swoje grzechy i wyznając swoje przewinienia. I tym się różni nasz Bóg od innych bożków, że nasz Bóg biegnie do grzesznika, by mu przebaczyć, by go ucałować, by powiedzieć jaką ma wielką godność, jest dzieckiem Boga i nic z tego nie zmieni. Gdzie inne bożki czy inne jakieś idole, które ludzie czczą, nie mają w sobie miłosierdzia, nie mają w sobie życia. Słowo Boże o tym mówi w wielu miejscach. I pamiętam kiedyś takie świadectwo człowieka, Elharta Bonke, już nie żyje, był wielkim misjonarzem, wiele milionów Afrykańczyków przyprowadził do Chrystusa. Miał doświadczenie głoszenia w dżunglach, w różnych takich trudnych miejscach i powiedział, kiedy jeździłem po tych dżunglach i spotykałem tubylców, widziałem ludzi, którzy zostawiają stół dla swoich bóstw, dla swoich bożków, żeby im się w jakiś sposób przygotować, by przygotować im posiłek. A Bóg chrześcijan jest innym Bogiem, bo to On przygotowuje stół dla swoich dzieci. To nasz Bóg biegnie do nas, by nam przebaczyć i na przebaczeniu się nie kończy. On zostawia stół obficie na oczach Twoich nieprzyjaciół, na oczach Twoich wrogów. On zostawia Ci wieczerze, byś jadł, bo On jest tym, który chce Ci umyć nogi i który chce oczyścić Cię z Twoich win. Panie, chcemy dzisiaj Cię prosić o to, byśmy wykorzystali ten czas Wielkiego Postu właściwie, byśmy do Ciebie wrócili, byśmy do Ciebie z powrotem przyszli i byśmy z powrotem potrafili, Panie, uniżyć się przed Tobą, ale też przed drugim człowiekiem. Zabierz z naszych serc pychę i zabierz z naszych serc wywyższanie się, abyśmy, Panie, umieli się uniżyć, bo kiedy się uniżymy, Ty nas wywyższysz. Prosimy Cię dzisiaj, daj nam łaskę, daj nam życie, daj nam Ducha Świętego, abyśmy, Panie, odkryli nasz grzech i z tym grzechem nie chcieli uciec, by żyć ze świniami do końca naszego życia, ale daj nam dzisiaj taką łaskę, byśmy te grzechy potrafili oddać Tobie po raz kolejny, wiedząc, że Ty się tym nie nużysz i nie męczysz, ale chcemy dzisiaj, Panie, zaufać Tobie, wiedząc, że Ty zostawisz dla nas stół obficie i uczynisz uczte, by pokazać nam, że jesteśmy ukochanymi dziećmi. Dziękuję Ci, że grzech tego nie zmienia i nasze upadki tego nie zmieniają, bo jesteś Bogiem wiernym, który się nigdy nie zmienia i za to Cię uwielbiamy i za to Cię błogosławimy. Amen. Pamiętaj, że jesteś kochany, ukochany przez samego Boga i nic lepszego w życiu nie może Cię spotkać, więc uwierz w to i żyj tą prawdą. Pozdrawiam Cię bardzo serdecznie i widzimy się w kolejnym kwadranciku ze Słowem. A kto jeszcze tego nie zrobił, zapraszam, byś subskrybował kanał. Do miłego, zobaczenia. Muzyka