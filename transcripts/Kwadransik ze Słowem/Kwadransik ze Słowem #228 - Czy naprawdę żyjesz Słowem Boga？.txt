 Dzisiaj po raz kolejny Słowo Boże przypomniało mi o tym, że jedną rzeczą jest słowo głosić i przygotowywać się do głoszenia, a drugą rzeczą jest to, czy tak naprawdę tym Słowem żyję. I o tym, czy Słowem żyjemy, czy nie żyjemy, w dzisiejszym kwadransiku ze Słowem. Cześć, witajcie w kolejnym kwadransiku ze Słowem, w którym będziemy słowo trzymać w ręku, czytać i wspólnie analizować. Chcę was od razu dzisiaj zaprosić do tego, byśmy otworzyli Ewangelię Łukasza bez zbędnych wstępów i ogłoszeń, chociaż zapraszam was na rekolekcje z księdzem Krzysztofem Kralką 19-21 marca, nie, lutego. 19-21 lutego będzie taka możliwość, by zapisać się na te rekolekcje. Już taka możliwość jest, a w tych dniach do nas dołączyć. Także w opisie poniżej zachęcam was, zapraszam do tego, byśmy razem zastanowili się, zatrzymali nad tematem męki, śmierci, zmartwychwstania Jezusa i owoców tej męki, śmierci i zmartwychwstania w naszym życiu. Będzie to czas na pewno modlitwy z mocą, modlitwy proroczej, modlitwy o uzdrowienie i będzie to weekend doświadczania obecności Pana, tego jestem przekonany, więc zapraszam tych, którzy szukają głębi, ale i tych, którzy jeszcze być może nie wiedzą tak naprawdę, gdzie w tej swojej duchowej podróży są, więc zapisujcie się i czekamy na was. Chciałbym, byśmy otworzyli Ewangelię Łukasza 6, od wersetu 17. Łukasza 6, od 17. Dzisiaj będę dzielił się dalej z wami rzeczami, które sam gdzieś odkrywam podczas mojej osobistej lektury pisma, bo jedną rzeczą jest to, muszę wam się przyznać, kiedy bierzesz słowo do ręki, żeby przygotowywać słowo, żeby przygotowywać nauczanie, konferencję i to jest ok, jest w porządku, ale masz w tym jakiś określony cel, który jest właśnie taki, a drugą zupełnie inną rzeczą, dla mnie dużo bardziej cenną jest to, kiedy w wolnym czasie bierzesz pismo, zaczynasz je czytać, zaczynasz się nim modlić, zaczynasz po prostu gdzieś pytać, Panie, co Ty chcesz mi przez to słowo powiedzieć, kiedy się nie spieszysz, kiedy naprawdę jesteś skupiony na tym, by to słowo do Ciebie mówiło i ono naprawdę mówi. Dzisiaj czytałem sobie ten szósty rozdział Ewangelii Łukasza i nim chciałbym się z wami podzielić, od 17 do 19 i później od 26 do 38 wersetu. Ja czytam z Biblii pierwszego kościoła. Po zejściu z nimi zatrzymał się na miejscu równinnym. Była tam liczna gromada jego uczniów i wielka rzesza ludzi z całej Judei i z Jeruzalem i z nadmorskiego Tyru i Sydonu. Przyszli, aby go posłuchać i aby zostać uleczonymi ze swoich chorób. Taką dygresję zrobię chwilę, czasami na chwilę. Czasami spotykam się z takimi zarzutami, że ludzie mówią, nawet tacy pobożni szczególnie, a, bo na wasze spotkania to przychodzą ludzie tylko po jakieś sensacje i cuda. A ja mówię, no wiesz, przyszli, aby go posłuchać, aby zostać uleczonymi ze swoich chorób. To mówi Ewangelia. Jeśli za Jezusem ludzie szli, niekoniecznie tylko po to, by go słuchać, ale po to też w dużej mierze, żeby zostać uzdrowionymi ze swoich chorób, to dlaczego dzisiaj, jeśli głosimy tą samą Ewangelię, się temu dziwimy? To jest nic innego jak żywe Słowo Boże. Uzdrowienia dostępowali także dręczeni przez duchy nieczyste. Cały tłum starał się go dotknąć, bo moc z niego wychodziła i uzdrawiała wszystkich. Jezus wtedy po tych niezwykłych dziełach, po znakach, cudach, uwolnieniach od złych duchów przechodzi do nauki i przechodzi do nauczania o błogosławieństwach. I chciałbym zacząć od 26 do 38 wersetu. Biada, gdy wszyscy ludzie dobrze o was mówią, bo tak samo wasi przodkowie czynili z fałszywymi prorokami. Lecz mówię wam, słuchającym, miłujcie swoich wrogów, dobrze czyńcie tym, którzy wami gardzą. Błogosławcie tych, którzy wam złorzeczą. Módlcie się za tych, którzy was krzywdzą. Jeśli ktoś uderzy cię w policzek, nadstaw również drugi. I nie broń nawet sukni, gdy ktoś zabiera twój płaszcz. Dawaj każdemu proszącemu cię i nie dopominaj się o zwrotu tego, kto zabiera twoje. Jak chcecie, by ludzie wam czynili, tak samo wy im czyńcie. Jeśli miłujecie tylko tych, którzy was miłują, jakaż to dla was chwała? Przecież i grzesznicy miłują tych, którzy ich miłują. Jeżeli wyświadczacie dobrodziejstwa tym, którzy wam dobrodziejstwa wyświadczają, jakaż to dla was chwała? Również grzesznicy to czynią. Jeżeli pożyczacie tym, od których spodziewacie się zwrotu, jakaż to dla was chwała? Również grzesznicy pożyczają grzesznikom, aby tyle samo otrzymać z powrotem. Miłujcie swoich wrogów, wyświadczajcie im dobrodziejstwa i udzielajcie pożyczek, niczego się nie spodziewając, a wasza nagroda będzie wielka i będziecie synami Najwyższego, bo On jest dobry dla niewdzięcznych i dla zepsutych. Stawajcie się miłosierni, jak wasz Ojciec jest miłosierny. Nie osądzajcie, a nie będziecie osądzeni. Nie potępiajcie, a nie będziecie potępieni. Przebaczajcie, a będzie wam przebaczone. Dawajcie, a będzie wam dane. Zgadzą wam, a wasz fartuch miarą dobrą, ubitą, potrząśniętą, przelewającą się. Jaką miarą mierzycie, podobnie wam zostanie wymierzone. Zobaczcie, że widzimy, wydawałoby się, dwa kontrastowe obrazki. Z jednej strony Jezus, który przychodzi i wychodzi do ludzi, naucza ich i po tym nauczaniu zaczyna uzdrawiać chorych, zaczyna wyrzucać złe duchy, zaczyna dokonywać znaków i cudów i wszyscy chcą się Go dotknąć, bo moc z Niego wychodzi i uzdrawia wszystkich. Mówi o tym św. Łukasz. Uzdrawiała wszystkich. Działy się tak niezwykłe rzeczy. Jezus uzdrawiał wszelką chorobę i wszelką słabość. Wszelkie nieczyste duchy uciekały z krzykiem. I kiedy Jezus dokonuje tych znaków, nic dziwnego, że ludzie zaczynają się przypatrywać, zaczynają słuchać. Każdego słowa, które mówi do nich Jezus. Zaczynają wsłuchiwać się w Jego słowa, bo wiedzą, że to są słowa pełne mocy. To nie są słowa pustej teorii. To nie są słowa z pustego wykładu. To są słowa, które zmieniają życia ludzi. To są słowa, które przed chwilą uwolniły zniewolonych. To są słowa, które przed chwilą otworzyły oczy niewidomym, uszy niesłyszącym. Słowa, które podnosiły na nogi chromych. Te same słowa Jezus kieruje w nauczaniu, ale zaczyna nauczać o rzeczach trudnych. Zaczyna nauczać o rzeczach nie z tego świata. Tak jak cuda były nie z tego świata, tak samo Jego nauka jest nie z tego świata. I potrzeba Jego mocy, potrzeba Jego łaski, potrzeba pomocy Ducha Świętego, by tym nauczaniem zacząć żyć. I dwudziesty szósty werset mówi o bardzo trudnej rzeczy. Biada, gdy wszyscy ludzie dobrze o Was mówią, bo tak samo Wasi przodkowie czynili fałszywym prorokom. Po czym można poznać fałszywych proroków? Jezus mówi rzecz bardzo nieoczywistą. Wszyscy ich kochają i wszyscy biją im brawo. Po tym będzie można poznać fałszywych proroków. Jeśli wszyscy o Tobie dobrze mówią, jeśli każdy o Tobie dobrze mówi, to znaczy, że w Tobie gdzieś jest kłamstwo, gdzieś polityczna poprawność, gdzieś nieprawda. I Jezus mówi, w jaki sposób mamy żyć. Łatwo jest doświadczyć cudu, łatwo jest doświadczyć uzdrowienia. Dużo trudniej jest wprowadzić to późniejsze nauczanie Jezusa do swojego życia. Zobaczcie, co czytamy tutaj. Miłujcie swoich wrogów. Dobrze czyńcie tym, którzy Wami gardzą. Zupełnie inna logika niż logika tego świata. Błogosławcie tych, którzy Wam zło rzeczą. Módlcie się za tych, którzy Was krzywdzą. Dawaj każdemu proszącemu Cię i nie dopominaj się o zwrot tego, kto zabiera Twoje. Zatrzymajmy się na chwilę. Niech to słowo, pozwól by to słowo dzisiaj Cię skonfrontowało. Niech to słowo zada Ci pytania. Niech to słowo postawi Ci dzisiaj wątpliwości w Twoim sercu. Nie mój komentarz, ale to samo słowo. Jak zachowujesz się względem wrogów, którzy Cię krzywdzą? A chcę Ci powiedzieć, że jeśli będziesz żył tym, co przeczytaliśmy chwilę wcześniej, jeśli będziesz żył głosząc Ewangelię, uzdrawiając chorych, wypędzając złe duchy, głosząc Ewangelię Królestwa w mocy, a do tego zostaliśmy posłani, o tym przeczytamy dalej w kolejnych fragmentach Ewangelii, jeśli będziesz żył tym programem wyborczym Jezusa, to spodziewaj się, że wrogów będziesz miał pełno, że ludzi, którzy będą występowali przeciwko Tobie, będzie pełno. Skąd wiem? Bo mówi nam to to słowo. Bo życie Jezusa tak wyglądało, życie uczniów tak wyglądało. A jeśli głosimy tą samą Ewangelię, jeśli żyjemy w mocy tego samego ducha, to te same rzeczy będą działy się w naszym życiu. Więc co czynisz, kiedy ludzie zaczynają z uwagi na Ewangelię być Twoimi wrogami? Kiedy Ty stajesz się ich wrogiem, mimo że Ty z nikim nie walczysz, oni zaczynają walczyć z Tobą. Jezus mówi, błogosławcie tych, którzy Wam złorzeczą, módlcie się za tych, którzy Was krzywdzą. Kiedy ostatnim razem modliłeś się za swoich prześladowców? Nie o to, by Pan zesłał na nich piorun z nieba, ale o to, by im błogosławił, o to, by dał im swoją bliskość, swoją miłość. Dawaj każdemu proszącemu Cię, nie dopominaj się od zwrotu tego, kto zabiera Twoje. Kiedy ostatnim razem pożyczałeś komuś, wiedząc, że Ci nie odda? Kiedy ostatnim razem dawałeś komuś, wiedząc, że to jest bez sensu i że jego obietnice to są obiecanki i zacanki? Kiedy z uwagi na Ewangelię odpuściłeś dług? Czy to zrobiłeś? A możesz powiedzieć, ale... no właśnie, ale... Kiedy zrobiłeś to z uwagi na Ewangelię? Miłujcie swoich wrogów, wyświadczajcie im dobrodziejstwa, udzielajcie pożyczek, niczego się nie spodziewając, a Wasza nagroda będzie wielka i będziecie synami Najwyższego, bo On jest dobry dla niewdzięcznych i dla zepsutych. Czy masz w swoim życiu ludzi niewdzięcznych i zepsutych? Jeśli masz, to jak daleko od nich jesteś w codzienności? Czy z takimi ludźmi się pokazujesz? Czy się wstydzisz z takimi ludźmi pokazać? Czy jesteś dla nich, kiedy poproszam Cię na ulicy? Czy kiedy być może śmierdzą, bo oni myli się przez kilka tygodni, bezdomni albo ludzie, którzy gdzieś chodzą po ulicy, czy jesteś dla nich kimś, kogo oni znają i wiedzą, że mogą od niego uzyskać pomoc? Czy raczej stronisz od nich, bo nie za bardzo to wygląda? Cóż za nagrodę będą mieli ludzie, którzy pożyczają tym, którzy im później oddają? Czym się różni taki chrześcijanin od człowieka niewierzącego? I poganie to robią. Chrześcijanin idzie w miłości krok dalej. Chrześcijanin idzie w miłości w miejsca, w których poganie nie pójdą. Bo chrześcijanin wie, że czeka go nagroda w niebie. Wie, że robią to z uwagi na tego, który jest tam. Który jest tam i oddaje w ukryciu. Kiedy dajesz w ukryciu, Pan odda Ci w taki sposób, że będziesz wiedział, że to Pan. Twoja nagroda będzie wielka i będziesz nazwany Synem Najwyższego. Stawajcie się miłosierni, tak jak ojciec Wasz jest miłosierny. Nie osądzajcie, a nie będziecie osądzeni. Czy nie boisz się tego, że kiedy dzisiaj palcem oskarżasz, oceniasz innych ludzi, wytykając im ich błędy i grzechy, robiąc to w pysze, robiąc to w dumie, mówiąc jaki on jest? Czy nie boisz się tego, że kiedyś na sądzie te osoby będą poproszone przez Boga na środek, by wytknąć Ci rzeczy z Twojego życia? Jezus powiedział, że będzie Ci odmierzony taką samą miarą, jaką mierzysz. Tak Cię osądzą, jak Ty sądziłeś. Czy żyjesz jak poganin? Czy żyjesz jak człowiek, który poznał Chrystusa i Ewangelię? To, że doświadczasz znaków i cudów, to, że doświadczasz w swojej chrześcijańskiej przygodzie, w swoim chrześcijańskim życiu tych odpowiedzi Boga na modlitwę, że je widzisz, jesteś we wspólnocie, jesteś charyzmatykiem, to jeszcze nic nie znaczy. Znaczy dopiero to, co dzieje się później. Czy kochasz wrogów? Czy pożyczasz tym, którzy Ci nie oddadzą? Czy żyjesz wbrew logice tego świata? Czy jesteś miłosierny dla tych, którzy nie zasłużyli na miłosierdzie? Czy nie osądzasz tych, którzy zasłużyli na osąd? I Jezus mówi, że jeszcze w tym życiu będzie nam dane w nasze fartuchy, miarą dobrą, bitą, potrząśniętą, przelewającą się. Nagroda czeka w niebie, ale nagroda też objawi się tu na ziemi. Pan umie błogosławić tych, którzy żyją wedle Jego słowa. Czy dzisiaj to słowo Cię przeorało? To proste słowo, kiedy pamiętasz Jezus powiedział w swoim słowie w Ewangelii, możemy przeczytać, że kiedy przyjdzie, będą Ci zadawane bardzo proste pytania. Czy nakarmiłeś tego, kto był głodny? Kiedy staniesz na sądzie? Czy odwiedziłeś więźnia? Czy odwiedziłeś chorego? Czy dałeś temu, kto nie miał? Z uczynków miłosierdzia będziesz rozliczony. Nie z cudów, które Pan uczyni przez Twoje ręce. Dzisiaj, Panie, chcemy pozwolić Ci się konfrontować. Pozwolić Tobie, byś sam przemieniał nasze serca w taki sposób, byśmy z tą poprzeczką, którą podnosisz, poszli w górę. Byśmy, Panie, nie zostali w miejscu jakiejś niemowlęcej wiary, ale byśmy zostali poruszeni przez Ciebie, abyśmy poszli dalej niż byliśmy do tej pory. Duchu Święty, zapraszamy Cię. Duchu Święty, działaj. Duchu Święty, przyjdź. Zapraszamy Cię do naszych serc. Przemieniaj nas, przekształcaj je i dokonuj tego wszystkiego, czego sam chcesz dokonać. O to prosimy, Panie, w Twoje imię. Amen. Kochani, pozdrawiam Was serdecznie. Mam nadzieję, że to słowo Was przeorało. Mnie za każdym razem ora i... czy orze... Za każdym razem wmyja coś w moim sercu i mam nadzieję, że będziemy widzieli coraz więcej Bożego działania w nas, bo Pan będzie mógł nam zaufać, kiedy zaczniemy żyć z tym, zgodnie z tym, co sam zostawia nam w swoim słowie. Pozdrawiam Was serdecznie, subskrybujcie kanał i widzimy się w kolejnym Kwadransiku albo w kolejnym podcaście, na który Was też bardzo serdecznie zapraszam w każdy piątek o 18 na moim kanale. Z Bogiem, trzymajcie się, do zobaczenia. Muzyka Koniec Muzyka Koniec