 Ludzie, rok nam się kończy. Jak to się stało, że minął już rok od ostatniej wigilii? To jest bardzo dobre pytanie. Czas mija szybko, czas leci nieubłaganie, a my trwamy w słowie, więc nie zginiemy. Widzimy się za chwilę w kwadransiku ze słowem. Cześć, dzień dobry, witajcie bardzo serdecznie w kolejnym kwadransiku ze słowem. Zawsze się tak zastanawiam, jak się czujecie, kiedy ciągle witam was tak samo, ale potem sobie myślę, Maciej Orłoś w Teleekspresie zawsze mówił, że 17.00 w Teleekspres zaczynamy. Jakoś się tak wszystko fajnie kojarzyło, tak że mam nadzieję, że kwadransiki też wam się dobrze kojarzą i że z radością, chęcią wchodzicie ze mną dzisiaj w kolejny odcinek. Zbliżamy się do trzeciej setki. Nie dość, że rok minął nie wiadomo kiedy, to te 300 odcinków też minęło nie wiadomo kiedy. Zawsze jak się zbliża Boże Narodzenie, zawsze kiedy zbliża się Nowy Rok, przypominają mi się te początki, kiedy faktycznie kwadransiki się zaczynały, bo to właśnie święta Bożego Narodzenia były takimi świętami, które towarzyszyły mojemu wejściu na kanał i wejściu w rozważanie Słowa Bożego. Także tak się robi co roku sentymentalnie. Cieszę się bardzo, że jest was aż tylu, że jesteście ze mną w tej całej przygodzie głoszenia Słowa, rozważania Słowa. Tak dzisiaj myślę świątecznie będzie, a jeszcze bardziej świątecznie będzie w piątek. Jak dobrze wiecie, jak pewnie bardziej śledzicie kalendarz ode mnie, bo ja w kalendarzu nie jestem najlepszy i w różnych rzeczach, które tam się zadziewają i wydarzają. W piątek, najbliższy piątek mamy już Wigilię i w Wigilię wypada nam premiera kolejnego uwielbienia. Chcę wam powiedzieć bardzo wyjątkowego uwielbienia, które wskoczy na kanał o godzinie 19. Pewnie się wielu z was zastanawia, czemu taki termin trzeba było zmienić, bo to będzie Wigilia, a ja tak sobie dzisiaj pomyślałem, a może właśnie to będzie najlepszy termin, że będziecie siedzieć z rodzinami przy stole, będziecie dzielić się opłatkiem. Może niektórzy z was z różnych powodów będą musieli spędzać święta sami i być może to uwielbienie pomoże i jednym i drugim. Być może, kiedy włączycie je, niektórzy z rodziny zapytają, a co to jest. Będą mogli być dotknięci, poruszeni dźwiękami, pieśniami, modlitwą, która jest bardzo głęboka. Powiem wam, że dzisiaj słuchałem tego przed publikacją i wzruszyłem się kilka razy. Jest tam naprawdę głęboko i myślę, że tego doświadczycie. Myślę, że piątek wieczorem będzie wbrew pozorom dobrym terminem, żeby się spotkać, wspólnie pomodlić. Zapraszam was na premierę, na godzinę 19, a później to już, kiedy chcecie, jak chcecie, byście byli z nami w tej modlitwie. Dzisiaj chciałbym zaprosić was do Ewangelii Łukasza, do drugiego rozdziału, czyli do miejsca, gdzie w Słowie Bożym, w Ewangeliach, jesteśmy w klimacie świąt Bożego Narodzenia, jesteśmy w klimacie Narodzenia Pana Jezusa, w klimacie tego, jak to wszystko się zaczynało, kiedy Pan Jezus się rodził, kiedy Maryja patrzyła swoimi oczami z Józefem na ten cud, który się wydarzył, który rozpoczął się, wydawałoby się, nie wiadomo było, czy to jawa czy sen, zaczął się jakoś tak bardzo duchowo, bardzo niedostępnie, a z drugiej strony, i to mnie właśnie bardzo pociąga w życiu z Bogiem, że czasem nie wiesz, czy kiedy Bóg do ciebie mówi, to Bóg, czy to nie Bóg, czy kiedy masz jakieś doświadczenie duchowe, czy ci się wydaje, czy nie, ale jeśli to jest Bóg, to życie weryfikuje te momenty, życie weryfikuje poprzez owoce to, czy to był Jego głos, czy to nie. Więc Maryja ma potwierdzenie, myślę, że nie dało się mieć bardziej widocznego potwierdzenia, jak to, jakie dostała, kiedy urodził się Pan Jezus, że to Słowo, które dostała, to Słowo, które otrzymała, było faktycznie Słowem od samego Boga. Więc dzisiaj chciałbym was zaprosić, byśmy przeczytali właśnie ten fragment. A żył w Jerozolimie człowiek imieniem Symeon. Był to człowiek prawy i pobożny. Wyczekiwał pociechy Izraela, a Duch Święty spoczywał na nim. Jemu Duch Święty objawił, że nie ujrzy śmierci, aż zobaczy Mesjasza Pańskiego. Za natchnieniem więc ducha przyszedł do świątyni, a gdy rodzice wnosili Dzieciątko Jezus, aby postąpić z Nim według zwyczaju prawa, on wziął je w objęcia, pobłogosławił Boga i mówił Teraz, o Władco, pozwól odejść z słudze Twemu w pokoju według Twojego słowa, bo moje oczy ujrzały Twoje zbawienie, któreś przygotował wobec wszystkich narodów światło na oświecenie pogan i chwałę ludu Twego Izraela. Zobaczcie, że to jest kolejna historia, gdzieś po tej, którą już znamy, kiedy wiemy, że było zwiastowanie Maryi, kiedy do Maryi przychodzi anioł, kiedy Bóg objawia coś człowiekowi, Bóg objawił coś Maryi, coś, co ma się stać. Widzimy kolejnych ludzi, którym Duch Święty objawia ich powołanie. I o tym trochę chciałbym powiedzieć w tym odcinku. Zobaczcie, jak Bogu zależy na tym, żeby objawić nam nasze powołanie. Jak Bogu zależy na tym, byśmy wiedzieli, po co na ziemi jesteśmy. I myślę, że w tych fragmentach, w tych pierwszych rozdziałach Ewangelii według św. Łukasza widać to bardzo dosadnie i bardzo mocno, jak sam Bóg postarał się, żeby Maryja dowiedziała się, co jest powołaniem jej życia. Żeby dowiedziała się od samego anioła, jaki plan przygotował Pan Bóg dla jej życia. Później, kiedy rodzi się Pan Jezus, przychodzą pastuszkowie, przychodzą wszyscy ludzie, aniołowie objawiają się na pastwisku i zaczynają objawiać tym wszystkim ludziom, kto się tutaj narodził, w jakiej tajemnicy, w jakim misterium uczestniczą. Bogu bardzo zależy na tym, by wszyscy dowiedzieli się, jakie powołanie czeka na to dziecko. Kiedy tutaj widzimy tę kolejną historię, widzimy ludzi żyjących w Duchu Świętym, widzimy Symeona, później w historii zobaczylibyśmy Annę, ludzi oddanych Bogu w modlitwie, ludzi, którzy mieli uszy do słuchania, którzy byli gotowi słuchać tego, co Bóg dla nich ma, przygotował. I zobaczcie, że te uszy, kiedy są otwarte, zawsze usłyszą to, co Bóg chce powiedzieć. Bo Bóg chce do nas mówić. I widzimy, że Duch Święty objawił Symeonowi, że nie umrze, aż ujrzy Mesjasza Pańskiego. Co było celem życia Symeona? Zobaczyć Mesjasza na własne oczy. Zobaczył Mesjasza i mógł spokojnie odchodzić, umierać. I też Pan posługuje się i Symeonem, i później Anną, by objawić Maryi, Józefowi to, co Bóg chciał objawić Maryi. To, co chciał objawić Jego rodzicom, rodzicom Mesjasza. Że On będzie niezwykłym, On będzie wybranym, On będzie tym. Bóg przypomina po raz kolejny, po co rodzi się to dziecię. Myślę, że jest taka pokusa, kiedy Bóg nawet nam coś mówi, kiedy Bóg nam coś objawia, kiedy zdradza nam jakąś rzecz na temat naszego życia. I nawet jesteśmy tym podekscytowani, jesteśmy tym jakoś zafascynowani. To nas w jakiś sposób podnosi, daje nam nadzieję, daje nam wizję na przyszłość. Są momenty zniechęcenia, kiedy pamiętamy obietnicę, ale emocje opadają i przestajemy ufać, przestajemy wierzyć. I Bogu dzięki za to, że Bóg ma to w swojej naturze, żeby przypominać, objawiać po raz kolejny, być może to samo, a czasem objawiać kolejne i kolejne rzeczy na temat naszego życia, byśmy się nie poddali, byśmy nie zrezygnowali. Ja sam pamiętam, kiedy Bóg posyłał ludzi do mojego życia, kiedy naprawdę oddałem Mu swoje życie. Zacząłem odkrywać, odczytywać, słuchać tego, co On ma do mnie do powiedzenia. I słuchałem tego szczególnie, kiedy modliłem się sam w mojej osobistej modlitwie, ale też ludzie modlili się za mną i mówili, Marcin, widzimy nad tobą powołanie, widzimy, jak Bóg będzie chciał się tobą posługiwać. To był mały taki puzelek, który widziałem, który zobaczyłem. Później ktoś przyjechał z jakiegoś innego krańca Polski i mówił, Marcin, widzimy, jak Bóg będzie posługiwał się tobą w posłudze uzdrowienia. Ktoś potem mówił co innego, ktoś powiedział, że będę jechał do wielu krajów, a ja jeszcze nic nie robiłem, ale Bóg objawiał mi to, abym się o to modlił, aby podtrzymać we mnie takie oczekujące serce, że Bóg naprawdę to wypowiedział, skoro to wypowiedział, to chce to zrobić. Są momenty, myślę, że wielu z nas może jest dzisiaj w takim momencie, że wiesz, że Bóg dał ci obietnicę, ale zastanawiasz się, jak ta obietnica ma się zrealizować. I to jest pytanie, które dzisiaj też warto sobie postawić albo wytłuszczyć takie dwa punkty, czy wytłuścić takie dwa punkty i dwa kroki, które są bardzo często w naszym życiu, występują jeden po drugim. Najpierw Bożą wolę trzeba poznać, a po drugie trzeba w nią wejść. I teraz wielu zadaje pytania, co jest Bożą wolą dla mojego życia, co jest moim powołaniem dla mojego życia. To są te pytania, które często stawiamy Bogu. I chcę wam powiedzieć, że mam jedną taką radę, myślę, że z mojego życia również wyciągniętą, jedną taką rzecz, którą mogę się z wami dzisiaj podzielić. Jeśli chcesz odkryć to, do czego Bóg cię wezwał, powołał, do czego cię zaprasza albo chce cię zaprosić, to bądź bardzo blisko Jego obecności w swoim życiu. To znaczy, bądź w swoim życiu w przestrzeni Jego działania. Czasami ludzie mnie pytają, bo myślę, że to nam pomoże zrozumieć bardziej, co chcę powiedzieć. Czasem ludzie mnie pytają, co mogę zrobić, żeby zostać uzdrowiony. Często mówię ludziom, że nic nie możesz zrobić, bo uzdrowienie jest łaską. Ale często radzę ludziom, bywaj w miejscach, spotykaj się z ludźmi w miejscach, gdzie Bóg działa. Czyli bądź tam, gdzie ludzie modlą się uzdrowieni i widzą owoce. Spotykaj się z ludźmi, którzy mają owoce. W posłudze uzdrowienia by się nad tobą modlili, by się z tobą modlili. Sam chodź na spotkania twojej wspólnoty, kiedy przyzywacie Ducha Świętego. Jesteś w obrębie Jego działania. Chcę ci powiedzieć, że możesz tak prowadzić świadomie swoje życie duchowe i w ogóle całe swoje życie, żeby całe twoje życie było stawaniem w takim miejscu promieniowania Pana, Jego obecności. To tego, jakie decyzje podejmujesz w życiu, kim się otaczasz, z jakimi ludźmi spędzasz czas, z kim planujesz być więcej, częściej z wierzącymi, niewierzącymi, są rzeczy, na które mamy wpływ. Czym się karmisz, czego słuchasz, czy opuszczasz spotkania modlitewne, czy nie. To są przestrzenie naszej decyzji. Kiedy wybierasz Boga i wybierasz Jego miejsca, przestrzenie, relacje, w których wiesz, że Bóg będzie się mógł objawiać, w którym wiesz, że twoje życie duchowe będzie wzrastało, w którym wiesz, że będziesz bliżej Boga, a nie będziesz się od Niego oddalał przez różne grzeszne decyzje i grzeszne wybory, które często łączą się z różnymi relacjami, z różnymi rzeczami, które robimy w życiu. Kiedy będziesz w Jego zasięgu, w zasięgu Jego działania, wystarczy Jego delikatny szept, żebyś usłyszał, co masz robić. Wiecie, czasami Bóg, kiedy chce nas gdzieś wziąć, nie bierze nas od razu z punktu A do punktu B. Czasami jest tak i myślę, że wielokrotnie jest tak, że zanim przejdziemy z punktu A do punktu B, Bóg specjalnie przysyła nas, przemieszcza nas na jakieś pośrednie punkty, żebyśmy znaleźli się w Jego woli. Kiedy ja szedłem na studia, poszedłem na AWF, ktoś by mógł pomyśleć, co to ma wspólnego z głoszeniem Ewangelii na całym świecie, co to ma wspólnego z tym, co robię teraz. A ja myślę, że miało bardzo wiele, bo widzę wiele plusów po tym czasie pięciu lat na AWF w Warszawie. Widzę wiele relacji, wiele rzeczy, których się nauczyłem, mógłbym o tym opowiadać i opowiadać. To nie było docelowe miejsce, do którego Bóg mnie zaprosił, ale to było miejsce, z którego odbiłem się dalej i poszedłem dalej, z którego miałem bliżej do tego miejsca, w którym jestem dzisiaj. I myślę, że dalej jestem na tej całej linii, na tym całym odcinku w drodze, ale jestem bliżej, niż byłem wcześniej, bo to z wejścia przez te pośrednie miejsca w kierunku tego, do czego Bóg naprawdę cię zaprosił. Ja modlę się o to i chcę się dzisiaj z wami o to modlić. Niech to będą moje życzenia na ten dzisiejszy czas, na ten dzisiejszy dzień, na zbliżające się święta. Chcę wam życzyć tego i sobie również, żebyśmy wiedzieli, po co jesteśmy na tej ziemi. Usłyszałem takie piękne zdanie ostatnio, że w życiu nie chodzi o to, żeby żyć długo, ale w życiu chodzi o to, by wypełnić Bożą wolę dla swojego życia. I tego wam dzisiaj życzę. I o to chcę się modlić, Panie, dzisiaj, za każdą osobę, która tu jest, za każdą osobę, z którą jesteśmy w tych kwadransikach, do której mówię, do której też, Panie, Ty sam posyłasz swoje słowo. Byś dał każdemu z nas dzisiaj takie pragnienie wypełnienia Twojej woli w naszym życiu. Byś pokazał nam, gdzie dziś jesteśmy i byś pokazał nam, Panie, też, gdzie nas prowadzisz. Duchu Święty, zapraszamy Cię teraz przyjść, przyjść z wypełnieniem Twoich obietnic, przyjść z wypełnieniem tego i z przyspieszeniem w przestrzeniach w naszym życiu, w którym wydaje nam się, że się opóźniałeś. Prosimy Cię, Duchu Święty, działaj z wielką mocą, przychodź z wielką siłą i prosimy Cię, wprowadź nas tam, gdzie chcesz nas mieć. Wyprowadź nas z miejsc, z których uciekamy, uciekamy, Panie, a tam Cię nie ma. I wprowadź nas z powrotem w miejsce Twojej bliskości, Twojej obecności. O to Cię prosimy. Daj nam być pełnymi ducha, jak Symeon, jak Anna, jak Maryja. I daj nam otwarte uszy, byśmy słyszeli, co czynisz w naszym życiu i co chcesz w naszym życiu uczynić dalej. Kochani, wszystkiego dobrego na święta Jezusa, Jego obecności, obecności Ducha Świętego. I niech te wszystkie rzeczy, które będą działy się w liturgii przez moc Ducha Świętego, będą w was żywe. Niech każda liturgia, każda ocharystia, każde czytanie słowa w ten czas świąt będzie dla was nowym spotkaniem z Jezusem, który żyje i który prawdziwie chce wprowadzić ciebie i mnie w miejsce naszego powołania. Niech tak się stanie. W Jego święte imię, w imieniu Jezusa, na Jego chwałę. Amen. Trzymajcie się. A jest taka jedna fajna rzecz, której się dowiedziałem. Jak klikacie łapkę w górę, to wtedy te filmy będą się roznosić coraz dalej, coraz bardziej. YouTube zmienia te wszystkie swoje algorytmy. Więc teraz największa frajda będzie wtedy, kiedy będziecie klikać łapki w górę, czy to na chwała mu, czy to na kwadransikach. I wtedy pomożecie tym wszystkim, innym osobom, docierać do tych filmików. Ale to taka drobnostka. Ściskam was, pozdrawiam, z Bogiem i do zobaczenia. Muzyka