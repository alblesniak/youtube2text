 W dzisiejszym odcinku pochylimy się chwilę dłużej nad tematem Bożej obecności. Czym Boża obecność jest, jak ją rozpoznawać i jak pielęgnować ją w swoim życiu. Zapraszam cię na kolejny odcinek KWADRANSIKA ZE SŁOWEM. Cześć, witajcie bardzo serdecznie w kolejnym odcinku i bardzo cieszę się z tego, że chcecie spędzić ze mną te 15 minut na rozważaniu Bożego Słowa. Zanim zaczniemy ten odcinek i zanim będziemy mówić o temacie, który dzisiaj podejmujemy, o temacie Bożej obecności, chciałbym zachęcić was do tego, byście obejrzeli krótkie wideo promujące ostatnią książkę, która udało nam się wydać wspólnie z RTCK, z wydawnictwem Rób to, co kochasz. Jest ona na temat wytrwałości, wytrwałości w modlitwie, wytrwałości w oczekiwaniu na Bożą odpowiedź. Także być może ktoś z was będzie zachęcony do tego, żeby się w taką książkę zaopatrzyć. Posłuchajcie. Kocham Kościół, mimo że czasem to już po głowie się dostanie. I temu Bogu w tym Kościele chcę służyć. Ile razy ja przez 5 lat mogłem zwątpić? Walczę w modlitwie. Kiedy modlisz się i nie przychodzi odpowiedź na modlitwę, możesz albo się poddać, strzelić focha i się obrazić, albo walczyć w modlitwie. Ja dzielę się tylko tym, czym sam żyję. Wiem, co to znaczy wytrwale się modlić, od rana do wieczora szukać, płakać, wołać do Boga wieczorami, nocami. Czas szukania jest cenniejszy. Nie lubimy posuchy, ale posucha jest dla nas często zbawienna. Z każdego trudu, z każdego cierpienia, z każdej porażki Bóg wyprowadzi chwałę dla swojego imienia i dobro dla ciebie. Oddaj Bogu 100%. Musisz bardziej uwierzyć w to, co mówi do ciebie Bóg, uwierzyć w Jego Słowo, niż w to, co widzą twoje oczy i co pokazują okoliczności. Ja Bogu powiedziałem, ja z tego nie zejdę, ani trochę. Bo ja wiem, o co proszę. Mogę jako Jego syn, dziedzic Królestwa Bożego, przyjść do Niego i oczekiwać. Oczywiście, kiedy poddałem Mu najpierw całe swoje życie. O wierności, latach posuchy i spełnionej obietnicy. Marcin Zieliński. Wytrwaj do końca. Sprawdź na www.rtck.pl To tyle tytułem wstępu. Chciałbym, byśmy otworzyli Słowo Boże. Dzisiaj na II Księdze Samuela, również na szóstym rozdziale, tak jak ostatnio. Dzisiaj przeczytamy kolejne wersety od 11 do 16. Dawid wtedy tańczył z całym zapałem w obecności Pana, a ubrany był w lniany efot. Dawid wraz z całym domem izraelskim prowadził Arkę Pańską wśród radosnych okrzyków i grania na rogach. Kiedy Arka Pańska przybyła do miasta Dawidowego, Mikal, córka Saula, wyglądała przez okno i ujrzała króla Dawida, jak podskakiwał i tańczył przed Panem. Wtedy wzgardziła nim w swoim sercu. Pierwszy werset, który czytaliśmy, jest wersetem, który pokazuje nam pewną prawdę na temat Bożej obecności. Co się dzieje w życiu człowieka, co się dzieje w zgromadzeniu, co się dzieje we wspólnocie, co się dzieje w tych miejscach, w których jest Boża obecność. Czytamy, że Arka Pańska pozostawała w domu Obydwe Domas gad przez trzy miesiące. W ogóle to jest odniesienie, w którym posługuje się Kościół, czy też w litaniach, w różnych modlitwach. Maryja jest przyrównana do Arki Pańskiej. W jaki sposób to zrozumieć, żeby było to właściwie zrozumiane? Żeby zobaczyć pewną analogię, Maryja niosła w sobie obecność Bożą, niosła w sobie Jezusa. Tak jak Arka niosła obecność Pana Boga, tak jak ona, tak samo ona niosła w sobie obecność Boga, miała w swoim łonie Syna Bożego. I pewną analogię możemy tutaj dostrzec, że Arka Pańska pozostawała w domu Obydwe Domas gad przez trzy miesiące. Maryja z Jezusem w łonie była u Elżbiety ile? Trzy miesiące. I była tam błogosławieństwem. Ona była błogosławieństwem dla Elżbiety i dla jej domu. Tak samo Pan pobłogosławił Obydwe Doma i całej Jego rodzinie, kiedy Boża obecność tam przebywała. Maryja jest w ogóle wzorem i przykładem dla nas wierzących, jak bardzo intensywnie i mocno można nieść Bożą obecność. Że można być człowiekiem, którego wejście do danego miejsca, kiedy wchodzisz do pracy, kiedy wchodzisz do domu, możesz wnieść ze sobą Bożą obecność. Ja sam miałem kilka doświadczeń w swoim życiu, że kiedy wchodziłem do jakiegoś miejsca, usiadłem koło kogoś. Zdarzało się, że pamiętam jedną panią na AWF, panią lekarz, panią doktor, która usiadła koło mnie z ogromnym bólem kręgosłupa. Ja byłem chwilę czy dzień po modlitwie uwielbienia, w której spędziliśmy kilka godzin i siedząc koło mnie doświadczyła uzdrowienia. Kiedy z nią nawet nie rozmawiałem i nic jej nie mówiłem, szczególnego o Panu Bogu. W Bieszczadach opowiadałem wam kiedyś historię o tym, kiedy pewien mężczyzna, kiedy wysiedliśmy z samochodu, uwielbialiśmy Boga, podałem mu rękę. Okazało się kilka dni później, że człowiek przy tym podaniu ręki został uzdrowiony. To jest możliwe. Maryja jest wzorem niesienia Bożej obecności i Maryja jest wzorem właśnie tego błogosławieństwa, niesienia błogosławieństwa, które idzie z tymi, którzy mają żywą obecność Boga w sobie. Ale patrząc już tak stricte na ten fragment i patrząc na niego, szukając w nim treści, jest w nim pewna prawda, że Boża obecność, tam gdzie jest Boża obecność, tam jest błogosławieństwo samego Boga. Bóg błogosławi te miejsca, w których jest czczona Jego obecność. Ja jeżdżąc po wielu miejscach w Polsce i za granicą, muszę wam powiedzieć, że widzę różnicę pomiędzy różnymi wspólnotami. Są wspólnoty, w których objawia się Boża chwała, są wspólnoty, w których objawia się Boża moc, w których Bóg czyni rzeczy dużo większe niż w innych. Chcę wam powiedzieć, że jest w tym pewna zależność. Te wspólnoty, w których coś się dzieje, różnią się tym od tych, w których nie widzą ludzie Bożej obecności, mocy, tym, że w tych wspólnotach, w których jest Boża moc, w których Pan Bóg uzdrawia, regularnie uwalnia, tam Boża obecność jest czczona i jest szanowana. Tam ludzie spędzają czas na uwielbieniu Boga, tam ludzie spędzają czas na oddawaniu Bogu chwały. I zobaczcie, chcę wam dzisiaj też to powiedzieć, że uwielbienie, modlitwa uwielbienia, styl życia uwielbienia, kiedy zaczynasz wielbić zamiast marudzić, kiedy przychodzisz na spotkanie i pierwsze, co robicie ze wspólnotą, to oddajecie Bogu chwałę, nie śpiewając dwie piosenki, ale spędzając czas w uwielbieniu, koncentrując wzrok, uwagę na Bogu. Tam, gdzie Boża obecność jest naprawdę czczona, tam Bóg zaczyna błogosławić swojemu ludowi w bardzo namacalny sposób. Ja tego doświadczam w swoim życiu i wiem, że jeśli chcę więcej Bożej obecności, jeśli chcę więcej Boga w sobie, w swojej wspólnocie, musimy jeszcze więcej Boga wielbić, jeszcze więcej czasu spędzać z Nim, szanować Jego charakter. Bo żeby żyć w Bożej obecności, musimy zacząć żyć innym stylem życia, żyć tak, jak Bóg tego od nas oczekuje, przestać żyć w grzechu, przestać nakręcać się i żyć rzeczami, którymi żyje ten świat. Ja kiedy jeżdżę samochodem, słucham jak najwięcej Bożych rzeczy, słucham Słowa Bożego, Biblię audio, ja karmię się Bogiem, bo wiem, że to jest w moim życiu wywyższenie Jego obecności. Kiedy rano wstaję, walczę o to, żeby pierwszą rzeczą była modlitwa, żeby pierwszą rzeczą była modlitwa Słowem Bożym, uwielbienie Go. Wtedy stawiam Jego obecność na pierwszym miejscu w moim życiu i wtedy moje życie zaczyna stawać się błogosławieństwem dla innych. Widzę jak Bóg wylewa błogosławieństwo na mnie, ale też jest błogosławieństwem dla życia mojej wspólnoty, jest błogosławieństwem dla życia ludzi tam, gdzie się znajduję, czy to byłem na uczelni, czy szedłem gdzieś pracować, czy spędzałem po prostu czas z ludźmi spotykając je gdzieś po drodze podczas dnia. Ja staję się błogosławieństwem wtedy, kiedy Bóg jest czczony, kiedy On jest wywyższony i kiedy potrafię Go wielbić z całego swojego serca, tak jak Dawid. I czytamy, że Dawid był tak skoncentrowany na Bożej obecności w swoim życiu, że nie patrzył na to, co powiedzą o Nim ludzie, co powiedzą o Nim nawet najbliżsi. Czytamy, że kiedy Arka Pańska była wprowadzana do miasta Dawidowego, jego żona Mikal wzgardziła w sercu Dawidem, bo on wręcz zachowywał się głupio, jak na króla nie przystało. On tańczył, on skakał przed Bogiem, bo cieszył się. W ten sposób pokazywał, Boże, Ty jesteś pierwszy w moim życiu, jesteś najważniejszy, Twoja obecność jest wszystkim, czego pragnę. Dawid był człowiekiem, który kochał Bożą obecność. I możemy to przeczytać w jednym z psalmów, psalm 27, 4 werset. O jedno proszę Pana i tego poszukuję, żebym w domu Pańskim przebywał przez wszystkie dni mojego życia, bym stale się radował Jego świątynią. Dawid był człowiekiem, który kochał Bożą obecność. On chciał każdego dnia cieszyć się Jego świętością, cieszyć się Jego świątynią. Czytamy tutaj, on o to prosił Pana, tego szukał z całego swojego serca. Dlatego Dawid był nazwany człowiekiem według serca Bożego. Powiem wam na koniec pewną rzecz, którą uważam za kluczową w mojej posłudze. Boża obecność jest tam, gdzie jest Duch Święty. Na każdej mojej konferencji, na każdym świadectwie, zawsze kiedy otwieram swoje usta, zapraszam Ducha Świętego. To znaczy zapraszam Jego obecność. Duch Święty jest obecnością Boga. Kiedy zapraszasz Ducha Świętego, kiedy przychodzi Duch Święty, przejawia się obecność Boga. A kiedy przychodzi obecność Boga, kiedy stawiasz ją jako pierwszą, jako najważniejszą w twojej posłudze, w twoim nauczaniu, w twoim mówieniu świadectwa, wtedy Bóg zaczyna przejmować inicjatywę. I pamiętam, kiedy byłem w Wiśle na konferencji dla młodzieży kilka lat temu, na którym moja koleżanka Tala odzyskała wzrok, nie widziała na swoje jedno oko od kilku lat z powodu wady genetycznej. To, co poprzedziło cud było kluczem. To, co poprzedziło otworzenie tego oka. Zapraszaliśmy Ducha Świętego. Powiedziałem do całego tego zgromadzenia, które tam było, wyciągnijmy ręce, zapraszajmy Ducha Świętego, niech On przyjdzie. I wtedy Duch Święty poczuł się jak u siebie w domu. Poczuł się ugoszczony, poczuł się na tym miejscu ważny i zaczął działać jak chciał. Niektórzy padali na podłogę, Natalka wtedy padła na podłogę i kiedy wstało, jej oko było już otwarte. To się dzieje, kiedy obecność Boga przychodzi. I jedna z osób, które mnie tam zaprosiły, powiedziała mi później, Marcin, bo w Twojej posłudze to jest naprawdę ważne i chcę, żebyś wiedział, że to jest w Twojej posłudze czymś, czego nie możesz utracić. Ty po prostu stajesz i zapraszasz Bożą obecność. Dlatego Bóg może czynić, co chce. Dlatego w naszym życiu musimy zawalczyć o to, by Boża obecność była pierwsza. Byśmy każdego dnia walczyli o to, by podczas tej doby mieć czas, ważny czas, nie ostatnie ochłapy, ale ważny czas na Boże Słowo, na relację z Nim, na uwielbienie Boga. I kiedy On każdego naszego dnia będzie pierwszy, kiedy ustanowimy Mu tron w naszym życiu, tron podczas uwielbienia Go, tron chwały, wtedy, kiedy będziemy posługiwać, On również będzie objawiał swoją moc, obecność, ponieważ On będzie w Tobie i będzie działał przez Ciebie. Dlatego Panie chcemy teraz modlić się o to, abyś w naszym życiu pokazał nam, jak bardzo chcesz mieć z nami relację, jak bardzo bliski nam chcesz być i jak bardzo chcesz się objawiać, jak mocno chcesz się objawiać w naszym życiu. Panie, błogosławimy Cię dzisiaj. Boże, wywyższamy Twoje imię i prosimy Cię, byśmy każdego dnia traktowali Ciebie jako tego, który jest pierwszy i najważniejszy. Kiedy będziemy głosić, kiedy będziemy modlić się za innych, kiedy będziemy otwierać usta, by składać świadectwo, niech Twoja moc i obecność przyjmuje inicjatywę i niech dzieją się znaki i cuda, które wywyższą imię Jezusa w naszym życiu. Oto Cię, Panie, prosimy, a Ty, Maryjo, módl się za nami, byśmy byli taką właśnie Arką Przymierza, która będzie niosła obecność Boga tam, gdzie pójdziemy. Na chwałę Boga Ojca. Amen. Niech Pan Bóg będzie w nas uwielbiony. Bądźmy ludźmi, którzy kochają Jego obecność. Moje inne serie. Polecam!