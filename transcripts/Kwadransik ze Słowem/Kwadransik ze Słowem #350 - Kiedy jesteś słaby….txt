 Podejrzewam, że to co powiem nie będzie wielkim odkryciem, że każdy z nas zmaga się z własnymi słabościami. Jak do słabości podejść i co z nimi można zrobić? O tym dzisiaj w kwadransiku ze Słowem. Cześć, dzień dobry, witajcie bardzo serdecznie w dzisiejszym kwadransiku ze Słowem. Mam nadzieję, że macie się dobrze. Ja wyrwałem się na trochę w Bieszczady, bo jesteśmy na kilka dni przed rekolekcjami w Rzeszowie, w Taborze. Może widzieliście, mam nadzieję, że śledzicie co się dzieje razem z Tomkiem Samołykiem i też z osobami z mojej wspólnoty. Będziemy prowadzić w najbliższy piątek, sobotę, niedzielę rekolekcje o kościele. Będziemy mówić o swoim doświadczeniu kościoła, ale też o tym, jaką rolę w tym kościele pełnimy my świeccy. Będziemy się modlić, będziemy wzrastać, będziemy spędzać ze sobą na pewno fajnie czas. Także jeśli jeszcze jesteście zainteresowani, można się zapisać. No i również w niedzielę o godzinie 18 w Rzeszowie modlitwa uzdrowienie otwarta, modlitwa spotkanie, na którym będziemy modlić się w waszych intencjach. Także też to wszystko w internecie możecie znaleźć i w opisie, i na Facebooku. Także jeśli jesteście z Rzeszowa, z okolic, bardzo serdecznie was zapraszam. A dzisiaj chciałbym podzielić się z wami słowem, przeczytać wspólnie z wami fragment z 2 listu do Koryntian, z 12 rozdziału, od 1 do 10 wersetu. I będzie to fragment, myślę, bardzo ciekawy. Mam nadzieję, że nie będą wam przeszkadzały samochody jeżdżące w tle. I jest to fragment, który mówi o naszej słabości, o naszych słabościach. Myślę, każdy z nas z jakimiś słabościami się zmaga, każdy z nas ma swoje wady, ma swoje grzechy, z którymi walczymy. Ale myślę, że słabości właśnie można podzielić na takie, które są naszymi grzechami, z którymi walczymy. Też walczymy z własną słabością, cielesnością. I walczyć powinniśmy. Powinniśmy starać się o to, by nasze życie wyglądało na coraz bardziej podobne do życia Pana Jezusa. Ale są też takie słabości, takie doświadczenia naszego bycia niedoskonałymi, bycia czasami atakowanymi, bycia czasami niewystarczającymi, które są dobrymi doświadczeniami, to znaczy można je przekuć w coś dobrego. Są to rzeczy czasem niezależne od nas. I św. Paweł dzisiaj chce nam powiedzieć, co z takimi właśnie słabościami można zrobić. Jak te słabości mogą być przekute na naprawdę coś dobrego. Także posłuchajmy, co Pan Bóg przez usta św. Pawła ma nam dzisiaj do powiedzenia. Drugi list do Koryntian, 12 rozdział od 1 do 10 wersetu. Jeżeli trzeba się chlubić, choć co prawda nie wypada, przejdę do widzeń i objawień pańskich. Znam człowieka w Chrystusie, mówi tu o sobie, który przed 14 laty, czy w ciele, nie wiem, czy poza ciałem, też nie wiem, Bóg to wie, został porwany aż do trzeciego nieba. I wiem, że ten człowiek, czy w ciele, nie wiem, czy poza ciałem, znowu nie wiem. Bóg to wie, został porwany do raju i słyszał tajemne słowa, których nie godzi się człowiekowi powtarzać. Z tego więc będę się chlubił, a z siebie samego nie będę się chlubił. Chyba, że z moich słabości. Zresztą choćbym i chciał się chlubić, nie byłbym szaleńcem, powiedziałbym tylko prawdę. Powstrzymuję się jednak, aby mnie nikt nie oceniał ponad to, co widzi lub co ode mnie słyszy. Aby zaś nie wynosił mnie zbytnio ogrom objawień, dany mi został oścień dla ciała, wysłannik szatana, aby mnie policzkował, żebym się nie unosił pychą. Dlatego trzykrotnie prosiłem Pana, aby odszedł ode mnie. Lecz Pan mi powiedział, wystarczy Ci mojej łaski. Moc bowiem w słabości się doskonali. Najchętniej więc będę się chlubił z moich słabości, by zamieszkała we mnie moc Chrystusa. Dlatego mam upodobanie w moich słabościach, w obelgach, w niedostatkach, w prześladowaniach, w uciskach z powodu Chrystusa. Albowiem ilekroć nie domagam, tylekroć jestem mocny. Mocne słowa mówi tutaj św. Paweł. Myślę, że mówi o rzeczach, które nie są aż tak bardzo oczywiste i które warto sobie właściwie w życiu poukładać. Na samym początku mówi, jakbyśmy cofnęli się w ogóle rozdział wcześniej, św. Paweł zaczyna się trochę bronić, zaczyna mówić w swojej obronie, ponieważ jak w wielu miejscach, kiedy czytamy listy św. Pawła, po wyjeździe apostoła pojawiają się ludzie, którzy podważają jego autorytet. Często jest tak, że po takim doświadczeniu dobra, po doświadczeniu dobrych rekolekcji, dobrego czasu z Panem Bogiem, dobrej modlitwy przychodzi zły i próbuje to wszystko z nas wykraść. I tak się dzieje też w tym kościele, kiedy zły próbuje wykraść to, co św. Paweł zasiał tam, głosząc Słowo Boże. I mówi w swojej obronie. Czytamy, że św. Paweł zaczyna stawać w obronie siebie samego, swojej posługi i też tego posłannictwa, które niesie. I zaczyna mówić właśnie o sobie w taki sposób. I czytamy właśnie od samego początku, że gdyby chciał się chlubić, mówić, że źle bym nie uczynił, ale po co, trochę nie wypada. I zaczyna opowiadać o swoim doświadczeniu Pana Boga, zaczyna opowiadać o tym, w jaki sposób doświadczył Bożej mocy, jak Bóg go dotknął, jak doświadczył wizji, która zmieniła jego życie. Pamiętacie tej drogi pod Damaszkiem, kiedy nagle światłość go oświeciła i z Szawła, który prześladował, stał się apostołem narodów, Pawłem. I opowiada, że gdyby miał się chlubić, to mógłby się tym spokojnie chlubić. Gdyby miał się przechwalać, kim jest, jakiej łaski doświadczył, to mógłby to zrobić. Ale mówi o tym, że tak naprawdę może się chlubić tylko z jednej rzeczy. Może się chlubić tak naprawdę z dwóch rzeczy. Z tego, co Chrystus zrobił dla niego i przez niego. I może chlubić się też ze swoich słabości. I to jest, myślę, bardzo ciekawe. I warto się nad tym zatrzymać. Jak to jest, że możemy się chlubić własnych słabości? Czy chodzi o to, żeby wziąć grzech z naszego życia i tak pokazać go, i powiedzieć, że on jest dobry? Powiedzieć, no, to jest mój grzech, ale skoro św. Paweł każe mi się z niego chlubić, no to się pocieszmy teraz, że jesteśmy grzesznikami. I pocieszmy się z naszych grzechów. No nie, nad grzechem lepiej płakać niż się z niego cieszyć. Ale św. Paweł pokazuje coś niezwykłego. I myślę, pod koniec tych słów, które dzisiaj czytaliśmy, dlatego mam opodobanie w moich słabościach. I on wymienia, w jakich słabościach ma opodobanie. I nie wymienia tutaj swojego grzechu. Nie wymienia tutaj jakichś grzechów, z którymi się zmaga jako usprawiedliwienie. Że jestem grzesznikiem, to się z tym zmagam. I z tego mam się chlubić, bo jestem grzesznikiem. No nie. To nie chodzi o to, byśmy powiedzieli sobie, o, jestem teraz jakimś nałogowcem, będę się cieszył i wszystkim chwalił, że jestem nałogowcem, albo że mam z tym problem, z tym problemem. Nie o to chodzi. Św. Paweł mówi tak. Mam opodobanie w moich słabościach, w obelgach, w niedostatkach, w prześladowaniach, z ucisków z powodu Chrystusa. Św. Paweł mówi, każda słabość, która jest słabością, doświadczeniem trudu, krzyża, ciemności itd., jakiegokolwiek bólu i ciężaru, z powodu Chrystusa jest dla ciebie powodem do chluby. W innym miejscu św. Paweł pokazuje, mam na swoim ciele blizny, znaki przynależności do Chrystusa. Byłem bity, prześladowany. Rozdział wcześniej o tym mówi, warto sobie rozdział wcześniej przeczytać. Byłem tułaczem, rozbitkiem na statku. Wszystko z uwagi na Chrystusa. I to jest mój mandat, to jest mój medal, to jest coś, czym się mogę chlubić, bo wiem, że to upodabnia mnie do Chrystusa, to sprawia, te moje blizny na ciele, te moje walki z powodu Chrystusa, niedogodności, te wszystkie trudy, których w życiu doświadczyłem z powodu Jezusa, kroczenia za Jezusem, bólu, który odczuwałem z uwagi na kroczenie za Jezusem, to są moje słabości, którymi mogę się chlubić. To jest bardzo potężny fragment. Św. Paweł zdaje się znać tę zasadę w Królestwie Bożym, że kto się wywyższa, będzie poniżony. Mówi, mógłbym się chlubić tym, kim jestem, mógłbym się chlubić moim wykształceniem, mógłbym się chlubić tym, jak wielki jestem, jak Bóg mnie w potężny sposób używał dla swojej mocy. Paweł widział uzdrowienia, widział wskrzeszenia, widział niezwykłą moc, która towarzyszyła głoszeniu Ewangelii. Mówi, nie będę się chlubił sobą samym, bo uczynił to Pan, mogę się chlubić tylko Panem, a ja sam wiem, jakim grzesznikiem jestem, ja sam wiem, że prześladowałem Kościół. I chcę wam powiedzieć, to jest też moje doświadczenie, wielokrotnie kiedy doświadczam, ludziom o tym często mówię, że za każdym razem, kiedy widzę znaki, widzę cuda, widzę, co Pan Bóg czyni i czego dokonuje, to jest dla mnie niezwykły przywilej. Ale z drugiej strony myślę sobie, że w tym samym czasie przypominam sobie swoje własne grzechy, swoje własne momenty, w których zgrzeszyłem, potknęła mi się noga, w których doświadczyłem mojego grzechu z mojej własnej winy, który nie jest moją chlubą, jest powodem do wstydu. Ale za każdym razem ta moja słabość, ten mój grzech przypomina mi o tym, że jestem niezwykle pobłogosławiony, że jestem obdarowany łaską, która jest zupełnie za darmo. I to nie jest w żaden sposób moja zasługa, to nie jest w żaden sposób jakieś coś, co sobie sam wypracowałem, to jest tylko i wyłącznie dar Pana Boga, to jest Jego dar. I chcę wam też opowiedzieć o takim ciekawym doświadczeniu, które miałem ostatnio i to już nie pierwszy raz w życiu, bo w tym doświadczeniu w środku stoi tak naprawdę działanie Pana Boga, ale przed Nim stała moja słabość. Ostatnio miałem jakieś takie dni, ze dwa tygodnie temu, kiedy czułem się trochę zmęczony, byłem też trochę chorowałem, to był taki moment, w którym nie wszystko działo się tak najłatwiej, jak by mogło. I po raz kolejny w życiu doświadczyłem tego, że właśnie w momencie, kiedy jestem słaby, kiedy nie szukałem jakichś nie wiadomo jakich rzeczy, wtedy Pan Bóg dawał mi usłyszeć świadectwa ludzi, którzy doświadczyli uzdrowienia, cudów, niezwykłych rzeczy podczas naszych posług. To się dzieje zwykle nie wtedy, kiedy jestem na jakimś topie, kiedy czuję się najlepiej, kiedy jestem wyspany, kiedy jestem wypoczęty, kiedy wszystko idzie ekstra, wtedy szukam często świadectw i ich nie mogę znaleźć. A w momencie, kiedy jestem słaby, w momencie, kiedy jestem wierny w modlitwie, w codzienności, a czasami mi się potknie noga, kiedy czuję się słaby i tak myślę sobie no jak to teraz mam, kurczę, zaraz mam posługę, a nie wiem, co się będzie działo, nie wiem w ogóle, jakim poziomie duchowym jestem. Wtedy Bóg przysyła ludzi, którzy mówią świadectwa. I właśnie będąc w takim stanie, ostatnio usłyszeliśmy świadectwo, którym dzieliłem się z wami ostatnio, kiedy przyszła na spotkanie dziewczyna z guzem nowotworowym, który był wykryty na kolanoskopii. I podczas tej krótkiej modlitwy o uzdrowienie dziewczyna poczuła ciepło, kiedy położyliśmy na nią ręce, miała spoczynek, wstała i dosłała nam dokumentację medyczną, że te guzy zniknęły. Lekarz był w ciężkim szoku. Dzisiaj znowu, wiecie, jechaliśmy tutaj, czytałem świadectwo dziewczyny kobiety, która była w Łodzi. To było w ogóle bardzo niezwykłe spotkanie, bo wyszedłem naprzeciwko ludzi z moim zespołem, zaczęliśmy posługiwać darami, charyzmatami. I powiedziałem, że wierzę, że w tym miejscu w kościele, pokazałem dokładnie, w którym miejscu jest kobieta, która cierpi na problem z jajnikami. Okazało się, że była tam kobieta cierpiąca na nowotwór jajników. Lekarz powiedział, że ta chemia jest tylko, żeby podtrzymać ją jeszcze chwilę przy życiu, ale na pewno jej nie uzdrowi. I dostaliśmy świadectwo całkowitego uzdrowienia, potwierdzonego też medycznie. Te wszystkie historie spływają najczęściej wtedy, kiedy czujemy się słabi, kiedy czujemy się zmęczeni, kiedy czujemy się w ogóle niegodni widzenia, oglądania tych wszystkich rzeczy. To jest zasada w Królestwie Bożym, którą znał św. Paweł. Więc jeśli chcemy być ludźmi, którzy będą słuchali takich historii, którzy będą doświadczali mocy Bożej właśnie w taki sposób w swoim życiu, jeśli chcesz być częścią tej Bożej niesamowitych historii, tej Bożej niesamowitej przygody, potrzebujesz nauczyć się przeżywać czas słabości z uwagi na Chrystusa i traktować taki czas jako czas uprzywilejowany, nie jako coś złego. Bo tam, gdzie jest nasza słabość, w której łączymy się z Chrystusem, tam jest przestrzeń do działania Boga. Święty Paweł mówi tak naprawdę innymi słowy. Mam upodobanie w tym, co mnie poniża, bo wtedy muszę liczyć na Chrystusa. Mam upodobanie w tym, co jest moim poniżeniem z uwagi na Chrystusa, bo wiem, że tam muszę na Niego liczyć. Kiedy wszystko nam dobrze idzie, myślimy sobie, a trzymamy się w garści, poradzimy sobie sami. I to jest pułapka w naszym duchowym życiu, kiedy zaczynamy liczyć na siebie, a zapominamy, żeby być desperacko wpatrzonym w Jezusa. W każdym momencie, w każdej myśli, która przychodzi do naszej głowy, gdzie myślisz sobie, że sam sobie poradzę, bo już jestem doświadczony, mądry, wybitny, lata doświadczenia za mną. Przestajemy ufać łasce Boga, zaczynamy ufać sobie. To jest początek naszego potknięcia się. I czasami grzech, który spada gdzieś w życiu niespodziewanie, staje się błogosławieństwem dla nas. Nie przez to, że jest dobry, bo jest zły, ale dobrą stroną naszego grzechu czasem jest to, że musisz upaść na kolana po latach swojego bycia wielkim, charyzmatykiem, kaznodziejem, księdzem, pastorem, kimkolwiek jesteś i powiedzieć, że muszę dzisiaj liczyć na Chrystusa jak dziecko, z powrotem być jak dziecko przed Panem, z powrotem być jak dziecko przed Jezusem. I to jest miejsce, do którego chcę wracać cały czas. To jest miejsce, w którym Bóg chce nas mieć. Uniżenia swojego serca. Moc bowiem w słabości się doskonali. Najchętniej więc będę się chlubił z moich słabości, by zamieszkała we mnie moc Chrystusa. Będę się chlubił z tego, jak mały jestem, jak nieporadny często bez Boga jestem, jak nie umiem wielu rzeczy uczynić, ale wtedy czynię przestrzeń na to, by Bóg mógł działać tak, jak chce. I takimi ludźmi bądźmy. Więc, Panie, dzisiaj chcemy Cię o to prosić, o taką pokorę, szczerość, prawdę w nas, w naszym życiu, byśmy mogli być naprawdę ludźmi, którzy są szczerzy, którzy są prawdziwi przed Tobą i przed innymi, byśmy nigdy nie udawali, że jesteśmy bez grzechu, nigdy nie udawali, że nasze serca nie potrzebują Zbawiciela. Potrzebujemy Cię, Panie, potrzebujemy uniżyć się przed Tobą i prosimy Cię dzisiaj o to. Daj nam dzisiaj swojego Ducha Świętego. Duchu Święty, pomóż nam być ludźmi uniżonymi w Chrystusie. Daj nam być ludźmi, którzy ufają Panu. Daj nam być ludźmi, którzy naprawdę polegają na łasce, a nie na sobie samych. Więc prosimy Cię, niech każde doświadczenie grzechu, trudności, słabości będzie miejscem, w którym Ty się dziś objawisz w naszym życiu. Objaw swoją chwałę i z każdej beznadziei uczyń cud, bo tylko Ty możesz to uczynić, jako Ten, który zmartwychwstał i pokonał śmierć. Bądź uwielbiony, Jezu. Bądź uwielbiony, Panie. Amen. Niech tak się stanie, kochani. Bądźcie uśmiechnięci, dzisiaj miejcie dobry dzień. Dziękujemy Wam za wsparcie cały czas. Wpłaty na chwała mu się dokonują, my powoli zamykamy budżet. Jeszcze trochę nam potrzeba. Dzięki, że jesteście cały czas cierpliwi i pomagacie, bo to wszystko robimy wspólnie. Także dziękuję Wam bardzo, bardzo, bardzo mocno i do szybkiego zobaczenia już wkrótce. Napisy stworzone przez społeczność Amara.org