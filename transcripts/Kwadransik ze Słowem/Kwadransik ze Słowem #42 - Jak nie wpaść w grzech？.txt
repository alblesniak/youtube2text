 W dzisiejszym odcinku spróbujemy odpowiedzieć sobie na pytanie, co zrobić, żeby nie wpaść w grzech. I powiem szczerze, sam z zaciekawieniem będę tego słuchał. Może mi to trochę pomoże. W każdym razie zapraszam Was na już 42. odcinek z serii Kwadransik ze Słowem. Widzimy się za moment. Cześć kochani, witajcie bardzo serdecznie w kolejnym odcinku z serii Kwadransik ze Słowem. Jesteśmy z powrotem na starych śmieciach w moim własnym domu. Może wydaje się, że to trochę spokojniej, ale gwarantuję Wam, że cały dzisiejszy dzień jestem w modlitwie, w pisaniu konferencji. Za niedługo wychodzę na spotkanie mojej wspólnoty. W dzień, w którym będziecie oglądać ten odcinek wieczorem, będziemy mieli już mszę świętą z modlitwą o uzdrowienie u ojców franciszkanów w Warszawie na ulicy Senatorskiej 31 o godzinie 18. Więc jeśli ktoś obejrzy to jeszcze przed tą godziną, to serdecznie Was z ojcem Lechem Dorobczyńskim, proboszczem tego miejsca zapraszamy. A dzisiaj będziemy chcieli rozważyć Boże Słowo. Tak jak zwykle jesteśmy już w drugiej księdze Samuela. W 11 rozdziale od 1 do 15 wersetu. To będzie fragment na dzisiaj. Także zachęcam Was, by wziąć Słowo Boże do ręki. Tego się uczymy przez te kwadransiki, by słowa nie tylko słuchać, ale na słowo patrzeć, by słowem się karmić na wszelkie możliwe sposoby, wszelkimi możliwymi zmysłami. Także zachęcam Was i zapraszam do tego, byśmy wspólnie przeczytali ten fragment słowa. Będzie on miał parę zdań, ale będziemy też starali się wgłębić się w ten tekst i wyciągnąć z niego jak najwięcej treści. Także 2 księga Samuela, 11 rozdział od 1 do 15 wersetu. Na początku roku, gdy królowie zwykli wychodzić na wojnę, Dawid wyprawił Joaba i swoje sługi wraz z całym Izraelem. Spustoszyli oni ziemi amunitów i oblegali Rabba. Dawid natomiast pozostał w Jerozolimie. Pewnego wieczora Dawid podniósł się z posłania i chodząc po tarasie swego królewskiego pałacu, zobaczył z tarasu kąpiącą się kobietę. Kobieta była bardzo piękna. Dawid zasięgnął wiadomości o niej i powiedziano mu, to jest Batrzeba, córka Eljama, żona Uriasza Chetyty. Wysłał więc Dawid posłańców, by ją sprowadzili. A gdy przyszła do niego, spał z nią. A ona oczyściła się od swej nieczystości i wróciła do domu. Kobieta ta poczęła posłała więc, by dać znać Dawidowi, jestem brzemienna. Wtedy Dawid wyprawił posłańca do Joaba. Przyślij do mnie Uriasza Chetyty. Joab posłał więc Uriasza do Dawida. Kiedy Uriasz do niego przyszedł, Dawid wypytywał się o powodzenie Joaba, ludu i walki. Następnie rzekł Dawid Uriaszowi, wstąp do swojego domu i umyj sobie nogi. Uriasz opuścił Pałac Królewski, a za nim niesiono dar ze stołu króla. Uriasz położył się jednak u bramy Pałacu Królewskiego wraz ze wszystkimi sługami swojego pana, a nie poszedł do własnego domu. Przekazano wiadomość Dawidowi, Uriasz nie wstąpił do swego domu. Pytał więc Dawid Uriasza, czyż nie wracasz z drogi? Dlaczego nie wstępujesz do własnego domu? Uriasz odpowiedział Dawidowi, Arka, Izrael i Juda przebywają w namiotach, podobnie też i Pan mój. Joab wraz ze sługami mego pana obozują w otwartym polu, a ja miałbym pójść do swego domu, aby jeść, pić i spać ze swoją żoną? Na życie pana i na twoje życie czegoś podobnego nie uczynię. Dawid więc rzekł do Uriasza, pozostań tu jeszcze dziś, a jutro cię odeślę. Uriasz został więc w Jerozolimie w tym dniu. Zajutrz Dawid zaprosił go, aby jadł i pił w jego obecności, aż go upoił. Wieczorem poszedł Uriasz, położył się na swym posłaniu między sługami swego pana, a do domu swego nie wstąpił. Następnego ranka napisał Dawid list do Joaba i posłał go za pośrednictwem Uriasza. W liście napisał, postawcie Uriasza tam, gdzie będzie najbardziej zażarta bitwa. Potem odstąpcie go, aby został ugodzony i zginął. Tak jak powiedzieliśmy na wstępie, chcemy zastanowić się, zatrzymać na chwilę na tej bardzo znanej sytuacji grzechu Dawida z Betrzebą. Chcemy zastanowić się nad tematem grzechu, jak do tego dochodzi w naszym życiu. Jak grzech w naszym życiu się dzieje. To nasze rozważanie potrwa przez najbliższe dwa albo trzy odcinki. Ale dziś chciałbym, abyśmy powiedzieli sobie na samym początku jedno ważne zdanie. Odnośnie grzechu, odnośnie walki z grzechem w naszym życiu. Myślę, że jest tak, że jeśli kochamy Boga, jeśli służymy Mu świadomie, to nie chcemy grzeszyć. Jest pewna walka, pewna bitwa, która toczy się w nas, żeby temu grzechowi stawiać opór. To nie jest zwykle tak, mówię tu o osobach świadomie żyjących z Bogiem, że wstajemy rano i marzymy o tym, żeby zgrzeszyć. Albo, że planujemy sobie od kilku dni, jak to wszystko sobie poukładamy, żeby do grzechu doszło. Wśród ludzi wierzących jest tak, że pragniemy żyć z Bogiem, kochamy Jezusa, chcemy Jego świętości w naszym życiu. Często bardzo szczerze modlimy się o tę świętość i modlimy się, że do grzechu nie dochodziło, a jednak do grzechu dochodzi. Dzisiaj to, co dzieje się z Dawidem, daje nam wskazówkę, ale też chciałbym, żebyśmy, zanim wrócimy i przejdziemy do tego głównego tekstu, zobaczyli, że ta walka z grzechem dzieje się w życiu wielu bożych ludzi. Nawet św. Paweł, wielki apostoł, mówi o walce, o bitwie, która się w nim toczy. To jest 7 rozdział listu do Rzymian, 18-22 wersetu. Czytamy tak. Jestem bowiem świadom, że we mnie, to jest w moim ciele, nie mieszka dobro, bo łatwo przychodzić mi chcieć tego, co dobre, ale wykonać już nie. Nie czynię bowiem dobra, którego chcę, ale czynię to zło, którego nie chcę. Jeżeli zaś czynię to, czego nie chcę, już nie ja to czynię, ale grzech, który we mnie mieszka. A zatem stwierdzam w sobie to prawo, że gdy chcę czynić dobro, narzuca mi się zło, albowiem wewnętrzny człowiek we mnie ma upodobanie zgodne z prawem Bożym. Św. Paweł mówi o tym bardzo jasno. Jeśli św. Paweł mówi o tym jasno, że jego cielesność chce czego innego niż duch, że toczy się walka, że bardzo często chce dobrze, ma dobre zamiary, ma dobre pomysły, a one nie wychodzą, to co dopiero my prości ludzie, ludzie, którzy dopiero uczą się tego, do czego św. Paweł już doszedł. Nie jest to jednak usprawiedliwienie, ponieważ moglibyśmy machnąć ręką, powiedzieć Pawłowi nie szło i na mnie pójdzie i amen. Ale Słowo Boże mówi nieco inaczej. Słowo Boże daje nam obietnicę łaski. Nawet katechik z kościoła katolickiego mówi nam, kiedy rozpoczyna tłumaczenie Dekalogu o Dziesięciu Przykazań, że łaska Pana Boga daje nam zdolność do wypełniania przykazań, czyli do życia świętym życiem. Dzięki łasce Pana Boga jest to w naszym życiu możliwe, by wypełniać Bożą wolę i by żyć świętym życiem. Wiele rzeczy i wiele grzechów w naszym życiu powtarza się, więc myślę, że warto na nie spojrzeć, zrobić sobie rachunek sumienia i wyciągnąć pewne wnioski, do jakich sytuacji je doprowadzać, do czego nie dopuszczać, aby ten grzech i do tego grzechu w naszym życiu doszło. Spójrzmy dzisiaj na początek fragmentu, który przeczytaliśmy, kiedy zaczął się grzech króla Dawida. Czytamy w pierwszym i drugim wersecie. Na początku roku, gdy królowie zwykli wychodzić na wojnę, Dawid wyprawił Joaba i swoje sługi wraz z całym Izraelem. Spustoszyli oni ziemię amunitów i oblegli Rabba. Dawid natomiast pozostał w Jerozolimie. Zobaczcie, że grzech Dawida nie rozpoczął się w momencie grzechu, cudzołóstwa czy później zgody na zabójstwo. Grzech Dawida zaczął się wtedy, kiedy on zlekceważył swoje obowiązki jako króla. Bożą wolą dla życia Dawida było bycie królem nad Izraelem. Dawid porzucił na ten wieczór wypełnianie powołania, do którego został wezwany przez Boga. Dawid nie wypełniał tego wieczora Bożej woli dla swojego życia. I to właśnie to sprawiło, że otworzyła się furtka do grzechu. I z tego fragmentu płynie dla nas bardzo prosta, przejrzysta lekcja. Wypełnianie Bożej woli dla twojego życia jest najlepszą ochroną przed grzechem. Wypełnianie Bożego zlecenia, Bożych nakazów, tego do czego zostałeś powołany, jest najlepszą ochroną do tego, by w twoim życiu unikać grzechu, by nie wejść w grzech i nie dać się diabłu wrzucić w jakąś pułapkę, którą przygotował dla twojego życia. Kiedy robimy sobie przerwę od tego, do czego Bóg nas wezwał, kiedy robimy sobie wakacje od Bożej woli w naszym życiu, od powołania, wtedy zaczynają się problemy, wtedy zaczynają się pokusy, które zwykle nie są wielkie, takie, które moglibyśmy od razu rozeznać, ocenić, że są niewłaściwe, że są złe, że doprowadzą nas do grzechu. Ale wróg będzie próbował wykorzystać moment, w którym się zagapisz. Ja w moim życiu widzę to bardzo często, że pokusy przychodzą wtedy, kiedy jestem zadowolony z tego, co przed chwilą zrobiłem dla Boga. Kiedy cały weekend głosiłem, kiedy cały weekend posługiwałem, kiedy posługiłem się z ludźmi od rana do nocy, mógłbym sobie przybić medal i powiedzieć Marcin, jesteś super, bo teraz naprawdę działałeś, że hej. Bardzo często wtedy, kiedy wieczorem chcę odpocząć, wtedy, kiedy chcę sobie powiedzieć, robię sobie dzień przerwy, jadę sobie na wakacje, wtedy przychodzą pokusy. Wtedy już wiele razy wyłożyłem się na tym, bo wtedy przychodziły rzeczy, które nie wydawały mi się złe, a doprowadzały mnie do grzechu, doprowadzały mnie do jakiegoś upadku. I właśnie dlatego nauczyłem się, żeby nigdy nie wychodzić spod Bożej woli, nigdy nie wychodzić spod takiej świadomości, że wszystko, co robię, ma wierbić Boga. Nie mam przerw teraz od tego, że Bogu służę. Nie jestem na spotkaniu modlitewnym, czy nie stoję naprzeciwko tysiąca ludzi, by głosić i modlić się za ich uzdrowienie. Nie znaczy, że nie wypełniam teraz, nie jestem powołany do czujności, do wypełniania Bożej woli w swoim życiu. I w życiu Dawida właśnie ten moment, kiedy on wysłał w zastępstwie Joaba zamiast siebie, okazał się momentem grzechu i momentem, w którym wszystko tak naprawdę się zaczęło. I dla mnie, powiem szczerze, to jest wielkie błogosławieństwo. Już wiele razy się nad tym zastanawiałem, że kiedy mam posługi co trzeci dzień, jest to naprawdę Boża ochrona dla mojego życia, ponieważ ja wiem, że nie mogę sobie poluzować. Ja wiem, że nie mogę wyjść teraz spoza dyscypliny duchowej w moim życiu. Nie mogę sobie pozwolić na coś szarego, na coś takiego nie do końca dobrego, bo wiem, że za trzy dni będę stał przed ludźmi, czy za dwa dni i będę musiał dać z siebie wszystko. Będę chciał modlić się z całego mojego serca o to, by Bóg interweniował w życiach ludzi, by przyszedł z uzdrowieniem, by przyszedł i ich przemienił. I wiem, że ciąży na mnie odpowiedzialność. I oczywiście z jednej strony to jest błogosławieństwo, z drugiej też mam taką świadomość, że nie może to być moją motywacją, że będę żył świętym życiem dlatego, bo mam posługę. Moją motywacją do świętości jest to, że kocham Jezusa, nie mam innej motywacji. To jest mój jedyny motor napędowy do posługi i nie mam innego do życia z Bogiem. Doświadczyłem Jego miłości i chcę Go kochać z całego mojego serca. Ale niewątpliwie to, że mam bardzo intensywny grafik jest dla mnie pomocą w tym, żeby wytrwać właśnie w świętości, wytrwać w tym powołaniu, do którego jestem wyznaczony przez Pana. Więc wypełnianie Bożej woli w Twoim życiu czyni Cię chronionym, czyni Cię strzeżonym od uwikłania się w pokusy i od wejścia w to, do czego Pan Bóg Ciebie wezwał, Ciebie powołał. Z drugiej strony jeszcze, czy patrząc na jeszcze inny bonus, bonus jest taki, że kiedy wykonujesz Bożą wolę, i prawda jest taka, że kiedy wykonujesz Bożą wolę, ty po prostu nie masz czasu na grzech. Nie masz czasu, by się nad nim zastanawiać, by nad nim rozmyślać, jaki jest cudowny i wspaniały, bo wtedy żyjesz tylko tym, by Boża wola wypełniła się w Twoim życiu. Jest jeszcze jeden ciekawy fragment, to jest ten sam fragment, ale jeszcze ciekawa jedna rzecz związana z tym fragmentem. Nie doczytałem jej specjalnie. Jest napisane, że kiedy pewnego wieczora Dawid wstał i wyszedł na balkon, pewnego wieczora Dawid wstał i wyszedł na balkon i tam zobaczył Batrzebę. Nauczyłem się tego, że ważną rzeczą w Twoim duchowym życiu i w moim duchowym życiu jest moment, kiedy idziemy spać, kiedy pojawia się wieczór, kiedy, tak jak powiedziałem wcześniej, wyluzowujesz i masz wiele pokus, by robić różne inne rzeczy niż zwykłeś. Zachęcam Cię do tego, byś zwrócił uwagę na to, co czytasz przed snem, czy się modlisz przed snem. Zauważyłem w moim życiu ogromną różnicę, kiedy wstaję następnego ranka. To, z czym się kładziesz, z tym później wstajesz. Kiedy zacząłem regularnie czytać Biblię przed snem, spędzać taki świadomy czas z Bogiem przed zaśnięciem, bardzo wiele razy zdarzyło mi się wstawać rano w poczuciu Bożej obecności, w poczuciu pokoju, w poczuciu bycia blisko Pana Boga w moich myślach, w moim duchu. Chciałbym, żebyś na to również zwrócił uwagę w swoim życiu. Pójdź wieczorem, kiedy będziesz szedł wieczorem spać, zwróć uwagę na to, żeby spędzić z Bogiem nawet te pół godziny w modlitwie, w rozmowie, w oczekiwaniu na Jego Słowo, w czytaniu Bożego Słowa, a zobaczysz, że kiedy wstaniesz rano, to nie tylko wieczór będzie wolny od pokusy, ale kiedy wstaniesz rano, będziesz wchodził w ten nowy dzień z pragnieniem wypełnienia Jego woli. Chciałbym zakończyć jednym fragmentem z Ewangelii Łukasza 12, 37-38. Pan Jezus powiedział te słowa właśnie w tym kontekście wypełnienia woli Ojca w naszym życiu. Szczęśliwi owi słudzy, których Pan zastanie czuwających, gdy nadejdzie. Za prawdę opowiadam wam, przepaszę się i każę im zasiąść do stołu, a obchodząc, będzie im usługiwał. Czy o drugiej, czy o trzeciej straży przyjdzie, szczęśliwi oni, gdy ich tak zastanie. Będziemy szczęśliwi, kiedy Bóg wracając na ziemię, Pan Jezus wracając tutaj na ziemię, zastanie nas czuwających, wypełniających to, do czego nas wezwał, to, do czego nas powołał. Trwajmy w powołaniu, trwajmy w tym, do czego Bóg nas wezwał. Wykonując to, jesteśmy najbardziej chronieni od grzechu i najbardziej chronieni od tego, by dać się pokusie. Panie Jezu, chcemy Cię dzisiaj prosić, abyś dał nam taką łaskę, byśmy byli wierni w tym, do czego nas wezwałeś i byli wierni w tym, do czego zostaliśmy powołani. Prosimy Cię, byś zastał nas wypełniających Twoją wolę, kiedy wrócisz. Byś zastał nas w gotowości, byś zastał nas przynoszących Tobie owoc. Panie, chcemy Cię prosić, byśmy nie byli w takim miejscu i nie pozwalali sobie w swoim sercu na takie miejsce rozprężenia, odejścia chociaż na chwilę od Ciebie, by się gdzieś wyluzować. Chcemy odpoczywać w Tobie, chcemy odpoczywać razem z Tobą i chcemy przebywać razem z Tobą, kiedy jemy, kiedy pijemy, czy kiedy głosimy Twoje słowo. Chcemy być z Tobą i w Tobie. Dlatego, Panie, daj nam tę łaskę i daj nam moc swojego ducha, abyśmy 24 na dobę pełnili Twoją wolę i głosili Twoje królestwo tam, gdzie jesteśmy. Amen. Niech Pan Bóg posługuje się Tobą w potężny sposób i widzimy się w kolejnym odcinku KWADRĘSIKA ZE SŁOWEM. Do zobaczenia.