 W dzisiejszym odcinku o najpiękniejszym komplemencie, jaki można usłyszeć w ogóle we wszechświecie. Zapraszam! 🎵🎵🎵 Cześć, dzień dobry, witajcie bardzo, bardzo serdecznie w dzisiejszym kwadransiku ze słowem. Mam nadzieję, że niedziela zaczęła wam się bardzo dobrze. Moja noc może widać, może nie widać, była trochę krótka, ale no co, tak to bywa czasami w życiu studenta. W każdym razie jesteśmy dzisiaj tutaj, żeby słuchać Słowa Bożego i mam nadzieję, że jakoś tam to wszystko się nam fajnie poskłada. Dzięki temu jest najlepszy niedziela i w ogóle o niedzieli, o dniu poświęconym Panu Bogu. Dzisiaj będę chciał wam też powiedzieć, no i właśnie, o tym najpiękniejszym komplementzie, jaki można usłyszeć, jaki może usłyszeć kobieta, mężczyzna. Zwykle jak się gada o komplementach, to myśli się o kobietach. W tym wypadku myślę, że możemy rozszerzyć trochę ten wątek nieco mocniej, bo tyczy się on wszystkich osób wierzących, tyczy się tych, którzy żyją z Panem Bogiem i tych, którzy chcą z Nim gdzieś w swoim życiu iść jeszcze dalej i dalej, bo to jest w moim przypadku moje największe marzenie. Chcę iść dalej z Bogiem, chcę widzieć większe rzeczy z Bogiem i chcę widzieć, jak te marzenia, które z Nim się gdzieś pojawiają w moim sercu, w mojej głowie, jak się realizują. Także jeśli byście się kiedyś o coś chcieli za mnie pomodlić, to módlcie się o to. Miałem taką ciekawą historię, takie ciekawe zdarzenie. Parę dni temu, niektórzy z Was może wiedzą, niektórzy nie wiedzą, była w Polsce Maria Wadija, czy jest dalej chyba jeszcze, jak oglądacie ten odcinek, przyjechała na zaproszenie kilku osób z mojej wspólnoty, co jest w ogóle bardzo ciekawe, bo pamiętam kilka lat temu, kiedy byłem na jednej z posług i na tej posłudze Duch Święty dał mi słowo do jednej osoby, która jeszcze wtedy nie była w mojej wspólnocie i prorokowałem, mówiłem do niej rzeczy, które, wierzę, pochodziły od Ducha Świętego, że będzie organizowała konferencję dla kobiet, będzie organizowała takie spotkania, na których będą spotykały się właśnie kobiety, będą się z nimi formowały i Duch Święty w tym będzie. No i tak się właśnie teraz stało. I takim gościem, gościem tej konferencji właśnie była Maria Wadija, nasza, moja też przyjaciółka wieloletnia, kobieta, której zawdzięczam bardzo wiele, której świadectwo jest naprawdę świadectwem tego, jak Bóg potrafi wziąć człowieka i się nim posłużyć, posłużyć się człowiekiem, który myślał, że nie jest w stanie występować przed ludźmi, stawać przed ludźmi. Maria była bardzo nieśmiałą kobietą, nieśmiałą osobą i Bóg ją zaczął stawiać przed tysiącami, setkami, czasami tysięcy ludzi na całym świecie. No i jej posługiwanie pełne jest mocy Bożej. I miałem takie też, myślę, momenty w moim życiu, za które jestem jej bardzo, bardzo wdzięczny, kiedy, na przykład pamiętam, jak siedzieliśmy kiedyś na obiedzie, przyszła kelnerka do restauracji, byliśmy w restauracji, przyszła, żeby dać nam rachunek. Maria zaczęła i mówić, wiesz, Bóg mi pokazuje Twoje zdolności, Twoje talenty. Bóg chce, żebyś gdzieś, no właśnie, w tym i w tym się zrealizowała, spełniła. I ta dziewczyna była zdziwiona, bo mówi, przecież nie znam Cię kobieto, skąd znasz moje zainteresowania, moje pasje. Duch Święty daje objawienie też serca człowieka bardzo często. I pamiętam, jak kiedyś wstawaliśmy z tego obiadu gdzieś i ona do mnie powiedziała, Marcin, Pan mi mówi, masz napisać książkę. I ona nie wiedziała o tym. Pięć razy mówiłem Bogu Boże, jeśli naprawdę chcesz, żebym napisał książkę, a ja się nie czułem nikim kompetentnym do pisania książek, to daj mi wyraźny znak. I ona dała mi ten wyraźny znak i to była pierwsza książka, Rozpalwiarek, która później stała się bestsellerem, ku mojemu zaskoczeniu, bo myślę, że mało kto mnie wtedy jeszcze gdzieś tam znał, kojarzył itd. No ale kiedy robisz rzeczy na Boże Słowo, rzeczy się dzieją. Tak jak Piotr, który rzucił na Boże Słowo w nielogicznym dla siebie momencie sieć, no i sieć zaczęła być pełna ryb. Tak jak kiedy my robimy rzeczy na Boże Słowo, rzeczy się dzieją. Więc potrzebujemy być ludźmi, którzy słuchają głosu Bożego, potrzebujemy być ludźmi, którzy są zasłuchani w Jego głos i są zasłuchani w to, co sam Pan chce do nas mówić. Dlaczego mówię o Maryi? Bo pojechałem do niej chwilę po jej przylocie, jak można było się już spotkać, pojechałem do niej, żeby wypić kawkę, żeby po prostu gdzieś pogadać, porozmawiać. I po raz kolejny miałem to samo doświadczenie. Za każdym razem, kiedy się z nią spotykam, kiedy wracam później do domu, mam poczucie, że pragnę Boga bardziej. Mam takie poczucie, że tęsknię za Bogiem bardziej, że chcę bardziej oddać Mu swoje życie, że chcę bardziej Boga kochać, że chcę bardziej z Bogiem żyć, że chcę bardziej poświęcić Mu swoje życie. I muszę wam powiedzieć, nie ma wielu osób, nie ma wielu takich osób, które w moim życiu niosły tak realnie, tak mocno obecność Ducha Świętego, że po każdym zwykłym, normalnym spotkaniu z nimi, po każdej krótkiej modlitwie z nimi moje serce płonie jeszcze bardziej, moje serce jest głodne Boga jeszcze bardziej. Ta kobieta niesie obecność Bożą. I wiecie, to powinno być coś bardzo powszechnego i pewnie to, co mówię, dla wielu jest takie, no przecież wszyscy jesteśmy świątyniami Ducha Świętego. To prawda, ale nie w każdej świątyni ogień płonie tak samo. Nie w każdej świątyni ogień płonie tak samo, to znaczy nie każde życie składa tak samo wielką ofiarę z siebie dla Boga. Wiecie, to jest nasza decyzja, to jest twoja i moja decyzja, to jest twój i mój wybór, na ile Bogu pozwolisz mieszkać w swojej świątyni, na ile Bogu pozwolisz, by ten ogień miał na czym płonąć, bo ten ogień Ducha Świętego chce płonąć w tobie. Pytanie, czy się tli, czy po prostu płonie na tyle, żeby inni spotykając się z tobą spotykali się właśnie z obecnością Boga. I to już jest zależne od nas, tego jak poświęcimy czas Bogu, jak poświęcimy życie Bogu, jakie decyzje będziemy podejmować w swoim życiu, by, no właśnie, albo pielęgnować i dbać i troszczyć się o Jego obecność, troszczyć się o taki komfort, w jakim Duch Święty chce żyć i może żyć w nas, to znaczy o to, czy będziemy żyli świętym życiem, czy będziemy żyli zgodnie z Jego Słowem, czy będziemy szanowali i honorowali Jego Słowo w swoim życiu, w każdej nawet najdrobniejszej decyzji. Jeśli będziemy takimi ludźmi, to Jego obecność będzie zamieszkiwała w nas jeszcze bardziej realnie, jeszcze w bardziej namacalny sposób. Wiecie, to jest moje marzenie. To jest naprawdę moje marzenie i kiedy wracałem z tego spotkania z Mariją, kiedy wracałem z tego spotkania z nią, no właśnie, modliłem się o to. Włączyłem uwielbienie, jechałem autem spotkać się ze znajomymi i moje serce było tak zmiękczone tym pragnieniem, tą tęsknotą za Panem, że po prostu trwałem w modlitwie i podjechałem po moich znajomych, poszliśmy umyć auto, bo już było uwalone po tych wszystkich wyjazdach i w pewnym momencie osoba, która siedziała z tyłu mówi do mnie Marcin, wiesz, muszę Ci coś powiedzieć. Co ja zrobiłem znowu? A ona mówi, wiesz, za każdym razem jak Cię spotykam, obecność Boga przy Tobie jest tak namacalna, że to jest niesamowite. Jest tak dobrze po prostu być z Tobą w jednym aucie. I wtedy zmiękło mi trochę serce i myślę sobie, to jest tak niesamowite, że to pragnienie, które Bóg dał mi w sercu, ono jest, ono się realizuje. Ale wiem, że jest więcej. Wiem, że jest więcej, że możemy nieść Jego obecność bardziej. Był taki człowiek, nazywał się Smith Wigglesworth, człowiek niezwykłej pokory i niezwykle wielkiej wiary, który żył kilka wieków wcześniej, ze dwa myślę, nie tak daleko, albo nawet jeden. Człowiek, który miał tak prostą, wielką, niezwykłą wiarę, która wstrząsnęła wieloma ludźmi, setkami myślę i tysiącami ludzi na całym świecie. Ten człowiek prosty hydraulik, który miał wiarę, przez którą Bóg uzdrawiał, wskrzeszał umarłych. Zdarzały się naprawdę niezwykłe, spektakularne rzeczy w jego życiu, bardzo systematycznie, regularnie. Ten człowiek kiedyś jechał pociągiem, z tego co pamiętam, jechał, tą historię, jeśli dobrze pamiętam, jechał pociągiem i w pewnym momencie wybiła jego godzina na modlitwę. On miał taki system modlitwy, że modlił się podczas dnia krótkimi, takimi regularnymi odstępami czasu, ale modlił się, no właśnie, regularnie, systematycznie. Wybiła godzina, miał kilku tam swoich towarzyszy podróży, w sensie nie znał się z nimi, ale jechał z nimi w jednym przedziale. I kiedy wybiła ta godzina na modlitwę, poszedł do toalety gdzieś na odosobnienie i modlił się, i spędzał czas z Bogiem. I kiedy wrócił, ci ludzie nagle zaczęli płakać i zaczęli mówić do niego, kim jesteś? Bo kiedy przyszedłeś do tego wagonu, kiedy wszedłeś do tego przedziału, nagle zaczęliśmy czuć wagę naszych grzechów. Nagle zaczęliśmy czuć się przekonywani o naszym grzechu. Jeśli pamiętacie Ewangelię Jana, Duch Święty, kiedy przychodzi, kiedy przychodzi Jego obecność, Ona przekonuje nas o grzechu. To jest najlepszy rachunek sumienia. Wejść w obecność Bożą i słuchać, co mówi Pan, co podświetla nam Pan, co pokazuje nam Pan, co chce nam pokazać w naszym życiu, co jest może jeszcze nie do końca tak, jak powinno być. I ten człowiek wniósł obecność Boga. Okazało się, że to byli księża anglikańscy, którzy przed tym świeckim, zwykłym człowiekiem chcieli klęknąć i wyznać swoje grzechy, uwielbiając Pana. To się dzieje, kiedy niesiemy obecność Boga. To się dzieje, kiedy niesiemy naprawdę Jego obecność. I za każdym razem, kiedy słyszę takie teksty, za każdym razem, kiedy ludzie przychodzą i mówią, że jak spędzamy z Tobą parę dni, to zawsze coś się dzieje, zawsze coś Bóg robi. To jest najlepszy komplement, jaki mogę usłyszeć. Ale wiem, że nie chodzi tu o mnie i wiem, że nie chodzi o to, że ja jestem nie wiadomo jaki, bo jestem normalny, jestem zwykły jak każdy albo niezwykły jak każdy z nas. Ale wiem, że ta obecność, którą niesiemy, to jest obecność, która wprowadza naprawdę różnicę do pomieszczeń, do supermarketów, do naszych miejsc pracy, do naszych uczelni. Kiedy wchodzimy, On idzie z nami. Pytanie jest dzisiaj takie, czy pozwalasz Mu? Czy pozwalasz Mu mieszkać w tobie tak, jak On chciałby mieszkać w tobie? Czy pozwalasz Mu być w tobie tak, jak chciałbyś, by On był w tobie? I jest taki fragment, który chciałbym z wami przeczytać. W końcu to kwadransik ze słowem, a nie tylko. Jakieś 15 minut moich wywodów. Izajasz, 58 rozdział, od 13 do 14 wersetu. Co mówi Bóg przez Izajasza? Jeśli powściągniesz Twe nogi od przekraczania szabatu, żeby w dzień mój święty spraw swych nie załatwiać, jeśli nazwiesz szabat rozkoszą, a święty dzień Pana czcigodnym, jeśli go uszanujesz przez unikanie podróży, tak by nie przeprowadzać swej woli, ani nie omawiać spraw swoich, wtedy znajdziesz Twą rozkosz w Panu. Ja Cię powiodę w triumfie przez wyżyny kraju. Karmić Cię będę dziedzictwem Jakuba, Twojego Ojca. Albowiem usta Pańskie to wyrzekły. To jest niezwykła obietnica, którą możemy tu znaleźć. Znajdziesz swoją rozkosz w Panu. Znajdziesz swoją rozkosz w Panu. Czy może być coś bardziej wspaniałego, coś bardziej niezwykłego, coś bardziej dającego satysfakcję w życiu, niż znalezienie satysfakcji, znalezienie rozkoszy w Panu? Możemy znaleźć swoją rozkosz w rzeczach tego świata, ale ta rozkosz będzie jedną wielką podróbą. Będziesz czuł gdzieś w swoim sercu, że to nie jest to. To nie jest to, za czym tęsknisz, za czym wołasz, ale kiedy Jego obecność przychodzi do Twojego życia, kiedy Jego obecność staje się coraz bardziej realna i realna, i realna, Ty wiesz, że to jest miejsce, w którym chcesz żyć. I wiesz, to jest niesamowite. Słuchajcie, to jest niesamowite, że my możemy mieszkać w Jego obecności. Że możemy mieszkać w tym doświadczeniu rozkoszy, która nie pochodzi z czegokolwiek zewnętrznego, ale która pochodzi z naszego wnętrza, bo Bogu spodobało się zamieszkać w naszym wnętrzu, Bogu spodobało się uczynić sobie tron w naszych sercach. Więc jeśli powściągniesz się dzisiaj od szukania rozkoszy, jest niedziela, jest Dzień Pański, jest dzień, który jest poświęcony Panu. Jeśli powściągniesz się od szukania przyjemności w rzeczach zewnętrznych, nawet w ludziach, których masz dookoła, w rzeczach, które Bóg ci nawet dał. Jeśli powściągniesz się od szukania radości i rozkoszy w tym wszystkim, co zewnętrzne, a znajdziesz swoją rozkosz w Panu, będziesz człowiekiem, który wygra życie. Będziesz człowiekiem, który będzie spełniony, będzie szczęśliwy. Będziesz szczęśliwy i będzie zanosił tę obecność, ten pokój, tą rozkosz wewnętrzną, której nie da się porównać z niczym na tym świecie, tym wszystkim, którzy tego potrzebują. Więc daj dzisiaj czas Panu. Pozwól Panu by cię dotykał przez swoje słowo. Pozwól Panu by cię dotykał przez modlitwę, może przez ciszę, przez czytanie wersetów dzisiaj słowa. A może po prostu potrzebujesz usiąść i powiedzieć Daj mi się dzisiaj zatrzymać i pomyśleć o Tobie bardziej. On chce Cię napełnić swoją obecnością. Pozwól Mu na to. I Duchu Święty, zapraszamy Cię dzisiaj do świątyń naszych serc, bo Tobie się spodobało tam zamieszkać, Tobie się spodobało uczynić mieszkanie w naszych sercach. I prosimy Cię dzisiaj, uczyń w nas to, co sam chcesz. Rozpal swój płomień, żar wiary w naszym sercu i w moim sercu, w sercu każdego z nas, tak by ludzie spotykając się z nami mogli mówić nam, dobrze jest być z wami, dobrze jest być z Tobą, dobrze jest przebywać z Tobą, zjeść z Tobą kolację i obiad, dobrze jest zjeść z Tobą śniadanie, bo niesiesz obecność tego, którego ja chcę więcej w swoim życiu. Niech nasza obecność, Panie, niesie Twoją tak mocno, by ludzie zatęsknili za Tobą i tęsknili po spotkaniu z nami, za Tobą bardziej niż za nami. O to Cię prosimy, Duchu Święty, tak nas przemień na wzór i obraz Jezusa. Amen. Nic więcej nie powiem, niech tak będzie. Amen. Do zobaczenia w następnym kwadransiku ze słowem, albo gdziekolwiek indziej. Buziaki. www.tronko.pl