 Gotowi? To wam coś przeczytam. Radość Ewangelii napełnia serce oraz całe życie tych, którzy spotykają się z Jezusem. Ci, którzy pozwalają, żeby ich zbawił, zostają wyzwoleni od grzechu, od smutku, od wewnętrznej pustki i od izolacji. Z Jezusem Chrystusem zawsze rodzi się i odradza radość. Co to jest za fragment i skąd to wytrzasnąłem z adhortacji papieża Franciszka Ewangelii Gaudium Radość Ewangelii i właśnie radości, która płynie z Ewangelii w dzisiejszym kwadrancie Kuzysłowem. Chrystus zmartwychwstał, prawdziwie zmartwychwstał. Jesteśmy w tym niezwykłym czasie zmartwychwstania Pana Jezusa. Jesteśmy na żywo, na świeżo po przeżywaniu tych treści, niesamowitych treści, które odróżniają nas chrześcijan od wszystkich innych ludzi. I odróżniają Pana Jezusa od wszystkich innych zbawicieli tego świata. Tylko Jezus zmartwychwstał, tylko Jezus nie skończył w grobie, ale z grobu wyszedł. I my, skoro wpatrujemy się w Chrystusa razem z Nim, wychodzimy ku życiu. I te święta dają nam taką niezwykłą perspektywę, że nie chodzi w nich tak naprawdę o to, byśmy jedynie zaklepali sobie swoje miejsce w niebie, ale byśmy zaczęli żyć na ziemi tym zmartwychwstałym życiem. Takich ludzi dzisiaj świat potrzebuje. Ludzi, którzy będą żyli na ziemi jakby z perspektywą nieba. Potrzebujemy dzisiaj być ludźmi. Takich ludzi w nas dzisiaj szukają, ci, którzy nie znają Chrystusa. A Słowo Boże mówi, że stworzenie z upragnieniem, z utęsknieniem oczekuje objawienia się synów Bożych. Czyli tych, którzy będą wyglądać jak ich Pan i ich Mesjasz. Którzy będą tak żyli, tak postępowali, tak się zachowywali i wprowadzali Królestwo Boże właśnie na ziemię. Do tego jesteśmy wezwani. Te święta do tego nas zapraszają, do tego nas przygotowują. Jesteśmy po zmartwychwstaniu i tak naprawdę potrzebujemy dzisiaj powiedzieć sobie jak żyć po tym święcie zmartwychwstania. W jaki sposób mamy funkcjonować, żeby nie zawieść Pana Jezusa. Myślę, nie po to umierał, nie po to zmartwychwstawał, żeby się nic w naszym życiu nie zmieniło, ale dać nam chciał przez tą swoją śmierć i zmartwychwstanie nowe życie. Życie, które będzie przemieniało, inspirowało życia innych. Więc otworzymy sobie dzisiaj list do Rzymian. Wspomniany już wcześniej przeczytamy sobie pierwszy rozdział listu do Rzymian od pierwszego do siódmego wersetu. I będą to fragmenty, które chciałbym byście przeczytali razem ze mną. My jak zwykle czytamy Biblię pierwszego Kościoła, więc tłumaczenie będzie może nieco inne. Ale to tłumaczenie jest dla mnie bardzo ważne, ponieważ jest tłumaczone z septuaginty, z języka greckiego, z oryginalnych języków. Są tu użyte zwroty, które naprawdę dają do myślenia. Chciałbym byście sami też to zobaczyli. Paweł sługa Jezusa Chrystusa, apostoł powołany i wyznaczony do głoszenia radosnej nowiny od Boga, którą wcześniej zapowiedział w Pismach Świętych przez swoich proroków o swoim Synu pochodzącym według ciała z rodu Dawida, a zgodnie z Duchem Świętości określonym jako Syn Boży z mocą z racji powstania umarłych, to jest o Jezusie Chrystusie, naszym Panu, z powodu którego otrzymaliśmy łaskę i misję, aby uzyskiwać posłuszeństwo wiary dla Jego imienia u wszystkich pogan. Wśród których jesteście i wy zaproszeni Jezusa Chrystusa do wszystkich, którzy są w Rzymie, umiłowanych przez Boga, do zaproszonych świętych łaska Wam i pokój od Boga, naszego Ojca i od Pana Jezusa Chrystusa. Zobaczcie, że to słowo zaczyna się bardzo mocno. Zresztą list do Rzymian jest już trudnym fragmentem Nowego Testamentu. To jest jedna z trudniejszych listów. Jeśli zrozumiemy to, co św. Paweł chce nam przekazać w tym liście, to z dużo większą łatwością będziemy czytali wszystkie inne listy. I ten bardzo ważny list zaczyna się niezwykle istotną prawdą, która kryje się już w pierwszym wersecie. Paweł, sługa Jezusa Chrystusa, apostoł powołany, wyznaczony do głoszenia czego? Radosnej nowiny od Boga. Paweł został powołany jako ten, który ma zanieść Ewangelię, to znaczy radosną nowinę, która pochodzi od Boga, do wszystkich ludzi, do których będzie posłany. Zobaczcie, to jest definicja posłannictwa Pawła. Paweł idzie nieść dobrą nowinę, która jest radosną nowiną. I mimo, że później wiemy, co się dzieje w życiu Pawła i nie są to jedynie łatwe wyjazdy, ale Paweł jest w wielu miejscach zniesławiony, jest w Kajdanach, doświadcza z drugiej strony również wielkich znaków i cudów. I doświadcza mocy Bożej, mocy głoszenia Ewangelii. To jednak to, co jest tym pierwszym jego opisem, jego pierwszym przedstawieniem się do tego Kościoła, do tej gminy chrześcijańskiej, która jest w Rzymie, to są takie słowa. Posłał mnie Bóg do głoszenia radosnej nowiny. Przychodzę do Was, by głosić Wam radosną wieść, radosną nowinę. Przychodzę do Was, by głosić Wam tą radosną nowinę, która tyczy się Jezusa Chrystusa. I to jest pierwsza bardzo ważna rzecz, która, powiem Wam szczerze, mnie uderzyła w tym tekście i w tym fragmencie. Że dobra nowina jest naprawdę dobrą nowiną, jest radosną nowiną. Ewangelia jest radosną nowiną. Kiedy ją głosimy, powinniśmy ją głosić z uśmiechem na twarzy. To jest to, o czym mówił papież Franciszek i w tym wstępie przeczytałem Wam fragment ze wstępu z Ewangelii Gaudium. Z chyba pierwszej, z tego co pamiętam, adhortacji papieża Franciszka, którą wydał. I ona jest w całości poświęcona właśnie tej prawdzie, ta adhortacja, zapraszam Was do niej, by ją przeczytać. Że Ewangelia powinna być głoszona w radości, bo jest radosną nowiną. I zobaczcie, jak wielu ludzi dzisiaj, jak wielu ludzi w dzisiejszych czasach, w dzisiejszym kościele, w internecie czasami buntuje się przeciwko radości Ewangelii. Bo głosimy tak często Ewangelię cierpiętnictwa. Ewangelię, w której musi być tak wiele cierpienia, że nie będzie miejsca na radość. Że w niej nie ma miejsca na uśmiech, nie ma w niej miejsca na jakieś poczucie w ogóle tego, że faktycznie, kurczę, zostałem odkupiony. Bo o tym mówi papież Franciszek. Ci, którzy pozwalają się Bogu zbawić, ci doświadczają uwolnienia od grzechu, uwolnienia od izolacji, uwolnienia od poczucia bycia oddalonym. I zobaczcie, kiedy Bóg cię uwalnia od izolacji, od jakiegoś poczucia bycia oddalonym, uwalnia cię od grzechu, to ty się nie możesz nie cieszyć. Ty nie możesz być nieszczęśliwym człowiekiem. Bo jeśli jesteś dalej nieszczęśliwym człowiekiem po uwolnieniu od grzechu, po uwolnieniu od izolacji, po uwolnieniu od jakiegoś dystansu, który miałeś w swoim życiu między sobą, a Bogiem, między sobą, a ludźmi, to tak naprawdę nie zrozumiałeś i nie skumałeś Ewangelii. Nie zrozumiałeś, nie doświadczyłeś jej. Człowiek, który doświadcza mocy Ewangelii, to jest człowiek, który w pierwszej kolejności doświadcza radości. Jeśli doświadczyłeś spotkania z Jezusem, doświadczyłeś radości. I Bożą wolą jest to, byś ty w tej radości żył. Bożą wolą jest to, byś ty w tej radości wzrastał, byś ty w tej radości cały czas żył i się nie dał jej pozbawić. Bo zobaczcie, ktoś może powiedzieć teraz, ok, ale Marcin, czy w Ewangelii nie ma miejsca na trudy? No jest miejsce na trudy, jak najbardziej. Kiedy czytamy Ewangelię, widzimy słowa Jezusa, kto nie weźmie swego krzyża, kto się nie zaprze samego siebie itd., itd. To wszystko jest prawda. Z tym, że Ewangelia niesie ze sobą taką radość, że nawet jeśli będziesz brał swój krzyż, a swój krzyż będziesz brał, nawet jeśli będziesz brał ciężary życia, które przyjdą w pewnym momencie na klatę i będziesz z Jezusem to wszystko dźwigał, nawet jeśli to się w tobie zadzieje i to cię spotka w twoim życiu, to radość, która płynie z Ewangelii przeprowadzi cię przez to i uśmiech z twojej twarzy, a przede wszystkim z twojego serca nie zniknie. Bo jeśli żyjemy prawdziwą Ewangelią, to będziemy żyli radością, będziemy ludźmi, którzy będą znani z radosnego usposobienia. To mnie bardzo porusza i napawa taką szansą dla siebie samego. Powiem wam szczerze, kiedy czytam biografie świętych, jak wielu świętych było w prywatnym życiu mega radosnymi ludźmi. To byli ludzie, którzy powalali prostotą czasami swojej wiary, ale z drugiej strony wielką radością. Byli radośni mimo wszystko. Żyli tak jak pisał św. Paweł, w każdym położeniu dziękowali, byli wdzięczni, byli radości. To jest cecha człowieka duchowego, cecha człowieka prawdziwie duchowego, to jest radość. Nawet o Jezusie w liście do hebrajczyków czytamy, że był namaszczony olejkiem radości bardziej niż inni równim ulosem. Jeśli jesteś człowiekiem prawdziwie duchowym i prawdziwie Duch Boży w tobie zamieszkuje i prawdziwie Duch Boży cię prowadzi, będzie w tobie radość, bo nie da się inaczej. Będzie w tobie radość. I to jest prawda, która płynie z tego pierwszego rozdziału, z pierwszego wersetu listu do Rzymian. Czytamy dalej w piątym wersecie. Św. Paweł mówi, otrzymaliśmy łaskę i misję, aby uzyskiwać posłuszeństwo wiary dla Jego imienia u wszystkich pogan. Paweł mówi dalej o swoim posłannictwie, próbuje pokazać ten autorytet, który jest w jego życiu nadany mu przez samego Boga, jest apostołem Jezusa Chrystusa. Mimo, że jak wiecie, Paweł nie był jednym z dwunastu, to jednak nazywał się apostołem, bo sam Chrystus uczynił go apostołem. To jest taka wyjątkowa postać w Nowym Testamencie, kiedy widzimy, jak Bóg bierze sobie kogoś po prostu skąd chce i wziął sobie z podwórka człowieka, który po ludzku się nie nadawał, bo niszczył Kościół. Ale Jezus wybrał sobie tego człowieka, widział jego serce, widział, co się w nim naprawdę dzieje i Paweł jest wybrany, jeszcze wtedy Szaweł jest wybrany przez Pana, Pan czyni z niego apostoła. I później, jak widzimy w I Kościele, nikt nie odbiera mu tego autorytetu, bo to sam Chrystus wybiera go na swojego apostoła, mimo, że już Chrystus fizycznie po ziemi nie chodzi. I Paweł o tym tutaj przypomina. I piąty werset. Otrzymaliśmy łaskę i misję. Łaska i misja. To jest druga rzecz, na którą chciałabyśmy zwrócić uwagę w tym kwadransiku. Łaska i misja zawsze idą ze sobą w parze. Kiedy Bóg cię powołuje do misji, kiedy Bóg cię wzywa do jakiejś misji, a ta misja może być naprawdę różna, Bóg cię nie musi posyłać teraz do Afryki, nie musi cię posyłać na Bliski Wschód, może cię posłać do twojej pracy, do twojej rodziny, gdziekolwiek będziesz posłany. Tam jesteś posłany po to, żeby być świadkiem Chrystusa. I w pierwszych wiekach były takie dwie rzeczy, po których można było poznać chrześcijan najmocniej. Po pierwsze, po ekstremalnej miłości. Miłości do końca. I tam, gdzie jesteś, jesteś powołany wśród bliskich i wśród tych bardziej dalekich. Jesteś powołany do tego, by kochać miłością, która będzie naprawdę wyróżniała się spośród innych i pośród innych. Miłość, którą daje nam Bóg, to ta miłość, o której czytamy w liście do Koryntian. Chymnia o miłości, miłość niezazdrości, nie unosi się pychą. Pamiętacie te przymioty prawdziwej miłości? Jesteśmy wezwani, by taką ekstremalną miłością kochać. I to jest jedna noga. Druga noga, po której tych chrześcijan w pierwszych wiekach poznawano, to po mocy, która im towarzyszyła. I jesteśmy właśnie w tej misji kochania i dokonywania niezwykłych znaków w imię Pana. W tej misji jesteśmy wszyscy. Od momentu chrztu. I Pan pragnie, byśmy przypomnieli sobie z powrotem, że trzeba kochać, ale potrzebujemy również mocy, która objawia tę miłość też w życiu, przez życie wierzących, przez uzdrowienia, przez uwolnienia. Tak pierwszych chrześcijan rozpoznawano. Tak powinno też rozpoznawać się nas w dzisiejszych czasach. Więc mamy tę misję i żeby ją pełnić, Pan daje nam również łaskę. Misja i łaska idą ze sobą w parze. Łaska jest zdolnością, by tę misję wypełnić. Bez łaski Bożej, bez zdolności Bożej, bez pomocy Bożej, bez mocy Bożej nie jesteśmy w stanie wypełnić tej misji. Dlatego św. Paweł mówi sam o tym, że my wszyscy otrzymaliśmy, on również otrzymał łaskę i misję, aby uzyskiwać posłuszeństwo wiary dla jego imienia u wszystkich pogan. Paweł, który był posłany do pogan, do ludzi, którzy nie byli z Izraela, Paweł mówi o tym, że ta łaska jest dana po to, by wypełnić misję, a tą misją jest to, by poganie, którzy nie znają Pana, przyszli do posłuszeństwa wiary. To słowo posłuszeństwo wiary jest, czy ten zwrot posłuszeństwa wiary jest kluczowy też w Nowym Testamencie. Kiedy rodzisz się na nowo, kiedy przyjmujesz Chrystusa do swojego życia, kiedy ogłaszasz Jezusa Panem swojego życia, ta wiara zawsze prowadzi cię, prawdziwie przyjęta wiara zawsze prowadzi cię do posłuszeństwa wiary. To znaczy do posłuszeństwa Słowu Bożemu, dlatego to słowo rozważamy, bo wiemy, że Pan oczekuje od nas wierzących posłuszeństwa temu Słowu. A jak masz być posłusznym temu Słowu, jeśli tego Słowa nie znasz? Dlatego je czytamy wspólnie, dlatego je rozważamy i wierzę, że te kwadransiki są takim sposobem właśnie na to, byśmy stali się jeszcze bliżsi w wypełnianiu Bożego powołania i Bożej woli dla naszego życia. Posłuszeństwo wiary to jest posłuszeństwo głosowi Pana, to jest posłuszeństwo Jego przykazaniom, to jest posłuszeństwo Jego Słowu, to jest posłuszeństwo Jego naturze, Jego sercu, zamysłu Jego serca. Kiedy poznajesz Boga, kiedy poznajesz Chrystusa, kiedy poznajesz Jego, to kim jest naprawdę, jaki jest naprawdę, wtedy zaczynasz pragnąć w swoim sercu Go naśladować. I to jest to posłuszeństwo wiary, kiedy Twoje życie zaczyna przypominać życie Chrystusa, kiedy Twoje życie zaczyna przypominać Jego życie i kiedy idziesz przez ziemię, że idziesz przez tą ziemię tak, jak idzie przez nią i szedł przez nią Chrystus. I to się dzieje w nas dzięki Duchowi Świętemu, który zaczyna w nas pracować, kiedy zapraszamy Jezusa do swojego życia i kiedy pozwalamy Mu działać. To jest niezwykła prawda. I ktoś może powiedzieć, zobacz Marcin, to jest tak wielki trud, by poddać życie Jezusowi. Tak jest to trud, jest to wyzwanie, bo to się wiąże z poddaniem swojej woli, woli Bożej, tej wyższej, nadrzędnej woli. To się wiąże z tym, że czasem trzeba powiedzieć sobie nie, swoim zachciankom, swoim pragnieniom. Czasem trzeba po prostu wziąć się na siłę i gdzieś zdyscyplinować. Wejdź pod zimny prysznic, kiedy pokusy Cię próbują gdzieś tam nachodzić, idź pod zimny prysznic, nie miej litości dla swojej cielesności, zlej się zimną wodą i kiedy wrócisz, gwarantuję Ci, że już będziesz miał odświeżone myśli i pójdziesz szybciej spać. To są naprawdę momenty walki, ale ten trud, tak jak powiedziałem na samym początku, ten krzyż, ta walka o swoją świętość, walka o to, żeby żyć prawdziwie życiem według Słowa Bożego, w posłuszeństwie wiary, jest możliwa dzięki łasce Bożej. I kiedy jest w tym łaska, jest w tym radość, po tym poznasz ludzi żyjących w Bożej łasce. Będą pełni radości, będą pełni entuzjazmu wiary, bo Ewangelia jest radosną nowiną. I chcę wam tego życzyć, żebyście byli ludźmi, którzy będą ludźmi radości, którzy będą nieśli Jezusa w radości, bo ten świat, powiem wam, będzie przyciągnięty przez radość. Czasami wystarczy usiąść, zatem zaczepiła mnie sąsiadka i mówi, Marcin, ty jesteś zawsze taki uśmiechnięty. A ja nawet tego nie ćwiczę, ani nie próbuję i nie ćwiczę przed 15 minut przed pójściem do sklepu czy wychodzeniem z domu, żeby się uśmiechać. Ja po prostu taki jestem i wiem, że ta radość płynie z Ewangelii, która jest żywa w moim sercu i wiem, że radość będzie sprawiała, że ludzie będą mnie zaczepiać, a ja będę miał możliwość, by mówić do nich o Jezusie, skąd płynie ta radość we mnie i skąd ją czerpie. I chcę was zaprosić do takiej modlitwy teraz o radość. Modlitwy o radość, byśmy nie bali się w kościele modlić o radość, byśmy byli ludźmi radości, byśmy byli ludźmi, którzy naprawdę będą reprezentować Chrystusa, który jest pełen radości, który daje nam radość. I Panie, chcemy Cię o to dziś poprosić, byś dał nam radość, która płynie z przyjęcia Ewangelii, która płynie z przyjęcia przebaczenia, z usunięcia dystansu między nami a Tobą, z wyjścia i wyciągnięcia nas z izolacji. Kiedyś byliśmy sami, niegdyś opuszczeni, teraz jesteśmy w Tobie. Nieważne, czy są z nami ludzie, czy nie, jesteśmy w Tobie, przytuleni, wtuleni w Ciebie i dziękujemy Ci za radość, która płynie z Twojej Ewangelii, Panie. Z tej dobrej nowiny, radosnej nowiny o zbawieniu, które Ty sam nam przyniosłeś i dziękujemy Ci dzisiaj, Panie, za to, że dajesz nam to zbawienie, że dajesz nam tę radość i dziękujemy Ci, że w Tobie jest wszystko, czego dzisiaj potrzebujemy. Błogosławimy Cię, Boże, wywyższamy Cię, Jezu i dziękujemy Ci, że jesteś Panem, dla którego nie istnieje tak wielka ciemność, której nie można by było rozjaśnić, tak wielki ciężar, którego za nas nie chciałbyś unieść. Panie, wylej radość, daj nam radość, przynieś prawdziwą radość w Duchu Świętym, niech Twój Duch teraz wstępuje. Przyjdź, Duchu Święty, przyjdź, Duchu Święty, przyjdź, Duchu Święty i wypełnij nas. Amen. Kochani, pozdrawiam was serdecznie, bądźcie pełni radości, subskrybujcie kanał, a my widzimy się w kolejnym kwadransiku ze Słowem. Z Bogiem, pa! © PTA – TVP