 Cześć, to znowu ja, Kwadransik ze Słowem. Odcinek już dziesiąty. Już dziesiąty raz spotykamy się i z tego się niezmiernie cieszę, że wspólnie ze mną chcecie rozważać Słowo Boże, chcecie je czytać i otwierać się na te nowe rzeczy, które Pan Bóg będzie do nas mówił, właśnie przez te 15 minut. Skończyliśmy Księgę Wyjścia, jeśli dobrze pamiętacie, i zaczynamy pierwszą Księgę Samuela. To już będzie druga część, drugi odcinek, właśnie z tej Księgi. Zachęcam was do tego, byśmy otworzyli sobie trzeci rozdział pierwszej Księgi Samuela. W poprzednim odcinku modliliśmy się o to, co niemożliwe. Mówiliśmy na podstawie słowa, które przeczytaliśmy, że nasza modlitwa ma moc przynieść na świat życie. Nasza modlitwa ma moc sprawić to, że Bóg uczyni coś niemożliwego. Dzisiaj idziemy krok dalej. Będziemy wgłębiać się w to, co Bóg chce powiedzieć do nas tego dnia właśnie, dzisiejszego, bo Bóg każdego dnia ma dla nas nowe rzeczy. Tak że trzeci rozdział. Zaczniemy od pierwszego wersetu do wersetu 11, do 10 włącznie. Będziemy czytali o Samuelu, czyli o tym, który narodził się przez modlitwę i post Anny. Jeśli ktoś nie pamięta tego fragmentu, to zachęcam do posłuchania dziewiątego odcinka. Młody Samuel usługiwał Panu pod okiem Helego. W owym czasie rzadko odzywał się Pan, a widzenia nie były częste. Pewnego dnia Heli spał w zwykłym miejscu. Jego oczy zaczęły słabnąć i już nie widział, a światło Boże jeszcze nie zgasło. Samuel zaś spał w przybytku pańskim, gdzie znajdowała się Arka Przymierza. Wtedy Pan zawołał Samuela, a ten odpowiedział, oto jestem. Potem pobiegł do Helego mówiąc mu, oto jestem, przecież mnie wołałeś. Heli zaś odrzekł, nie wołałem cię, wróć i połóż się spać. Położył się zatem spać, lecz Pan powtórzył wołanie Samuelu. Wstał Samuel i poszedł do Helego mówiąc, oto jestem, przecież mnie wołałeś. Odrzekł mu, nie wołałem cię, synu mój, wróć i połóż się spać. Samuel bowiem jeszcze nie znał Pana, a słowo pańskie nie było mu jeszcze objawione. I znów Pan powtórzył po raz trzeci swe wołanie Samuelu. Wstał więc i poszedł do Helego mówiąc, oto jestem, przecież mnie wołałeś. Heli zrozumiał, że to Pan woła chłopca. Rzekł więc Heli do Samuela, idź spać, gdyby jednak ktoś cię wołał, odpowiedz, mów Panie, bo sługa twój słucha. Odszedł Samuel, położył się spać na swoim miejscu. Przybył Pan i stanąwszy, zawołał jak poprzednim razem, Samuelu, Samuelu. Samuel odpowiedział, mów, bo sługa twój słucha. Myślę, że część z was mogła się już z tym fragmentem, z tą historią spotkać i zatknąć, bo jest myślę dość znana. I teraz kiedy, wiecie, czytałem ten fragment, siódmy werset uderzył mnie bardzo mocno. Przeczytajmy go sobie wspólnie. Samuel bowiem jeszcze nie znał Pana, a słowo pańskie nie było mu jeszcze objawione. Zobaczcie, że ten werset mówi o tym, że słuchanie głosu Bożego jest połączone ze znajomością Pana. Bóg mówił do Samuela, a on nie umiał rozpoznać jego głosu. Dlaczego? Ponieważ go jeszcze nie znał. Analogicznie w drugą stronę. Ludzie, którzy słyszą Boży głos, znają Boga. I wiele takich historii ze Starego Testamentu, to jest przykładem jednym z kilku, jednym z wielu, gdzie Bóg, szczególnie w Starym Testamencie, wybiera sobie poszczególne osoby po to, żeby do nich mówić, żeby oni byli prorokami Pana. Czyli ludźmi, którzy usłyszą Boży głos i którzy z tym głosem pójdą do innych. Prorok był i jest to ktoś, kto umie Boga usłyszeć i umie Bogu być posłusznym, dobrze odpowiedzieć na to, co usłyszał. Więc młody Samuel już słyszał, ale nie był posłuszny, bo Pana jeszcze nie znał. I to, co widzimy w Słowie Bożym, co jest dla nas, z naszej perspektywy, żyjących dzisiaj, w tym czasie, w którym żyjemy, ważne, to to, że czas Starego Testamentu się skończył i weszliśmy w Nowy Testament. Stare przymierze się skończyło, weszliśmy w nowe. Czym ono się różni? Przede wszystkim tym, i na potrzeby naszego odcinka, że dzisiaj Bóg nie wybiera sobie poszczególnych osób, choć oczywiście niektórzy mogą mieć bardziej rozwinięte dary, na przykład dary prorocze, ale dzięki temu, że uwierzyliśmy w Jezusa, że przyjęliśmy chrzest, każdy z nas może słyszeć Boży głos. Jezus powiedział to w Ewangeliana, w 10, rozdziale, w 27 wersecie. Moje owce słyszą mój głos. Ja je znam, a one znają mnie. Jeśli ktoś miał jakieś doświadczenie, ja nie miałem, a mówię, jakbym miał, z owcami, kiedy pasterz woła swoją owcę, to owce mają taką ciekawą właściwość, jeśli można to tak nazwać, że one rozpoznają głos swojego pasterza. Mogłoby wołać wiele różnych innych osób i nawet krzyczeć jeszcze głośniej, a one pójdą tylko za tym głosem, do którego są przyzwyczajone, do którego słuchania się przyzwyczaiły i przywykły. To jest niezwykłe i dlatego ta analogia jest bardzo trafna, ponieważ Jezus porównuje siebie do pasterza, a nas do jego owiec. Jesteśmy ludźmi, którzy powinni przede wszystkim poznać swojego Pana, poznać Tego, który nas zbawił i z tej relacji wynika to, że zaczynamy słyszeć Jego głos, zaczynamy słuchać, bo nie da się usłyszeć, dopóki nie zaczniesz słuchać. Jeszcze raz to powiem. Zaczniesz słuchać Boga dopiero wtedy, kiedy Go usłyszysz. Jest potrzebny czas na naszej modlitwie, na to, by Bóg do nas mógł mówić. O tym, jeśli pamiętacie, wspominałem w pierwszym odcinku na tym kanale z cyklu KWADRANSIK Z SŁOWEM, o tym, że Bóg do nas mówi i potrzebujemy spędzać czas na modlitwie, nie tylko, żeby mówić, ale żeby również słuchać. Uważam, że jest to na tyle ważne, że warto o tym powiedzieć jeszcze raz. Jesteśmy w czasie Wielkiego Postu i spróbujmy poświęcić więcej czasu, każdego dnia, nawet 5 minut, na słuchanie, na to, żeby usiąść po naszej modlitwie i powiedzieć Panie, jak Samuel. Oto jestem, sługa Twój słucha. Spójrzcie, że dopiero wtedy Bóg zaczął mówić, dopiero wtedy On przemówił bezpośrednio dalej do Samuela, kiedy powiedział Oto jestem, Panie, chcę słuchać dalej tego, co masz mi do powiedzenia. Bóg być może czeka dzisiaj na Twoje tak, na taki moment, w którym Ty sam powiesz do Niego, że Panie, ja wiem, że do mnie mówisz, coś czuję w moim wnętrzu, że chcesz do mnie mówić, ale dziś chcę Ci powiedzieć tak, Panie, pozwalam Ci na to. I On będzie do nas mówił. Musimy sobie dzisiaj tę pierwszą rzecz uświadomić. Bóg chce do Ciebie mówić. I wielu ludzi, których spotykam, mówią, Bóg do mnie nie mówi, ja nie słyszę nic. Często okazuje się, prawda, trochę inna, rzeczywistość jest trochę inna, że Bóg mówi do nas bardzo często, ale my nie zwracamy na to uwagi. Jesteśmy ludźmi, którzy mają bardzo wiele bodźców, odbieramy wiele bodźców zewnętrznych i nie umiemy rozpoznać tego głosu, który jest głosem Bożym. Dlaczego? Myślę też dlatego, że wydaje nam się, że jeśli Bóg ma coś powiedzieć, to to musi być wielka trąba z nieba, wielki piorun, mnie musi trzasnąć, ja muszę usłyszeć coś tak wielkiego i głośnego, co przekrzyczy wszystko, co jest na tym świecie. To nie jest ten sposób Bożego mówienia. Bóg mówi do naszego serca. On nie krzyczy, jak wszystko dookoła, właśnie w takiej rzeczywistości, w której żyjemy. Bóg mówi do naszego wnętrza, w ciszy naszego serca. Istnieje takie ryzyko, że Bóg będzie do nas mówił, a my ten głos zlekceważymy, bo wydaje nam się głupi. Ja miałem tak wiele razy w życiu i myślę, że cały czas uczę się tego, jak słyszeć, jak słuchać. Ale pamiętam taką historię związaną też z tym pokojem. Ja od samego początku mojego życia z Bogiem mówiłem, Panie, ja chciałbym, żebyś się mną posługiwał. Bóg włożył w moje serce wielkie marzenia, i chciałem już głosić na konferencjach, chciałem jeździć w różne miejsca, a to się nie działo. Więc byłem tutaj w pokoju na takiej desperackiej modlitwie i wołam, Boże, kiedy mnie poślesz? Już innych posyłasz, nawet się krócej, szybciej w ogóle nawrócili niż ja. Jestem już trochę starszy od nich i ciągle nic, nie mam w ogóle miejsca, gdzie mógłbym mówić do innych, gdzie mógłbym przemawiać, a to było moim pragnieniem. I przyszedłem tutaj właśnie do pokoju, modliłem się tak i kiedy się już uciszyłem, usłyszałem w sercu taką myśl, nie wiedziałem, czy to było w głowie, czy w sercu, ale wewnątrz mnie, cichą, delikatną, prostą myśl, tak jakbyś Ty sobie teraz pomyślał czy pomyślała o czymś. I to zdanie brzmiało tak, bądź wierny w małym, a postawię Cię nad rzeczami większymi. I ja tak powiedziałem do Boga, tak, wymyśliłem sobie, puknę się w głowę, bo to ja sobie wmawiam, że to na pewno jestem ja. I powiedziałem do Boga wtedy takie jedno zdanie, jeśli to jesteś Ty, to ja biorę Biblię w rękę, otwieram na chybił, trafił i pokaż mi, gdzie to jest, bo ja nawet nie pamiętam. I pamiętam jak dziś, otworzyłem Biblię na chybił, trafił, skazałem palcem na miejsce, zgadnijcie co to było. Bądź wierny w małym, postawię Cię nad rzeczami większymi. I mnie wryło. Wryło mnie dlatego, bo uświadomiłem sobie, że to był Bóg. A ja po prostu olałem ten głos. Ja stwierdziłem, że to jest tak normalne, że to jest moja myśl. A to był Bóg. I takich historii było wiele. Jakiś czas temu byłem w Rzeszowie na spotkaniu, na seminarium Wiary dla Młodzieży. Z tego seminarium też nagraliśmy płytę Bóg daje życie o jakim marzysz. Ona jest dostępna w wielu księgarniach, w internecie, jakbyście też chcieli. I podczas jednej modlitwy o uzdrowienie, to było dla mnie bardzo ciekawe, była adoracja i adorowaliśmy Pana Jezusa, uwielbiamy Boga. I mam mikrofon w ręku i podczas modlitwy o uzdrowienie przychodzi do mojej głowy myśl, która była tak zupełnie głupia. Przyznam Wam się, to było głupie. Ja uznałem to za coś niepoważnego. Bo modlę się o uzdrowienie i przychodzi do mojej głowy przyszły takie dwie myśli. Fryzjer i salon fryzjerski. I powiem Wam szczerze, moja pierwsza reakcja była, Boże, modlimy się o uzdrowienie. To nie jest czas na jakieś słowa prorocze. Teraz modlimy się o uzdrowienie. I zacząłem Bogu tłumaczyć, co my tu robimy, jakby nie wiedział. I olałem to zupełnie. Powiedziałem, dobra, pomyliłem się pewnie, albo usłyszałem sam swoje myśli. To nie wiedziałem, jak to ogarnąć. I po modlitwie o uzdrowienie były świadectwa. Przychodziły osoby i mówiły, co się stało po modlitwie. I mniej więcej w połowie kolejki jedna dziewczyna bierze mikrofon i mówi do mikrofonu tak. Miałam duże problemy ze skórą, ogromne problemy, alergie, blizny od tej paznokcia popękane. Bo jestem fryzjerką i pracuję w salonie fryzjerskim. Te dwa słowa, które usłyszałem. I ja mówię, Ty, głupi gościu. Tak do siebie powiedziałem. To był Bóg, a Ty to olałeś. I mówi, po tej modlitwie zobaczcie, podciągnęła ręce. Mówi, nie mam żadnej blizny, nie mam żadnej zmiany. Ten film jest z tym świadectwem nagrany na moim publicznym profilu na Facebooku. Także możecie wejść w zakładkę filmy i odtworzyć sobie. Ta dziewczyna zmontowała krótki filmik sprzed i po. Pokazuje, jak ta skóra po tej krótkiej modlitwie została uzdrowiona. I takie historie, wiecie, uczyły mnie. Uczyły mnie, jak podchodzić do Bożego głosu. Że czasem to jest tak cichy szept. Tak normalny głos. A ja po prostu to olewam. I chcę Was zachęcić do tego. I sam siebie zachęcam tym filmem. Żeby spędzać więcej czasu na słuchaniu głosu Bożego. Bo z Nim jest jak normalnie z inną osobą. Jeśli spędzasz z kimś czas, to uczysz się Jego sposobu mówienia. Uczysz się sposobu Jego bycia. Jeśli spędzasz czas z Bogiem, będziesz uczył się, jak słyszeć Jego głos. Będziesz rozróżniał coraz mocniej, coraz lepiej to, kiedy On do Ciebie będzie mówił. Więc z relacji rodzi się właśnie ta możliwość słyszenia. Kiedy usłyszysz, będziesz mógł być posłuszny. Czyli posłuchasz tego, co zostało do Ciebie powiedziane. Tak jak powiedziałem, mamy Wielki Post. Spróbujmy poświęcić więcej czasu na słuchanie tego, co Bóg ma nam do powiedzenia. A wtedy będziemy sami pobłogosławieni i inni będą błogosławieni tym, że przez nas, przez nasze usta Bóg będzie wypowiadał swoje słowo, które przyniesie uwolnienie, uzdrowienie. Ludzie będą pobłogosławieni. Także pomódlmy się o to na koniec. Panie, proszę Cię za każdą osobę, która ogląda teraz ten odcinek. Proszę Cię, byś wzbudził w nas wielkie pragnienie i głód tego, byśmy mogli słyszeć Twój głos i byśmy umieli poświęcać Ci czas. I byśmy uczyli się słuchać tego, co masz nam do powiedzenia. Otwórz nasze uszy i spraw, byśmy słyszeli, byśmy słuchali, byli posłuszni Tobie. O to prosimy w Twoje cudowne imię, Jezu. Amen. Także otwórzmy nasze uszy, słuchajmy i bądźmy błogosławieni. Do zobaczenia w następnym odcinku.