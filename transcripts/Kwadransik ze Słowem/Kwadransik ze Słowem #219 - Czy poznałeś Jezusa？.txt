 Wielu ludzi mówi, że poznało prawdę, poznało Pana Jezusa. Ale po czym poznać, że jest tak naprawdę? Zapraszam was na kwadransik ze Słowem. Cześć, witajcie bardzo serdecznie w kolejnym kwadransiku ze Słowem, który jak widzicie nagrywam dla was nie z domu, nie ze studia, ale z Nowego Sącza. Dzisiaj nagrywaliśmy tutaj kolejne podcasty. Powiem wam, że z rozmowy na rozmowę jestem w coraz większym zachwycie Panem Bogiem i pod coraz większym wrażeniem tego, jak niezwykłe jest to, co Pan Bóg czyni w życiu ludzi, z którymi rozmawiam. Także w najbliższy piątek będziecie mogli posłuchać bardzo mocnej historii Michała Miśka Koterskiego. Później będzie też historia i świadectwo Wojciecha Modesta Amaro i niedługo później ta rozmowa, którą nagrywałem dzisiaj, która też mnie bardzo mocno poruszyła, historia Mateusza Ziółko. Także powiem wam, że naprawdę jestem wdzięczny Bogu za wszystko, co czyni i zachęcam was, zapraszam do tego, byście też byli ze mną w tych wszystkich historiach, słuchali tych historii i podsyłali je dalej, bo nic myślę tak nie wlewa nadziei do serca człowieka, jak historia kogoś, kto doświadczył odpowiedzi na modlitwę, jakiegoś przełomu w rzeczywistości, w miejscu, w przestrzeni, w której sami zmagamy się z jakąś właśnie albo chorobą, albo nałogiem. Bóg naprawdę wyciąga dzisiaj ludzi z naprawdę okropnego bagna i On dzisiaj też chce, abyśmy o tym mówili. Także zachęcam was do podcastów, każdy piątek o godzinie 18 pojawia się na YouTubie i na Spotify. Temat uważam bardzo też ciekawy, zawsze aktualny, skąd i po czym poznać, czy człowiek faktycznie poznał Pana Jezusa. I mi od razu przypomniała się historia sprzed paru ładnych lat, kiedy modliliśmy się u moich znajomych w domu i podczas tej modlitwy w domu Pan Bóg bardzo mocno mnie dotknął i miałem taką umowę wtedy z Panem Bogiem, że kiedy On mnie będzie dotykał w taki niezwykły sposób, to ja nie chcę tego marnować, ale chcę wychodzić na ulicę i głosić Jezusa. Chcę, żeby ta łaska się nie marnowała. I pamiętam jak wróciłem, czy wracałem do domu z tej modlitwy domowej i zobaczyłem na przystanku autobusowym, byłem ja z moimi znajomymi, zobaczyłem na przystanku autobusowym kilku młodych ludzi, podszedłem do nich i z takim zapałem, chwilę po doświadczeniu Pana Boga, po tej modlitwie mówię, hej chłopaki, znacie Jezusa? A oni tak się spojrzeli po sobie, tak pomyśleli i mówią, nie, chyba nie. Ja zacząłem mówić, no bo wiecie, tutaj jest ten kościół, który miałem w 2007 roku, doświadczyłem Jego miłości i tak dalej, i tak dalej. A oni mówią, a, tego Jezusa. I przypomniało im się, czy zorientowali się, że chodzi mi o tego Pana Jezusa właśnie, który umarł na krzyżu i zmartwychwstał, a nie o jakiegoś kolegę, który może mieć ksywę Jezus, bo to różnie bywa. I dzisiaj warto sobie właśnie zadawać to pytanie, które postawiliśmy, czy które też postawiłem w temacie, po czym poznać, że człowiek, który mówi, że zna Jezusa, że naprawdę Go zna, po czym poznać, że ktoś, kto mówi, że poznał prawdę, że poznał tą właściwą drogę, którą kroczy, faktycznie na tej właściwej drodze jest. I z odpowiedzią przychodzi nam dzisiaj święty Jan. I chciałbym, byśmy otworzyli fragment Słowa Bożego, byście też wzięli Biblię do ręki, bo to w tych naszych kwadransikach chodzi nie tylko, by słowa słuchać, ale by słowo też czytać. I bardzo dziękuję za te wszystkie historie, które wysyłaliście, że przez te kwadransiki kupiliście Biblię, że zaczęliście ją z powrotem czytać. To jest naprawdę wielka rzecz. Pierwszy list Jana, drugi rozdział, od trzeciego do jedenastego wersetu. Pierwszy list Jana, drugi rozdział, od trzeciego do jedenastego wersetu. Będziemy czytać ten fragment na kawałki. Potem zaś poznajemy, że Go znamy, jeżeli zachowujemy Jego przykazania. To jest pierwsza rzecz, którą mówi to Słowo. Potem zaś poznajemy, że Go znamy, jeżeli zachowujemy Jego przykazania. Kto mówi, że znam Go, a nie zachowuje Jego przykazań, ten jest kłamcą i nie ma w nim prawdy. Zobaczcie, jak bardzo często się z tym spotykamy. Z takim podejściem do wiary pytasz, czy jesteś człowiekiem wierzącym? Tak, jestem człowiekiem wierzącym. A jak wygląda twoje życie? Jak wygląda twoja relacja z Bogiem? Jak wygląda twoje przynależenie do wspólnoty Kościoła? Ludzie mówią, że kościół to jedno, wiara to drugie. To, co ja robię w życiu, to jedno. Moja praca to jedno, a moja wiara to drugie. Święty Jan mówi bardzo stanowczo, że jeśli mówimy, że Go znamy, a w naszym życiu nie ma przełożenia ta wiara na naszą rzeczywistość, na naszą codzienność, na nasze decyzje, na nasze traktowanie ludzi itd., to jesteśmy kłamcami. To nie ma w nas prawdy. I bardzo często tak jest, że wielu ludzi mówi, że tak wierzę. Na zasadzie wiem, że coś tam jest, wierzę, że gdzieś Pan Bóg jest. Wierzę w pewne wartości, wierzę w pewne prawdy wiary. Tak, to jest moja wiara. Ale Słowo Boże mówi, że to nie jest prawdziwa wiara. To jest wszystko. Prawdziwa wiara polega na tym, że wiara jest połączona z uczynkami. Wiara bez uczynków jest martwa, mówi św. Jakub. Nie da się wierzyć, prawdziwie wierzyć, biblijnie wierzyć, wierzyć taką wiarą, do jakiej zaprasza nas Bóg. I żyć tak, jak żyje ten świat. Ci, którzy nie poznali jeszcze Chrystusa. To jest niemożliwe. Jeśli tak żyjemy, jeśli tak mówimy, tak żyjemy. Święty Jan mówi, że jesteśmy kłamcami. I trzeba się z tego stanu rzeczy nawrócić. Zresztą znacie ten fragment, gdzie św. Paweł też mówi o tym, że nawet złe duchy wierzą i drżą. Nawet złe duchy mają pewien poziom wiary, który pozwala im mieć tą gwarancję, tę pewność, że Bóg jest. Ale czy to ich czyni zbawionymi, uratowanymi? Nie. Dalej siedzą na dnie piekła. I Słowo Boże mówi, że skończą w jeziorze ognistym. Więc sama wiara na poziomie Bóg gdzieś jest i Bóg gdzieś tam sobie siedzi, ale jeśli ona nie wpływa na twoją codzienność, na twoje życie, na twoje decyzje, na twoje postępowanie, taka wiara na nic ci się nie zda. Taka wiara nie uratuje cię, nie zbawi cię, nie da ci nowego życia. Bo wiara potrzebuje być mocno zakorzeniona w naszym sercu i w naszych uczynkach. To jest wiara, o której mówi Słowo Boże. Kiedyś chrześcijanie ginęli za wiarę, bo nie chcieli, żeby ich styl życia, żeby ich styl zachowania był sprzeczny z tym, w co wierzą. Nie chcieli. Kiedyś oglądałem taki film, to było o japońskich misjonarzach. Nie wiem jak się nazywał, to nie pamiętam. Coś w stylu... Nie będę strzelał. To była cisza albo coś takiego, więc strzeliłem. Ale pewnie mi w komentarzach powiecie, że było inaczej. Ale o czym chcę powiedzieć, że tam znakiem czy elementem swojego wyrzeknięcia się wiary było nadepnięcie na ikonę Pana Jezusa. I oni ginęli, wielu z nich ginęło, wielu z nich nie chciało wyrzec się Chrystusa przez ten prosty gest. A ktoś by mógł powiedzieć, no ale ty wierzysz to jedno, a teraz to zrobisz, tam oszukasz, trochę lekko przychachmęcisz, nic się nie stanie. Słowo Boże, które było w życiach tych ludzi było tak radykalne, że oni wiedzieli, że nie mogą się wyrzec kogoś, kto zmienił ich życia. Nie mogą się wyrzec swojej wiary, nie mogą się wyrzec kogoś, kto zmarł za nich, kto oddał swoje życie i zmarł w swoich stałach. Nie mogą się wyrzec Chrystusa nawet przez splunięcie czy podeptanie ikony. I to pokazuje, że wiara musi być połączona z uczynkami. Inaczej nie jest to wiara, którą otrzymaliśmy od Chrystusa, bo pierwsi wierzący, pierwsi chrześcijanie byli w stanie oddawać swoje życie za prawdziwą wiarę w Jezusa Chrystusa. Czytamy dalej. Kto zaś zachowuje jego naukę, w tym naprawdę miłość Boża jest doskonała. Po tym właśnie poznajemy, że jesteśmy w Nim. Kto twierdzi, że w Nim trwa, powinien również sam postępować tak, jak on postępował. Jeśli twierdzimy, że w Nim trwamy, powinniśmy brać Słowo Boże do ręki, czytać to Słowo i jeśli zobaczymy coś w Słowie Bożym, co jest sprzeczne z moim stylem życia, z moim stylem myślenia, z moim stylem postępowania, to nie ja przekręcam Biblię, żeby się usprawiedliwić, ale biorę to Słowo do swojego życia, by to Ono mnie przemieniło, by to Ono przemieniło mój sposób myślenia, by to Ono sprawiło, że będę myślał właściwie, tak jak myśli Bóg, a to jest objawione nam w Słowie Bożym. Więc Boże Słowo uczy nas, by postępować tak, jak On sam postępował. Wystarczy wziąć Ewangelię, czytać, jak żył Jezus, jak postępował wobec tych, którzy źle Mu czynili, jak postępował wobec tych, którzy oskarżali Go fałszywie, jak postępował wobec innych i w ten sposób żyjąc, w ten sposób naśladując Chrystusa, stajemy się podobni do Niego i pokazujemy, że Go znamy. Więcej pracy wykona Twoje życie niż same Twoje słowa, Twoje gesty, Twoje czyny, bardziej niż słowa. Umiłowani, nie piszę do Was o nowym przykazaniu, ale o przykazaniu istniejącym od dawna, które mieliście od samego początku. Tym dawnym przykazaniem jest nauka, którąście słyszeli, a jednak piszę Wam o nowym przykazaniu, które prawdziwie jest w nim i w nas, ponieważ ciemności ustępują, a świeci już prawdziwa światłość. Kto twierdzi, że żyje w światłości, a nienawidzi brata swego, dotąd jeszcze jest w ciemności. Kto twierdzi, że żyje w światłości, a nienawidzi brata swego, dotąd jeszcze jest w ciemności. To jest bardzo mocne słowo i po tym słowie, po tym zdaniu można poznać, kto prawdziwie poznał Pana. Nie po deklaracjach, nie po kredo, które zarecytujesz z całym Kościołem, zbierając się w niedzielę na mszy, choć nasze uczestnictwo w nabożeństwie, w Eucharystii jest ważną częścią naszego okazywania wiary, ale bardziej niż Twoje wyznanie wiary w Kościele, podczas wyznawania kredo, że wierzysz w Boga, będzie liczyło się Twoje świadectwo, kiedy wyjdziesz ze świątyni, kiedy ludzie będą patrzyli, czy to kredo, które miałeś na ustach w niedzielę podczas Eucharystii, będzie Twoim stylem życia, będzie Twoim sposobem funkcjonowania, sposobem zwracania się do ludzi, czy to kiedy się z nimi spotkasz, czy kiedy siedzisz na Facebooku i wpisujesz komentarze, myśląc, że nikt Cię nie widzi, skąd tak, które nie ma nawet zdjęcia profilowego. Zobaczcie, wystarczy wejść na katolickie portale, czytać komentarze, by przez filtr Słowa Bożego, nie przez nasz własny filtr, sprawdzić, kto już poznał Pana, a kto nazywa się jedynie wierzącym. Prawdziwy człowiek wierzący, nawet w internecie, będzie umiał ugryźć się w język, będzie umiał odstawić rękę od klawiatury i powiedzieć, że nie będę wchodził w tę dyskusję. Prawdziwy świadek Chrystusa i ten, który poznał Chrystusa, będzie postępował tak, jak Chrystus postępował. A Chrystus nie wdawał się w głupie kłótnie i dyskusje. Chrystus nie wdawał się w kłótnie potępiające człowieka. Oczywiście wchodził w spory z faryzeuszami, wchodził w pewne spory na podstawie Słowa Bożego, ale nigdy jego celem nie było to, by zabić i potępić człowieka. To był Syn Boży, to był ktoś, kto był całym Słowem, on miał prawo to robić. My jesteśmy wezwani do tego, by swoim świadectwem, powiem wam, do tego mi jest dużo bliżej niż do napominania ciągłego ludzi, bo wielu ludzi dzisiaj ma takie zadanie, że będzie wszystkich napominało dookoła siebie. Ale zapominamy o tych słowach, że taką miarą, jaką my mierzymy, nam odmierzą. Jeśli ty dzisiaj jesteś niemiłosierny dla ludzi i tobie będzie odmówione miłosierdzie, tak mówi Słowo Boże, które jest niezmienne, ani j, ani kreska nie zmieni się w tym Słowie. Więc jeśli ty dziś decydujesz się na potępianie, krytykowanie i wytykanie palcem, i osądzanie ludzi, których zwykle nie znasz, to wiedz, że takim sądem będziesz osądzony. Mnie jest dużo bliżej, tak jak zacząłem mówić, do tego, by stawać się takim człowiekiem, żyjącym tak blisko Chrystusa, żeby ludzie patrząc na mnie powiedzieli ja chciałbym tak żyć, dlaczego moje życie nie wygląda jak życie tego człowieka. Moje życie, moje czyny, moja modlitwa, ona znaczy dużo więcej, niż tylko moje wyznawanie wiary, które nie ma później nic wspólnego z moim życiem. Kto twierdzi, że żyje w światłości, kto twierdzi, że prawdziwie wierzy, że prawdziwie poznał Chrystusa, a nienawidzi brata swego, dotąd jeszcze jest w ciemności, tylko wydaje ci się, że uwierzyłeś. I potrzebujesz dzisiaj przyjść do Pana i powiedzieć, Panie, przepraszam Cię, Panie, potrzebuję dzisiaj uwierzyć, potrzebuję dzisiaj Twojej łaski, bo sam nie umiem z tego wyjść. Daj mi Cię poznać, daj mi Cię spotkać, bo wiem, że kiedy Cię dzisiaj spotkam, nie będę patrzył z potępieniem na człowieka, bo Ty dziś patrzysz na mnie oczami miłosierdzia. Jeśli Bóg patrzy na Ciebie oczami miłosierdzia, nie będziesz w stanie patrzeć na ludzi oczami potępienia. To tylko pokazuje, że człowiek, który go nie poznał, nie spotkał, został jedynie religijnie wyedukowany, taki człowiek potępia drugiego. Ale człowiek, który go poznał, który go spotkał, spotkał Chrystusa, doświadczył jego miłosierdzia, nigdy nie będzie potępiał drugich, bo sam wie, że został odkupiony, sam wie, że zostało mu przebaczone to, czego nie powinno mu się odpuścić. Kto miłuje swego brata, ten trwa w światłości i nie może się potknąć. Jeśli będziesz tak żył, w sposób, do którego zaprasza nas Jezus, zaprasza nas Jego Słowo, nie potkniesz się. To jest pewnik, tak mówi Jego Słowo. Kto zaś swojego brata nienawidzi, żyje w ciemności, działa w ciemności i nie wie, dokąd dąży, ponieważ ciemności dotknęły ślepotą jego oczy. Dzisiaj chcę się modlić o to, by ta ślepota zniknęła z naszych oczu. Czasami wpadamy w jakiś wir potępienia, oskarżania i zachowujemy się, jakbyśmy Chrystusa nie poznali, bo być może jeszcze nigdy go tak nie doświadczyliśmy, by przestać patrzeć na ludzi oczami nienawiści. Panie, chcę Cię o to prosić, za mnie samego, za każdego z nas, byś dał nam dzisiaj doświadczyć Twojej bliskości, Twojej miłości, byśmy mogli Cię spotkać, tak bardzo intymnie doświadczyć Twojej miłości, by z tej intymności, z tej zażyłości, z tej bliskości, byśmy mogli, Panie, wynieść miłość względem innych ludzi, byśmy wtedy już nigdy nie potępili, nie oskarżyli nikogo, ale byśmy szukali sposobu, by przyprowadzić go do Ciebie, do Tego, który usprawiedliwia, do Tego, który przyszedł nie po to, by potępić, ale po to, by zbawić. Jezu Chryste, uwielbiamy Cię, wywyższamy Cię, błogosławimy Cię i dziękujemy Ci za to, że jesteś Bogiem z nami, jesteś Bogiem bliskim. Przyjmij chwałę, przyjmij cześć i przyjmij uwielbienie z naszego życia, bo Ty jesteś godzien, by je przyjąć. Amen. Niech Pan dzisiaj rozpromieni swoje oblicze nad Tobą, nade mną, niech Jego światłość bije z Twoich oczu względem innych, niech Pan Cię błogosławi i widzimy się w kolejnym kwadransiku ze Słowem. Nie zapominajcie, by śledzić co piątkowe podcasty, bo są naprawdę niezwykłe i serce raduje się, kiedy słyszy się takie wielkie, wspaniałe i niezamowite rzeczy, które Pan czyni w życiach wielu ludzi, również tych znanych, którzy mają dzisiaj wpływ na życia innych. Także pozdrawiam Was serdecznie, widzimy się już niedługo. Subskrybujcie kanał i widzimy się w następnym kwadransiku ze Słowem. Z Bogiem, pa pa. Napisy stworzone przez społeczność Amara.org