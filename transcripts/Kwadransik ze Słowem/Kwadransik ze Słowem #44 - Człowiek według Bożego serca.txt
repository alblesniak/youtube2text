 Czy bycie człowiekiem według Bożego Serca oznacza bycie bezbłędnym i nieomylnym? Odpowiedź na to pytanie znajdziemy w tym odcinku KWADRĘSIKA ZE SŁOWEM, na który Was bardzo, bardzo, bardzo serdecznie zapraszam. Widzimy się za chwilkę. Cześć kochani, witajcie bardzo serdecznie w kolejnym odcinku z serii KWADRĘSIK ZE SŁOWEM, który dzięki Wam, bo to dla Was te kwadransiki tak naprawdę robię, chociaż też nie ukrywam, że one we mnie też pracują, bo jednak kiedy czytamy Boże Słowo, to to Słowo w nas działa, czy je głosimy, czy je słuchamy. Także w każdym razie dzięki Wam robimy to, co robimy i mamy to tempo, które narzuciliśmy sobie w środy i w niedzielę. I wierzę w to bardzo mocno, że Pan Bóg to, co chce, czyni przez właśnie te nagrania. Chciałbym też zaprosić Was i zachęcić do tego, byście jeśli podoba Wam się ten filmik, klikali łapkę w górę, byście udostępniali, zachęcali też, by inni subskrybowali ten kanał. To na pewno pomoże nam zwiększyć zasięg i dotrzeć do jeszcze większej grupy ludzi, którzy czekają na Słowo, którzy być może nie pójdą do kościoła, którzy nie mają skąd usłyszeć o żywym Bogu, o żywym Jezusie i Wy możecie być właśnie tymi rękami Pana Boga, które będą udostępniały ten filmik, tak by inni mogli Słowo Boże usłyszeć. Także dzisiaj tak jak zwykle otwieramy Słowo Boże, otwieramy Biblię, druga księga Samuela, 11 rozdział od 26 do 27 wersetu i później przejdziemy płynnie do dłuższego fragmentu, 12 rozdział to będzie od 1 do 14. Więc zabieramy się do czytania, bo kwadrancik jest krótki, a fragment, który dzisiaj będziemy rozważali ma troszkę w sobie treści. Od 26 wersetu, 11 rozdział drugiej księgi Samuela. Żona Uriasza, dowiedziawszy się, że Uriasz, jej mąż, umarł, upłakiwała swego pana. Gdy czas żałoby przeminął, posłał po nią Dawid i sprowadził do swego pałacu. Została ona żoną jego i urodziła mu syna. Postępek jednak, jakiego dopuścił się Dawid, nie podobał się panu. I przechodzimy do 12 rozdziału od pierwszego wersetu. Pan posłał do Dawida proroka Natana. Ten przybył do niego i powiedział, w pewnym mieście było dwóch ludzi. Jeden był bogaczem, a drugi biedakiem. Bogacz miał owce i wielką liczbę bydła. Biedak nie miał nic, prócz jednej małej owieczki, którą nabył. On ją karmił i wyrosła przy nim wraz z jego dziećmi. Jadła jego chleb i piła z jego kubka. Spała u jego boku i była dla niego jak córka. Raz przyszedł gość do bogacza, lecz jemu żal było brać coś z owiec i własnego bydła, czym mógłby posłużyć podróżnemu, który do niego zawitał. Więc zabrał owieczkę owemu biednemu mężowi i tę przygotował człowiekowi, co przybył do niego. Dawid oburzył się bardzo na tego człowieka i powiedział do Natana, na życie pana, człowiek, który tego dokonał, jest winien śmierci. Nagrodził on za owieczkę w czwórnasób, gdyż dopuścił się czynu bez miłosierdzia. Natan oświadczył Dawidowi, ty jesteś tym człowiekiem. To mówi Pan Bóg Izraela. Ja namaściłem cię na króla nad Izraelem. Ja uwolniłem cię z rąk Saula. Dałem ci dom twojego pana, żony twojego pana na twoje łono. Oddałem ci dom Izraela i Judy, a gdyby i tego było za mało, dodałbym ci jeszcze więcej. Czemu zlekceważyłeś słowo pana, popełniając to, co złe w jego oczach? Zabiłeś mieczem Chetytę Uriasza, a jego żonę wziąłeś sobie za małżonkę. Zamordowałeś go mieczem Ammonitów. Dlatego właśnie miecz nie oddaliś od domu twojego na wieki, albowiem mnie zlekceważyłeś, a żonę Uriasza Chetyty wziąłeś sobie za małżonkę. To mówi Pan. Oto ja wywiodę przeciwko tobie nieszczęście z własnego twojego domu. Żony zaś twoja zabiorę sprzed twoich oczu, a oddam je twemu współzawodnikowi, który będzie obcował z twoimi żonami, wobec tego słońca. Uczyniłeś to wprawdzie w ukryciu, jednak ja obwieszczę tę rzecz wobec całego Izraela i wobec słońca. Dawid rzekł do Natana, zgrzeszyłem wobec pana. Natan odrzekł Dawidowi, Pan odpuszcza ci też twój grzech, nie umrzesz, lecz dlatego, że przez ten czyn odważyłeś się wzgardzić panem, syn, który ci się urodzi, na pewno umrze. Zobaczcie, jak w tym fragmencie jest to pięknie pokazane, co dzieje się w naszym życiu, kiedy słyszymy o czyimś grzechu. Zobaczcie, po grzechu Dawida Bóg posłał proroka Natana, by najpierw w opowieści, w historii, w przypowieści opowiedział o tym, co tak naprawdę dotyczyło się grzechu Dawida. I kiedy Dawid usłyszał, co zrobił ten człowiek, powiedział, on powinien umrzeć. Tak często w naszym życiu, kiedy słyszymy o grzechu drugiego człowieka, od razu byśmy go chcieli ukamienować. Niestety to jest taka tendencja, którą też często można zobaczyć w internecie. Ludzi religijnych, ludzie, którzy mienią się właśnie ludźmi wierzącymi, którzy kiedy widzą u kogoś grzech, którzy widzą u kogoś jakiś upadek, od razu rzucają kamieniami, od razu chcą zamordować, od razu chcą zbanować, chcą zrobić z niego pośmiewisko. A widzimy, że tak naprawdę często problem leży w nas samych. Kiedy przyłożylibyśmy sobie tą samą miarkę do nas, do naszych serc, okazuje się nie raz, niejednokrotnie, że popełniamy podobne winy, podobne grzechy. Więc doszukujemy się grzechu u innych, doszukujemy się jakiejś drobizny w oku drugiego człowieka, a belki we własnym oku nie dostrzegamy. I to pokazuje nam Stary Testament, to pokazuje nam Nowy Testament, to jest obecne w życiu człowieka, w naszych życiach na co dzień. Ale tak naprawdę nie o tym dzisiaj. Chciałbym, byście zestawili tytuł tego odcinka, Dawid, człowiek według Bożego serca, z fragmentem, który przeczytaliśmy. I mam nadzieję, że macie tu pewien konflikt, bo o to mi chodziło. Konflikt między tytułem, między tym, jak Bóg nazwał człowieka, którego ukochał, umiłował, wybrał i którego docenił. On nazwał Dawida człowiekiem według swojego serca. A czytamy tu taką dramatyczną historię. Jak to ze sobą połączyć? To pokazuje nam przede wszystkim prawdę o Bogu, że Bóg patrzy na ciebie nie przez pryzmat twojego grzechu. Bóg nie patrzy na ciebie przez pryzmat tego, czy raz się potknąłeś, czy pięć razy. Bóg, kiedy patrzy na ciebie, Bóg, kiedy opisuje cię innym, kiedy mówi coś na twój temat, to nazywa cię imieniem, które oznacza twoje powołanie, twoje przeznaczenie. On patrzy na ciebie i widzi w tobie potencjał, widzi w tobie misję, widzi w tobie cel, widzi w tobie wypełnienie powołania. Bóg patrzy na ciebie z wiarą. Często mówimy o tym, że my wierzymy w Boga. Kiedy się zastanawiałeś nad tym, to Bóg wierzy w ciebie. Kiedy upadasz, to Jezus w ciebie wierzy. Kiedy grzeszysz raz po raz i nie masz już siły do siebie samego, Jezus w ciebie wierzy i On chce ciebie podnieść. On chce dać ci na nowo tą szatę, z powrotem szatę królewską, mimo że sam ją uświniłeś nie raz i nie dwa. On chce przywrócić ci godność, którą być może sam w własnych oczach straciłeś. Więc żeby Bóg nazwał ciebie człowiekiem według swojego serca, nie chodzi tu o to, żebyś był bezbłędny, bezgrzeszny, żebyś był człowiekiem, który nigdy się nie pomyli, bo to jest nierealne i to jest niemożliwe. Będą nam się potykały nogi, będziemy czasami upadali. Na szczęście Pan Bóg daje nam swoją łaskę, daje nam sakrament pokuty i pojednania, daje nam możliwość, by przyjść do Niego i przeprosić Go. On będzie nam przebaczył, będzie nas podnosił. I Bóg jest naprawdę tak niesamowity, jest tak cudowny i tak mądry w swoim działaniu, że On wie, w jaki sposób do nas mówić. On wie, jak podnieść nas z kałuży błota i postawić nasze nogi na skalę, jak mówi jeden z psalmistów. Gdyby Bogu chodziło o naszą bezbłędność, to nie mielibyśmy czego szukać. Mnie bardzo porusza ten fragment z psalmu 103, to jest 13-14 werset, gdzie czytamy, jak się lituje ojciec nad synami, tak Pan się lituje nad tymi, co się Go boją. Wie On, z czego jesteśmy utworzeni, pamięta, że jesteśmy prochem. Bóg pamięta, z czego nas stworzył, Bóg pamięta, że jesteśmy prochem. I to jest zdanie, które mnie osobiście bardzo mocno podnosi, kiedy ja sam widzę swoją słabość, kiedy ja sam raz po raz widzę, gdzie znowu mi się przydarzył grzech, gdzie znowu zachowałem się nie tak, jakbym chciał. On wie, z czego jesteśmy stworzeni, ale potrzebuje jednej rzeczy. Jeśli chcesz żyć z Bogiem, jeśli chcesz, by On cały czas cię podnosił, On potrzebuje jednej rzeczy, potrzebuje twojego szczerego serca, potrzebuje twojego szczerego oddania Mu wszystkiego w swoim życiu. On potrzebuje serca, które będzie przed Nim prawdziwe. Takie serce miał Dawid. Serce, które miał Dawid, sprawiło, że Bóg mógł go nazwać swoim przyjacielem, kimś, do kogo Bóg będzie się przyznawał przez wieki. I to jest, myślę, ważne, byśmy to zrozumieli. Bogu nie chodzi o twoją bezbłędność. Bogu chodzi o twoje szczere i poddane serce. I w naszym życiu z Bogiem musimy nauczyć się szczerze pokutować. Dawid był człowiekiem, który po grzechu potrafił ukorzyć się przed Bogiem i potrafił pokutować. Zobaczcie, że nawet patrząc na Nowy Testament, spójrzmy na Piotra, który zaparł się Jezusa, zgrzeszył, ale finalnie stał się pierwszym papieżem, liderem kościoła, który był świeży, który był nowy, kościoła, który Pan Jezus założył tutaj na ziemi. Kiedy spojrzymy właśnie na Dawida, Dawid zgrzeszył, zabił i cudzołożył, a jednak staje się człowiekiem, nazwanym człowiekiem według Bożego serca. Spójrzmy dla kontrastu na Judasza, na człowieka, który popełnił poważny grzech, bo zdradził, sprzedał Pana Jezusa, ale tak naprawdę Piotr też to zrobił. Nie za pieniądze, ale też powiedział, no nie znam go. Piotr skończył dobrze, Judasz skończył źle. Dlaczego? Ponieważ nie potrafił pokutować. Nie potrafił dać Bogu mu przebaczyć. Nie potrafił przebaczyć samemu sobie. I to jest najczęstszy problem, który my mamy. Myślimy, że Boże miłosierdzie ma limit. Nie ma limitu, jeśli szczerze pokutujesz, jeśli nie robisz tego celowo, jeśli nie robisz tego z automatu, jeśli twoje serce jest prawdziwe i szczere przed Bogiem, On przebaczy ci za każdym razem, kiedy do Niego przyjdziesz. Judasz nie potrafił pozwolić Bogu sobie przebaczyć. Nie potrafił prawdziwie pokutować. I to był klucz do jego porażki. To był powód, dla którego Judasz się powiesił, ponieważ sam wymierzył sobie sprawiedliwość. Bóg potrzebuje twojej zgody na to, by ci przebaczyć. Bóg potrzebuje twojego tak, tylko musisz się przed Nim ukorzyć. Musisz stanąć przed Nim. Musisz powiedzieć, panie, wiem, że nie zasługuję i nie jestem godny, ale wiem, że ty możesz mi przebaczyć, bo ty na krzyżu przelałeś swoją krew za mnie. I za każdym razem, kiedy wchodzisz pod ten prysznic Jego miłosierdzia, ta krew, która spływa z krzyża, oczyszcza cię raz po raz, raz po raz, raz po raz i czyni cię nowym stworzeniem. Więc grzech, powiem wam z mojego doświadczenia, bo jestem dość dobry w tym temacie, grzech ma też swoje plusy. Wiem, że brzmi to jak herezja, ale z grzechu, jeśli wyciągniemy dobre wnioski, to może nas to utrzymać na drodze z Bogiem. Jeśli w twoim życiu popełniałeś grzechy i nie miałeś już do siebie w życiu cierpliwości, a Bóg ci przebaczał, to wiesz, że kiedy wchodzisz w powołanie, kiedy wchodzisz w coś, do czego Bóg cię wezwał, jeśli stajesz i głosisz Jego imię i widzisz Jego znaki i cuda, to masz tę świadomość, że to nie jesteś ty, że to jest Jezus, że ty potrafisz sam z siebie jedynie grzeszyć, a to Boża łaska posługuje się takimi małymi, drobnymi, nic nieznaczącymi narzędziami jak ja i ty. Więc ja wyciągnąłem ze swojego życia, z różnych grzechów, wniosek i dzisiaj wiem, że kiedy Bóg czyni cuda, kiedy Bóg uzdrawia... Wczoraj słyszeliśmy świadectwo kobiety, która przyjechała po roku, powiedziała, że kiedy modliliśmy się za nią, guz zniknął z jej jelita i już od roku przyjeżdżam na nasze spotkania, w końcu się odważyła, by to powiedzieć, jest zdrowa. Kiedy słyszysz takie historie, to wiesz, że to nie jesteś ty, to nie jest nikt z twojej wspólnoty, bo my jesteśmy jedynie ludźmi, którzy umieją grzeszyć. Ale Jego łaska w nas sprawia niesamowite cuda. Jego łaska w nas czyni niezwykłe rzeczy i Bóg chce, żebyśmy to wiedzieli. Więc kiedy będziesz umiał pokutować, twoje życie z Bogiem będzie raz po raz podnoszone. Bóg będzie cię podnosił i będzie nazywał cię nowym imieniem. Więc Panie, chcemy Cię prosić teraz, byś dał nam serca, które są skore do uniżenia i skore do pokuty. Chcemy umieć, Panie, uniżać się, wyznawać przed Tobą nasze grzechy, wyznawać je Tobie i oczekiwać Twojego przebaczenia. Dziękuję Ci, Panie, za to, że Twoja krew przelana na krzyżu może zmazać każdy grzech, jeśli tylko szczerze żałujemy, że Twoja krew przelana na krzyżu może nas oczyścić, może nas uświęcić i może dać nam nowe życia. Proszę Cię, Panie, niech Twoja łaska zstąpi na nas i niech Twoja obecność wypełni nasze życia, jak jeszcze nigdy do tej pory. Niech przyjdzie Twoja świętość i niech przyjdzie Twoja łaska, abyśmy stali się ludźmi według Twojego serca. Amen. Niech Pan Cię błogosławi i błogosławionego dnia, wieczoru albo nocy, w zależności od tego, kiedy słuchałeś ten odcinek. Niech Bóg Cię błogosławi. Do zobaczenia.