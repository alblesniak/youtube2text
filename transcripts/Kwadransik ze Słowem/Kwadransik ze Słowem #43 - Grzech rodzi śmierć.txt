 W dzisiejszym odcinku będzie o tym, że z grzechem nie wchodzi się w układy, ponieważ zwykle źle to się kończy. Zapraszam na kolejny kwadransik ze słowem. Widzimy się już za chwilę. Witajcie bardzo serdecznie w niedzielę, w Dzień Pański, w dzień, w którym zatrzymujemy się na chwilę w tygodniu. Przynajmniej powinniśmy zatrzymać się na chwilę po to, by spotkać się z Bogiem, poświęcić ten dzień Jemu. Dzień, w którym On zmartwychwstał, dzień, w którym daje nam nowe życie, w którym możemy karmić się, szczególnie jako Kościół, Jego ciałem, Jego krwią, ale też Jego słowem, którym On sam jest. Jezus jest słowem. Mówi do nas Jan w swojej Ewangelii. On jest słowem. I Pan Bóg wzywa nas i zaprasza w tym dniu szczególnie, ale tak naprawdę na co dzień, do tego byśmy karmili się Jego krwią, nie tylko ciałem i krwią Pana Jezusa, ale również słowem. Dlatego liturgia jest tak przebogata, daje nam tak wiele pokarmu, że możemy wyjść z niej najedzeni. Wierzę, że dzisiaj również będziemy odkrywali Słowo Boże tutaj, będziemy czytali drugą Księgę Samuela, którą kontynuujemy, którą czytamy, którą rozważamy. I dzisiaj, tak jak obiecałem i powiedziałem w poprzednim odcinku, będziemy kontynuowali temat grzechu, będziemy przypatrywali się grzechowi w jakimś celu. Będziemy robili to po to, by nie dać mu się oszukiwać, byśmy zobaczyli na jakie sposoby wróg przychodzi do nas z pokusami, w jaki sposób też w życiu Dawida te pokusy się przejawiały. Byśmy mogli wyciągnąć z tego dla nas pożytek duchowy. Dlatego zapraszam was, byśmy otworzyli Słowo Boże na 11 rozdziale drugiej Księgi Samuela od 8 do 15 wersetu i przeczytajmy wspólnie ten fragment. Następnie Dawid rzekł Uriaszowi, wstąp do swego domu i umyj sobie nogi. Uriasz opuścił pałac królewski, a za nim niesiono dar ze stołu króla. Uriasz położył się jednak u bramy pałacu królewskiego wraz ze wszystkimi sługami swego pana, a nie poszedł do własnego domu. Przekazano wiadomość Dawidowi. Uriasz nie wstąpił do swojego domu. Pytał więc Dawid Uriasza, czyż nie wracasz z drogi? Dlaczego nie wstępujesz do własnego domu? Uriasz odpowiedział Dawidowi, Arka, Izrael i Juda przebywają w namiotach. Podobnie też i Pan mój, Joab, wraz ze sługami mego pana, obozują na otwartym polu, a ja miałbym pójść do swojego domu, aby jeść, pić i spać ze swoją żoną? Na życie pana i na twoje życie. Czegoś podobnego nie uczynię. Dawid więc rzekł do Uriasza, pozostań tu jeszcze dziś, a jutro cię odeślę. Uriasz został więc w Jerozolimie w tym dniu. Na zajutrz Dawid zaprosił go, aby jadł i pił w jego obecności, aż go upoił. Wieczorem poszedł Uriasz, położył się na swym posłaniu między sługami swego pana, a do domu swojego nie wstąpił. Następnego ranka napisał Dawid list do Joaba i posłał go za pośrednictwem Uriasza. W liście napisał, postawcie Uriasza tam, gdzie walka będzie najbardziej zażarta. Potem odstąpcie go, aby został ugodzony i zginął. Jest to urywek słowa, który rozważamy po raz drugi, na ostatnim rozważaniu, podczas ostatniego rozważania również ten fragment czytaliśmy. Poszliśmy jednak troszkę w innym kierunku i tym razem chciałbym, byśmy przypatrzyli się grzechowi, zobaczyli jak grzech jest toksyczny. Grzech rodzi śmierć. Owocem grzechu zawsze jest śmierć. Owocem grzechu nigdy nie będzie nic dobrego. Grzech rodzi grzech, grzech rodzi śmierć. To są zdania, które są jak najbardziej prawdziwe i chciałbym, byśmy się temu przyjrzeli. Zobaczcie, że Dawid kiedy popełnił, wydawałoby się ten drobny grzech, kiedy spojrzał z porządliwością na nieswoją żonę, ten grzech pociągnął za sobą kolejny. Grzech ma właśnie to do siebie, że rodzi kolejny. Kiedy zgadzasz się na jeden, tak naprawdę nie wiesz, kiedy orientujesz się w momencie, że zgrzeszyłeś drugi raz i trzeci raz. Kiedy otwieramy furtkę dla grzechu w naszym życiu, kiedy robimy chociaż taką małą przestrzeń na to, żeby grzech gdzieś sobie posiedział w naszym życiu, gdzieś się rozpanoszył, wtedy zaczynamy tracić kontrolę nad tym, co dzieje się w naszym życiu. Grzech jest czymś bardzo toksycznym, grzech jest toksyczną trucizną, której nie powinniśmy pozwolić w naszym życiu się rozprzestrzeniać. Więc tak jak powiedziałem wcześniej, możemy zobaczyć finalnie, co się wydarzyło, co było konsekwencją tego drobnego przyzwolenia, które Dawid dał grzechowi w swoim życiu. Dawid dopuścił się cudzołóstwa i dopuścił się tak naprawdę morderstwa, bo on wydał zgodę na to, by Uriasz został zamordowany. Tak naprawdę on jest moralnie odpowiedzialny i był moralnie odpowiedzialny za to morderstwo i za to, co się stało z Uriaszem. Więc zobaczmy, że ten grzech i to są dwa grzechy, które możemy znaleźć w dekalogu, dwa bardzo poważne, ciężkie grzechy. Cudzołóstwo i morderstwo zaczęło się bardzo niepozornie. Dlatego Pan Jezus, kiedy przychodzi na ziemię, On chce nam pokazać sens prawa. On nie tylko przychodzi po to, by pokazać nam prawo jako przykazanie i powiedzieć, że Bóg mówi tak można, tego nie można. Bo prawo przyszło przez Mojżesza, a łaska i prawda przyszła przez Chrystusa. Pan Jezus zobaczył i wyciągnął z prawa głębiej. Pan Jezus wyciągnął z przykazań głębiej. W przykazaniu nie chodzi tylko o powierzchowność. W przykazaniu chodzi o coś, co jest tak naprawdę czymś duchowym, czymś prawdziwym, czymś głębokim. Więc Pan Jezus przychodzi i pokazuje nam prawo w dużo bardziej głębszym wydaniu niż pokazał nam to Mojżesz. Jezus powiedział, że cudzołóstwo nie zaczyna się w momencie, kiedy człowiek współżyje z nieswoją żoną. Jezus powiedział, że cudzołóstwo zaczyna się wtedy, kiedy twój wzrok kierujesz na kobietę i zaczynasz jej pożądać w swoim sercu. Prawo mówiło nie zabijaj, a Jezus powiedział zabójstwo nie zaczyna się w momencie mordu. Zabójstwo zaczyna się, kiedy zaczynasz się gniewać w swoim własnym sercu. Jezus idzie dużo głębiej. Jezus idzie do samego początku grzechu. Jezus pokazuje, że grzech rodzi się w sercu, a nie w momencie czynu. I św. Jakub w jednym ze swoich listów, czy w swoim liście, bo ma jeden list, uczy nas również strategii grzechu. Uczy nas tego, w jaki sposób wróg posługuje się grzechem. Gdzie grzech się zaczyna i do czego grzech nas prowadzi. Także przeczytajmy wspólnie list do Jakuba, pierwszy rozdział, 14 i 16 werset, od 14 do 16 wersetu. Jest napisane tak. To własna porządliwość wystawia każdego z nas na pokusę i nęci. Następnie porządliwość, gdy pocznie, rodzi grzech. A skoro grzech dojrzeje, przynosi śmierć. Nie dajcie się zwodzić, bracia moi umiłowani. Zobaczcie, św. Jakub również w tym samym duchu, jak Pan Jezus pokazuje nam, co jest powodem i do czego prowadzi nas grzech. Grzech rodzi się z porządliwości i mówi do nas, żebyśmy pamiętali, że to nie Bóg wystawia nas na pokusę, że to nie Bóg nas kusi, że to nie Bóg daje nam porządliwość. To nasza własna porządliwość sprawia, że zaczynamy dążyć do grzechu. Więc my jako ludzie żyjący świadomie z Bogiem musimy mieć oczy szeroko otwarte właśnie na te momenty, kiedy w naszym sercu, w naszej myśli, gdzieś w nas wewnątrz rodzi się pokusa do grzechu. Grzech jest bardzo powtarzalny. Jeśli zrobilibyśmy sobie rachunek sumienia, nie trzeba patrzeć nawet na życia innych, wystarczy spojrzeć na siebie, że kiedy grzech jest czymś w naszym życiu, z czym zmagamy się przez dłuższy okres czasu, najczęściej jest tak, że to są te same zapalniki, to są te same schematy. Szczególnie jeśli chodzi o grzechy związane ze sferą seksualną czystości, nieczystości. Często rozmawiam z ludźmi, sam, tak jak mówię, badam swoje serce i pokusy przychodzą bardzo często w tych samych okolicznościach. Przychodzą nawet czasami w tych samych godzinach, w tych samych porach. I my musimy nauczyć się i powiedzieć sobie prawdę o sobie samym, że sami z siebie nie jesteśmy w stanie wygrać walki z grzechem. Grzech jest czymś duchowym, grzech jest duchową amunicją. Ta bitwa jest duchowa, więc na duchową bitwę musimy iść z duchową amunicją. I jedyną rzeczą, która może nam pomóc w zwyciężeniu walki z duchowym wrogiem jest łaska naszego Pana Jezusa. On daje nam łaskę, daje nam siłę przez wiarę w Niego, żeby pokonać pokusę, pokonać wroga i pokonać niewidzialnego przeciwnika. Ale powinniśmy również użyć naszego rozumu. W naszej wierze rozum też jest ważny. Potrzebujemy zobaczyć, dostrzec okoliczności, sytuacje, takie momenty, w których w nas rodzi się pożądliwość, w których rodzi się tendencja do grzechu. I jak mówi św. Paweł, unikać choćby pozoru grzechu. Jeśli wiesz, że spotkania z kimś rodzą w tobie jakiś grzech, czy doprowadzają cię finalnie do grzechu, ogranicz te spotkania. Jeśli oglądanie pewnych filmów, czy korzystanie z internetu w jakiejś porze zwykle kończy się grzechem, unikaj w tych godzinach włączania internetu. Zacznij czytać wtedy Biblię, zacznij się wtedy modlić. I w ten sposób mądrze będziemy opierać się diabłu i zabierzemy mu ścieżkę, przez którą on wcześniej nas kusił i doprowadzał finalnie do grzechu. Więc chciałbym, żebyśmy to zobaczyli, że grzech rodzi kolejny grzech i grzech rodzi w naszym życiu śmierć. Grzech doprowadza nas do śmierci. I nawet jeśli nie weźmiemy tego tekstu, fragmentu dosłownie, to grzech zawsze zabija coś w nas. Grzech zabija w nas pragnienie Boga, zabija w nas chęć czystości, zabija w nas chęć życia z Bogiem na co dzień, pragnienia oglądania niezwykłych, ponadnaturalnych, bożych rzeczy w swoim życiu. Grzech zabija w nas Boże pragnienia. Więc z grzechem nie wchodźmy w kompromis, z grzechem nie można wchodzić w układy. I chciałbym się o to z wami wspólnie pomodlić, byśmy potrafili rozpoznać grzech już u samego korzenia i odciąć to wszystko, co jest już pozorem grzechu, byśmy nie dali się diabłu zaskoczyć, byśmy nie pozwolili mu w naszym życiu działać. Dlatego Panie Jezu Chryste, zapraszamy Cię teraz do naszego życia i prosimy Cię, byś dał nam łaskę w pokonywaniu przeciwności, w pokonywaniu pokus i grzechu. Daj nam siłę, byśmy już na samym początku potrafili powiedzieć nie grzechowi, byśmy nie wchodzili z grzechem w kompromis, byśmy nie wchodzili z grzechem na układy, byśmy nie wchodzili w szare strefy w naszym życiu, które są nie wiadomo jakie. Chcemy być czyści, chcemy być święci, chcemy iść za Tobą tak jak Ty sam chcesz, abyśmy za Tobą szli. I Panie, niech Twoja łaska w nas zwycięże i wyprowadzi nas z każdego grzechu i z każdej pokusy zwycięsko. Amen. Więc niech tak się stanie, i Boża łaska wyprowadzi Cię zwycięsko z każdej pokusy i z każdej trudności, w której się w życiu znalazłeś. Niech Bóg Cię błogosławi. Dobrej niedzieli, dobrego popołudnia. Z Bogiem. © PTA & TVP