 Tytuł tego kwadransika wziąłem z takiej przeciekawej książki księdza Franciszka Blachnickiego Sympatycy czy chrześcijanie? To powiem wam, jest książka, która stawia bardzo wysoko poprzeczkę tym, którzy naprawdę chcą iść za Chrystusem. Więc pytanie, które dzisiaj sobie postawimy, czy jesteś tylko sympatykiem, czy może prawdziwym chrześcijaninem? Zapraszam cię na kwadransik ze słowem. Cześć czołem, dzień dobry, witam was w kolejnym kwadransiku ze słowem, podczas którego będziemy modlić się wspólnie, będziemy rozważać słowo i będziemy też zadawać sobie pytania, które trzeba sobie czasem w życiu duchowym zadać, bo bez trudnych pytań, bez niewygodnych pytań, być może zostaniemy dalej w miejscu, w którym jesteśmy, a wolą Bożą jest to, żebyśmy wzrastali, byśmy się rozwijali, byśmy wchodzili na coraz to wyższy poziom relacji z Chrystusem. Pan Bóg chce, żebyśmy widzieli więcej w naszym życiu. Wielu z was na pewno też nosi w sercu takie pragnienie, by widzieć w swoim chrześcijańskim życiu więcej, by to, co czytamy w dziejach apostolskich, to, co czytamy w Słowie Bożym, by stało się naszą codziennością. I jest pewna droga, do której zostaliśmy zaproszeni. Od momentu chrztu zostaliśmy zaproszeni do drogi, która nazywa się, czy ksiądz Franciszek Blachnicki w książce, o której wspomniałem, nazywa katechumenatem, który generalnie był przygotowaniem do chrztu, ale w naszych dzisiejszych warunkach często jest tak, że potrzebujemy katechumenatu pochrzcielnego, to znaczy jesteśmy ochrzczeni w kościele jako dzieciaki i potrzebujemy wzrastać po chrzcie w naszej wierze, w dojrzałości, żeby dorosnąć, dosięgnąć do tego niezwykłego tytułu dzieci bożych, którym zostaliśmy obdarowani za darmo przez tę łaskę chrztu świętego. Ale potrzebujemy świadomie wzrastać, świadomie wyznać Jezusa Panem, potrzebujemy świadomie kroczyć tą drogą ku dojrzałości, bo inaczej zostaniemy na poziomie niemowlęcym, na poziomie niemowlaków duchowych, tak to też nazywa św. Paweł. No i wielkiego owocu w życiu duchowym nie przyniesiemy i mijemy się gdzieś z tym, do czego zostaliśmy wezwani, powołani i po co w ogóle znaleźliśmy się tutaj na ziemi, bo o tym powinniśmy pamiętać, że twoje życie, moje życie ma sens. Jesteśmy tu na ziemi po coś, nie tylko by się dobrze urządzić i skończyć gdzieś ten żywot w jakimś racjonalnym wieku, ale Pan Bóg chce, żebyśmy weszli w coś, do czego naprawdę jesteśmy wezwani i chce, żebyśmy czuli spełnienie w sercu, głębokie spełnienie, które może dać Ci tylko wypełnianie Bożej woli na ziemi. Także zaczynamy ten odcinek, ten kwadransik. Ostatnio też dzieliłem się z Wami taką moją refleksją, też tym, co dzieje się w moim życiu, jeśli chodzi o posługę charyzmatyczną. Też Bogu dziękuję za to, że chciałbym się tak z Wami króciutko tylko podzielić tym, co dzieje się w moim życiu, jeśli chodzi o posługę proroczą, w której wzrastam, rozwijam się, uczę się, popełniam błędy. Czasem mi wyjdzie, czasem nie wyjdzie, czasem pójdę za poruszeniem, czasem nie, ale też dziękuję Bogu za to, że dalej uzdrawia, że dalej leczy. Modlę się za bardzo wiele osób codziennie, więc nie dzielę się z Wami każdą historią, bo też nie każda historia ma taki finał, którym chciałbym się z Wami podzielić. Ale też byłem niedawno u znajomych w Częstochowie, gdzie modliliśmy się za jedną Panią, która miała poważny problem ze swoją nogą, kuśtykała, nie mogła normalnie chodzić i sprawiała to ogromny ból. I po tej pierwszej modlitwie, kiedy się pomodliliśmy, nic nie poczuła, ale po drugiej, kiedy nie odpuściliśmy, poczuła wielkie gorąco, które przyszło na jej kolano i już po chwili czuła, że wszystko jest w porządku i wyjechałem stamtąd, wyszedłem. A ona cieszyła się, że może funkcjonować normalnie, że może chodzić bez bólu i cieszyć się zdrowiem. Także Bogu dzięki za to. Nie możemy zapominać o nawet najdrobniejszych rzeczach, które Pan Bóg czyni. Musimy o nich mówić, bo Pan Bóg wtedy daje nam więcej. On daje nam więcej, kiedy widzimy, że korzystamy z tego, co już mamy. Ale miałem też taką posługę w Krakowie niedawno, gdzie podzielę się z Wami tak króciutko. Jechałem na posługę i modliłem się, Boże, daj mi jakiś konkret, daj mi jakiś detal, daj mi jakiś szczegół na temat osoby, która tam będzie, żebym mógł przekazać jej słowo, żebym mógł ją zbudować tym, co powiem, tym, co ona usłyszy. I faktycznie usłyszałem słowo, zobaczyłem obraz najpierw dziewczyny, kobiety, która zobaczyłem bardzo dokładnie, w co będzie ubrana. Chodziło o ciemną sukienkę w jasne kwiatki. I szukałem, patrzyłem i znalazłem taką jedną osobę, która była jeden do jednego, wyglądała tak, jak to zobaczyłem. I zobaczyłem jeszcze drugą osobę, która miała na sobie jakieś tam kwiatki i wiedziałem, że chodzi też o nią. Miałem w sercu takie silne przekonanie. I kiedy dotknąłem tematu, który poruszyłem na temat prac, na temat nauki, na temat tego, właśnie opisałem bardzo ze szczegółami, w jakiej sytuacji znajduje się też jedna z tych osób, ta jedna dziewczyna tak się rozpłakała i połowa wspólnoty była bardzo poruszona, bo wiedziała, że od dwóch miesięcy to jest jej największe zmaganie w życiu. A ja to opisałem po prostu jota w jotę i to było naprawdę tak bardzo poruszające dla mnie, dla nich, że Pan Bóg chce do nas mówić, chce mówić o nas innym po to, by nas zbudować i podnieść. I to słowo prorocze dało jej nadzieję i taką perspektywę wyjścia z tej sytuacji. Także Bogu za to dzięki. Ale przechodzimy do słowa i otworzymy sobie dzisiaj Mateusza 28, od 16 do 20. Ewangelia Mateusza, 28, rozdział od 16 do 20, wersetu. I dzisiaj będę mówił o uczniostwie, o właśnie byciu uczniem i o tym, co przeszkadza w naszym byciu uczniem. Co jest powodem, dla którego stoimy w miejscu. I myślę, że pierwszą myślą, którą miałem, pierwszą rzeczą, która przyszła mi do głowy jest letniość. Kiedy człowiek decyduje się na to, by być chrześcijaninem, katolikiem tylko z nazwy, a nie decyduje się na podjęcie zobowiązań, na rezygnację z rzeczy, na naprawdę upodobnienie się do Chrystusa, wtedy człowiek żyje z frustrowanym chrześcijańskim życiem. Jest chrześcijaninem tylko z nazwy, ale jego wnętrze żyje po swojemu. Układasz swoje wnętrze, swoje życie, swoje decyzje podejmujesz zupełnie w oderwaniu od Słowa Bożego, w oderwaniu od tego, co mówi Chrystus i wtedy stajesz się sfrustrowany, bo widzisz, że w twoim duchowym życiu nic się nie dzieje. Nie ma wzrostu, nie ma zmian. A nie do takiego życia Pan Bóg nas zaprasza. Więc przeczytajmy od 16 wersetu. ...zaś uczniów udało się do Galilei na górę, tam gdzie Jezus im polecił. A gdy go ujrzeli, oddali mu pokłon. Niektórzy jednak wątpili. Wtedy Jezus przyszedł do nich i przemówił tymi słowami. Dana mi jest wszelka władza na ziemi i na niebie. Idźcie więc i nauczajcie wszystkie narody, udzielając im chrztu w imię Ojca Syna i Ducha Świętego. Uczcie je zachowywać wszystko, co wam przykazałem, a oto ja jestem z wami przez wszystkie dni, aż do skończenia świata. Zobaczcie, że Jezus zostawia swoim apostołom, zostawia nam misję. Misję głoszenia Ewangelii z mocą, o czym możemy też przeczytać w Ewangelii Marka w 16 rozdziale. Ale zostawia nam misję nauczania. Nauczania, wejścia w uczniostwo. Bo to są takie dwie, myślę, rzeczy, które możemy pomylić. Jezusowi nie chodziło o to, byśmy stali się nauczycielami. By apostołowie stali się ludźmi, którzy nauczają na zasadzie powiem naukę, wyłożę doktrynę, dam wam jakąś informację do głowy i teraz wy przyjmując tą informację stajecie się chrześcijanami. No nie. To jest nasze dzisiejsze pojmowanie bycia nauczycielem i uczniem. Kiedy uczeń sobie siedzi biernie, a nauczyciel gada do niego z jakimś mniejszym albo większym ogóle sensem i ma to mniejszy albo większy efekt i wpływ na jego życie. Chrześcijaństwo, do którego powołuje nas Chrystus jest uczniostwem. To znaczy w tamtej mentalności chodziło o to, że uczeń staje się jak jego mistrz, jak jego nauczyciel. Uczeń zaczyna żyć jak on, mówić jak on, działać jak on, zachowywać się jak on. Mamy stać się takimi małymi Jezusami chodzącymi po ziemi. Mamy żyć jak Chrystus, czytać Ewangelię. I celem jest to, by ludzie czytając Ewangelię, patrząc na Jezusa mogli spojrzeć na Ciebie i powiedzieć to jest jota w jote to, co czytam o Jezusie. Słyszałem kiedyś takie zdanie na temat Gandiego, to był chyba Gandhi, który powiedział czytam tą Waszą Biblię i jestem zachwycony Jezusem, ale nie będę chrześcijaninem, bo patrzę na Was i mi się to nie łączy, to się nie klei. I to jakim świadectwem my dzisiaj jesteśmy, takie świadectwo wystawiamy Chrystusowi. I dzisiaj my wychodzimy na ulicę i krzyczymy na ludzi, niestety czasami katolicy tak robią, my katolicy tak robimy, że wychodzimy na ulicę z pałką w ręku, walimy innowierców po głowie, bluźnimy na nich, mówimy jak wy możecie nie wierzyć w Chrystusa. I to jest nasz poziom i stopień ewangelizacji. I na takiej zasadzie próbujemy ludzi przyciągać do Chrystusa, gdzie wystarczyłoby żyć jak Chrystus. Gdzie wystarczyłoby mniej gadać, a więcej robić. Wystarczyłoby po prostu zaangażować się w uczniostwo, stać się uczniem, stać się naśladowcą. I wtedy ludzie patrząc na Jezusa, patrząc na nas, powiedzieliby jest połączenie między nimi, ja chcę tak żyć, ja chcę żyć takim życiem, jakim żyją oni. To jest cel, to jest coś do czego zaprasza nas Pan Jezus. I zobaczcie, że bycie uczniem Jezusa oznacza przyjęcie całej nauki Chrystusa. Nie tylko tych wybiórczych rzeczy, które nam pasują, które są lekkie, które są łatwe. W życiu i w podążaniu za Chrystusem nie możemy jedynie przyjąć charyzmatów, przyjąć mocy Bożej, a nie przyjąć nauki, nauczania o pozbyciu się grzesznego życia. O tym, że trzeba wziąć swój krzyż, że trzeba pójść za Chrystusem, czasami zaprzeć się samego siebie, mimo że świat daje Ci tak wiele możliwości. W moim życiu z Bogiem, wiecie, Bóg otworzył mi tak wiele drzwi, że ja mam naprawdę wiele możliwości tych dobrych, ale też tych złych. Naprawdę mam wiele możliwości, dużo więcej pokus, niż gdybym za Chrystusem nie poszedł. I teraz moim krzyżem, częścią mojego krzyża jest to, żeby zaprzeć się i nie pójść w stronę pokus, nie pójść w stronę tych szeroko otwartych drzwi, bo wąska jest brama, którą prowadzi nas Chrystus. Przebogata, przepiękna, ale jest wąska. I to jest coś, czym powinniśmy wiedzieć. Nie możemy wybierać sobie, wybiórczo podchodzić do rzeczy, które czytamy w Słowie Bożym, które czytamy w Biblii. Musimy czytać Słowo i wprowadzać je w życie. Duch Święty będzie nam pokazywał kroczek po kroczku, za czym iść, kiedy tylko nasze serca są otwarte. Ale nie pozwólmy swojemu sercu wejść w kompromis, bo to zatrzyma nas w jakimś półkroku, w jakimś takim rozkroku, w miejscu, w którym nie chcielibyśmy być. Wtedy będziemy stali w naszym duchowym, w duchowej relacji, w duchowym życiu z Bogiem i nie będziemy wiedzieli, gdzie idziemy. Będziemy sfrustrowani i będziemy się cofać, zamiast iść do przodu ku naprawdę niesamowitemu życiu z Chrystusem. I w Łukasza 14, 25-27 czytamy, że szły za Nim wielkie tłumy. Tłumy chodziły za Jezusem, kiedy uzdrawiał i czynił cuda. A On odwrócił się do nich i rzekł, jeśli ktoś przychodzi do Mnie, mówię do tego całego tłumu, a mnie ma w nienawiści swego Ojca i Matki, żony i dzieci, braci i sióstr, nadto i siebie samego, nie może być moim uczniem. Kto nie nosi swego krzyża, a idzie za Mną, ten nie może być moim uczniem. Jezus, myślę, że trochę się mógł sfrustrować całym tłumem, który doświadczał łaski, doświadczał mocy, doświadczał cudów, ale przyszedł moment, kiedy Jezus mówi, muszę podnieść poprzeczkę, bo inaczej nie pójdziesz dalej w swoim życiu. Są tacy ludzie, którzy naprawdę kąpią się w Bożej łasce przez dużą część swojego życia, doświadczając łaski, uzdrowienia, wolności, rzeczy, które Pan Bóg dał, ale nie ma w nich decyzji, by się zaprzeć samego siebie i pójść dalej za Chrystusem, w miłości, w świętości życia, w jakimś stanie mocno twardo na takiej decyzji, że ja dla Chrystusa chcę się zaprzeć samego siebie, bo wiem, że to jest kolejna część uczniostwa, to jest kolejna część, do której Chrystus mnie zaprasza. Jezus mówi do tego całego tłumu, do tych tysięcy ludzi, jeśli ktoś nie ma w nienawiści siebie, braci, żony, męża itd., to znaczy, jeśli nie postawisz Chrystusa, relacji z Nim, jako rzeczywistości nadrzędnej w twoim życiu, a będziesz stawiał to, co oferuje ci ten świat, będziesz stawiał innych ludzi na tym miejscu, które należy się tylko Bogu, to nie zrozumiesz, o co chodzi w uczniostwie, nie pójdziesz dalej, nie zdobędziesz rzeczy, które Pan Bóg chce ci dać w swoim naśladowaniu. I oczywiście nie chodzi o to, bo można wejść w patologię i pomyśleć sobie, że mam pójść za Chrystusem, czyli olewam dom, nie będę gotowała mężowi, nie będę w domu nic tam robiła, albo ja nie będę robił rzeczy w domu, moją żoną nie muszę się teraz zająć, bo idę za Chrystusem. To są patologie i skrajności, to jest też rozjazd, który czasami w życiu chrześcijańskim widzimy i jeśli będziesz naprawdę kochał Chrystusa, to twoja rodzina będzie wiedziała, że jest kochana. Jeśli naprawdę idziesz za Chrystusem, to twój dom będzie czuł tę miłość i będziesz dawał tą miłość, będziesz jeszcze lepszym ojcem, lepszą matką i lepszym w ogóle domownikiem, jak kiedykolwiek wcześniej. Więc to jest właściwe spojrzenie na ten temat, ale musimy wiedzieć, za kim idziemy, kto jest pierwszy w naszym życiu. I uczniostwo wymaga właśnie tego, by zrezygnować z siebie często, by rezygnować z siebie dla Boga, rezygnując dla siebie często w kontekście relacji w domu z najbliższymi. Czasami jest tak, ja pojechałem ostatnio na spotkanie, właśnie na ten wyjazd wspólnotowy, gdzie razem z moją wspólnotą spędziliśmy sporo czasu i wiedziałem, że ja teraz nie mam tyle czasu na modlitwę, ale mam czas dla nich i wiedziałem, że ja dla Boga poświęcam ten czas, kiedy poświęcam czas moim ludziom ze wspólnoty. Tak się weryfikuje nasze uczniostwo. Co jesteś w stanie dzisiaj oddać? Co jesteś w stanie dzisiaj zostawić dla Chrystusa? Co potrzebujesz zostawić? Gdzie jesteś w swoim życiu z Bogiem? On cię dzisiaj o to pyta i pyta mnie, czy jesteś bardziej sympatykiem, który jest wtedy, kiedy wszystko jest fajnie i kiedy dzieją się cuda, a czy może jesteś prawdziwym uczniem, chrześcijaninem, który podąża za Chrystusem i w tych chwalebnych momentach, ale też w momentach, kiedy jest źle, kiedy dzieje się gorzej. Zadaj sobie dzisiaj to pytanie. A my, Panie, dzisiaj chcemy Ci powiedzieć, że nie chcemy zostać w pół drogi, nie chcemy zostać na początku drogi, ale chcemy wejść dalej, chcemy wzrastać, chcemy się formować, chcemy iść głębiej i chcemy być ludźmi, którym będziesz mógł zaufać. Chcemy być ludźmi, na których będziesz mógł liczyć, którzy będą liczyli się z Tobą bardziej niż liczą się z ludźmi, z opinią ludzką. Panie, błogosławimy Cię dzisiaj i prosimy, daj nam Cię znać bardziej i daj nam kochać Cię mocniej, byśmy stawali się coraz bardziej podobni do Ciebie, aby ludzie widząc nas, widzieli Ciebie. O to dziś prosimy i o to wołamy przez potężne imię Jezusa. Amen. Ściskam Was mocno, kończę, bo czas szybko leci i mam nadzieję, że widzimy się w kolejnym kwadranciku ze Słowem. Subskrybujcie kanał i do zobaczenia w kolejnym odcinku. Muzyka Muzyka Muzyka Muzyka