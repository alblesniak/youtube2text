 Myślę, że każdy z nas chciałby pozwolić Panu Bogu wziąć siebie dalej. Dalej w życiu duchowym, dalej w miejsce bliskości, spotkania z Nim. I dzisiaj będzie o takiej jednej bardzo ważnej rzeczy w naszym duchowym życiu, która pozwoli Panu Bogu wziąć nas dalej. Także jeśli zastanawiacie się co to jest, zostańcie ze mną. Widzimy się za chwilę. Cześć, dzień dobry, witajcie bardzo serdecznie w kolejnym KWADRANSIKU Z SŁOWEM. Dzisiaj bardzo wiele treści, bardzo wiele ciekawych rzeczy, które Pan Bóg daje nam też przez swoje Słowo, ale również przez świadectwa, przez historię tego, w jaki sposób On sam nas prowadzi w codzienności. Jak dobrze wiecie, na kanale od kilku tygodni pojawiły się i zaczynają pojawiać się kolejne odcinki z serii Chwała Mu, kolejne uwielbienia, kolejne półtora godzinne spotkania z Panem Bogiem. Bardzo Wam dziękuję, że tworzycie taką fajną wspólnotę. Co drugi piątek wieczorem wiem, że półtora tysiąca ludzi jest przed komputerami, przed telewizorami i myślę, że nas jest nawet więcej, bo tyle odbiorników, a zwykle w domach siedzi jeszcze więcej osób. I uwielbiacie Pana Boga, jesteście po to, żeby się modlić, żeby spędzać z Nim czas i tworzyć taką fajną, wirtualną wspólnotę. Także dziękuję za to, że jesteście, że piszecie komentarze, że wciskacie łapki w górę, bo przez to wszystko naprawdę dociera na YouTubie do coraz większej rzeszy ludzi. Także róbcie to dalej, bądźcie ze mną. Chcę Wam też powiedzieć, że naprawdę wiele dzieje się, kiedy uwielbiamy Pana Boga. Mieliśmy bardzo intensywny czas nagrań, to było 7 pełnych dni. Pierwsze 3 dni, później 4 dni nagrań od rana do wieczora. Chcę Wam powiedzieć, że naprawdę czuliśmy się niezwykle prowadzeni przez Ducha Świętego, bo można by było pomyśleć sobie, co tam Duch Święty może robić poza tymi godzinami nagrań. To znaczy, największe rzeczy pewnie dzieją się wtedy, kiedy nagrywamy uwielbienie itd. Chcę Wam powiedzieć, że naprawdę działo się wiele pięknych rzeczy, kiedy kończyliśmy nagrania. Pamiętam taki jeden dzień, kiedy byliśmy zmęczeni od rana, cały dzień skupienia do praktycznie 18 na nagraniach, ale stwierdziliśmy, że chcemy iść jeszcze na Eucharystię, więc poszliśmy na Eucharystię i po Eucharystii zgłodnieliśmy. I tak w 8 osób poszliśmy do takiej fajnej tajskiej knajpy. Wybieraliśmy chyba z pół godziny, gdzie mamy jechać, bo w Warszawie zdecydować się, do jakiej knajpy pójść, to nie jest takie proste. I poszliśmy do jednej z restauracji, takich knajp tajskich, na jakąś kolację. I kiedy weszliśmy tam, wchodzę, a tam taki człowiek stanął naprzeciwko mnie i patrzy na mnie. Ja mówię, że jestem Marcin. A on mówi, że wie, bo słucham Cię, oglądam kwadransiki i w ogóle jest to niezwykłe, że się tutaj spotykamy. I że w jednym z moich marzeń się mogliśmy spotkać. Wpadliśmy tak niby przypadkiem do restauracji, a dla tego człowieka to jest ważne. W tej restauracji był z jakimś panem lekarzem i jakąś kobietą, której nie znałem. I potem dziękował mi wiele razy za rzeczy, które Pan Bóg zrobił w jego życiu przez tę posługę. I kiedy już wyszli, myślałem, że się już nie zobaczymy, po 10 minutach on wrócił i powiedział do mnie, że nie odjechaliśmy jeszcze, bo chcemy Cię na chwilę zaprosić, czy możesz do nas przyjść. Myślałem, że chodzi o to, żeby podejrzeć do drzwi. Ale założyłem kurtkę, poszedłem z nimi do auta, do samochodu. I kiedy tam byliśmy, ta kobieta wyszła i mówi... ten lekarz powiedział, że ona jest chora onkologicznie, przyjechała do Polski na leczenie z jakiegoś innego kraju i czy mogę się za nią pomodlić. Na wieczornym spotkaniu mieliśmy na kolacji spotkanie modlitewne, położyłem na nią ręce, modliliśmy się wspólnie, ci ludzie się bardzo wzruszyli. I ta kobieta do mnie potem mówi, czy my się gdzieś nie mogliśmy spotkać. A ja mówię, że pewnie mogliśmy się gdzieś modlić. A czy Pan jeździ gdzieś za granicę? A ja mówię, że w różne miejsca, byłem w kilkunastu krajach z posługą. A ona mówi, gdzie na przykład? Ja mówię, że na przykład w Stanach. A gdzie w Stanach na przykład? Na przykład w Chicago. Chwila się zatrzymała i mówi, że to jest niesamowite, bo kilka lat temu byłem u Pana na modlitwie w Chicago, kiedy był mój pierwszy wylot do Stanów Zjednoczonych. Zobaczcie, spotkaliśmy się niby przypadkiem, niby w ten wieczór mogliśmy być wszędzie, w każdej innej knajpie, w każdym innym miejscu w Warszawie, a Bóg nas tam spotkał. I myślę, że kluczem do tego było to, że byliśmy cały kolejny dzień na uwielbieniu Boga. I to jest niezwykłe i to odkrywam po raz kolejny przez ten projekt. Wiecie, że kiedy poświęcam naprawdę sporo czasu na oddawanie Bogu chwały, to nawet wtedy, kiedy nie czuję się jakoś niezwykle prowadzony, nie czuję się jakoś tak natchniony duchem, bo byłem naprawdę zmęczony po tych już kilku dniach, wtedy i tak znajdujesz się w miejscu, w którym masz się znaleźć. I chcę was właśnie zachęcić do tego, byście korzystali z tych nagrań, z chwała Mu, kiedy je słuchali, kiedy gdzieś jedziecie, kiedy jesteście w domu, kiedy nawet sprzątacie. Czasem jasne, kiedy możecie iść się pomodlić, po prostu niech to służy waszej modlitwie. Ale jeśli to będzie po prostu taki normalny czas, gdzie leci to w tle, niech to leci w tle, bo twój Duch będzie się modlił i Pan Bóg będzie cię prowadził przez to uwielbienie i będziesz znajdował się w miejscach, będziesz spotykał ludzi, będziesz wchodził w takie miejsca, w których sam byś nie był w stanie się tam znaleźć. I wierzę, że to jest to, co Bóg naprawdę robi przez uwielbienie. Dlatego ten projekt jest wielkim błogosławieństwem. Dla mnie również. I chciałbym was dzisiaj zaprosić do drugiego listu do Koryntian, dziewiątego rozdziału, od szóstego do dziewiątego wersetu i wiersza. Drugi Koryntian, 9, od 6 do 9. I będzie tutaj mowa o pewnej zasadzie duchowej, o której raz na jakiś czas mówię, ale postaram się ją nieco poszerzyć. Tak bowiem jest, kto skąpo sieje, ten skąpo i zbiera. Kto zaś hojnie sieje, ten hojnie też zbierać będzie. Każdy niech przy to postąpi tak, jak mu nakazuje jego własne serce czy sumienie, nie żałując i nie czując się przymuszonym, albowiem radosnego dawcę miłuje Bóg. A Bóg może zlać na was całą kwitość łaski, tak byście mając wszystkiego i zawsze pod dostatkiem, czyli we wszystkie dobre uczynki według tego, co jest napisane. Rozproszył, dał u Bogiem, sprawiedliwość Jego trwa na wieki. Te słowa św. Paweł mówi w kontekście zbiórki finansowej. To był kontekst tego, co teraz usłyszeliśmy. Zbiórki i wsparcia Kościoła. To jest ważne, żebyśmy my, jako ludzie wierzący, potrafili wspierać miejsca duchowe, w których się karmimy. Czy to są wspólnoty, czy to są parafie, czy to są misje, służby. Tam, skąd bierzesz, to jest ważne, byśmy umieli tam dawać, byśmy umieli być hojni, bo to jest pewna duchowa zasada. Kiedy siejesz, zaczynasz zbierać, kiedy siejesz w miejscach, gdzie sam nie możesz dotrzeć, a wiesz, że ktoś, kogo wspierasz, kto sam cię karmi, być może też swoim życiem, swoją posługą, w jakiś sposób robi rzeczy, które ty byś chciał robić, a nie możesz, bo masz inne zobowiązania w życiu, możesz mieć swój udział w tym błogosławieństwie. To jest bardzo szeroki temat, ale o tym mówi św. Paweł, by Kościół pamiętał o Kościele, by się nawzajem wspierał. Ale to, co chcę powiedzieć, jest dużo bardziej szerokie. To znaczy, ta duchowa cecha, którą jest hojność, nie objawia się jedynie w finansach. Ona oczywiście przejawia się również w finansach, ale bycie człowiekiem hojnym jest dużo szerszą rzeczywistością. Jeśli ty dzisiaj chcesz być człowiekiem błogosławionym, człowiekiem, który będzie czerpał od Pana Boga świeże, nowe rzeczy, który będzie żył w Duchu Świętym, który będzie doświadczał tego, co niebo dzisiaj przynosi na ziemię, potrzebujesz być człowiekiem hojności. Człowiekiem, który jest hojny, dając czas, swoje zaangażowanie, uwagę. Hojność rozlewa się, tak jak powiedziałem wcześniej, w wielu rzeczywistościach, ale hojność jest cechą Pana Boga, cechą, którą On sam objawił, kiedy zbawiał świat. Jest napisane, że tak Bóg umiłował świat, że dał swojego Syna. Dawanie jest oznaką hojności, a On dał to, co miał najcenniejsze. On nie dał jakichś ochłapów, dał swojego jedynego, najdroższego Syna. Kiedy my stajemy się ludźmi duchowymi i z naszego życia duchowego zaczyna się wydobywać taka przemiana w nas, to znaczy, stając się ludźmi duchowymi, zaczynamy się nawracać, pozwalamy Bogu się przemieniać, jednym z owoców będzie to, że zaczniesz być człowiekiem hojności, człowiekiem, który da drugiemu czas, poświęcisz uwagę komuś, komu wcześniej byś tej uwagi nie poświęcił. Będziesz umiał składać ofiarę z samego siebie. To jest cecha człowieka, który jest człowiekiem duchowym i który będzie przynosił owoc w Królestwie Bożym, który pozwoli Bogu wziąć się dalej. Więc jeśli chcesz być człowiekiem, którego Bóg będzie mógł wziąć dalej, potrzebujesz stać się człowiekiem hojności i człowiekiem ofiary. To znaczy nie ofiary na zasadzie, że robię z siebie ofiarę, ale ofiary na zasadzie, że wiem, że mógłbym zrobić coś dla siebie, ale w tym momencie rezygnuję z tego, żeby zrobić coś dla kogoś innego. Również to przejawia się w życiu modlitewnym. Wiem, że mogę zrobić to, to i to, bo teraz mam takie możliwości, ale rezygnuję, składam ofiarę z rzeczy, które są mniej ważne i składam ofiarę z siebie, by teraz spędzić czas z Bogiem na sobie. To jest bardzo ważna cecha. Mam ludzi we wspólnocie, żyję z wieloma ludźmi, współpracuję, posługuję w kraju, za granicą. Zasada jest ta sama. Ludzie, którzy przynoszą owoc, nauczyli się tej lekcji. Ludzie, którzy idą dalej, to są ludzie, którzy dają, a którzy nie myślą, żeby brać. To naprawdę widać, kiedy z kimś współpracujesz. Co jest celem kogoś w tym, co robi, co jest jego intencją. Jeśli intencją w człowieku będziesz widział, że on ma hojnę serca i po prostu chce dawać, chce się dzielić tym, co Bóg mu dał, taki człowiek będzie wchodził dalej i dalej, będzie w takim duchowym tempie, że ciężko go będzie złapać. Myślę, że tego wszyscy potrzebujemy dzisiaj. Wszyscy potrzebujemy wejść dalej, stawać się ludźmi hojności, ofiary. Jest takie słowo w liście do Rzymian, 12, 1, które chciałem też przytoczyć, św. Pawła. A zatem proszę was, bracia, przez miłosierdzie Boże, abyście dali ciała swoje na ofiarę żywą, świętą, Bogu przyjemną, jako wyraz waszej rozumnej służby Bożej. Jeśli chcemy rozumnie służyć Bogu, świadomie służyć Bogu, potrzebujemy ofiarowywać również nasze ciała, czyli też naszą cielesność, czyli nasze ludzkie zachcianki. I znowu, dojrzałość duchowa, potrzebujemy dojrzałych duchowo ludzi, którzy będą reprezentować godnie Boga na ziemi. Dojrzałość duchowa przejawia się właśnie w tym, że jesteś gotowy do składania ofiar, duchowych ofiar miłych Bogu, a te duchowe ofiary polegają na tym, by rezygnować często z tego, co cielesne, z tego, co codzienne, z tego, co powszechne, i żeby w miejsce tego, co jest bardzo proste i często lajtowe, wchodzić w miejsce składania duchowej ofiary, to znaczy robić rzeczy z Bogiem i dla Boga. Wchodzić w miejsce składania ofiary, pomagając drugiemu człowiekowi, rezygnując z siebie, z własnego ego, idąc się modlić, spędzając czas z Bogiem, wybierając między dobrym a bardzo dobrym, to, co bardzo dobre, bo w życiu duchowym, jeśli już wchodzimy dalej, to już nie wybiera się najczęściej między złym a dobrym, ale wybieramy między dobrym a bardzo dobrym, potem między bardzo dobrym a najlepszym, co jest bardziej owocne. I to wymaga od nas składania ofiary. Ten temat, o którym św. Paweł zaczyna mówić, finansów, jest o tyle istotny, że finanse często objawiają nasze serce, to znaczy, że jeśli umiesz składać ofiary, które cię bolą, kosztują, są dla ciebie jakąś wartością, a to robisz, to znaczy, że będziesz skłonny do składania innych ofiar na różnych innych płaszczyznach życia. Jeśli nie umiesz składać ofiary i nie oddajesz Bogu tego, co finansowe, to Słowo Boże mówi, jak prawdziwe dobro Bóg może ci powierzyć. Myślałem o tym temacie i dzisiaj mówię o tym. Pamiętacie, być może tydzień, dwa tygodnie temu rzuciłem takie hasło, a co gdybyśmy zrobili chwała Mu na jakiejś dużej hali sportowej, bo myślimy o tym. Rzuciłem takie hasło, trochę was podpuszczając, bo chciałem zobaczyć, co myślicie i czy byście przyjechali. Z jednej strony była to wielka radość, kiedy czytałem, że super, będziemy, i zaczęliście wypisywać miejscowości, w których fajnie jakby się to odbyło, a z drugiej strony miałem taki trochę niesmak, powiem szczerze, że ludzie zaczęli pisać, tak, ale. Tak, ale. To znaczy, tak, przyjdę, ale zróbcie to gdzieś koło mnie. I tak sobie pomyślałem, my naprawdę kładziemy często całe siły, życie, żeby coś w ogóle zorganizować, a ktoś mówi, no może przyjdę, ale w sumie, jak będzie gdzieś blisko i jeszcze w ogóle, jak wszystko mi przypasuje. I tak zadaję sobie pytanie, i zadaję to pytanie wam dzisiaj, bo może mój odbiór był też taki po prostu jaki, ale chciałem się nim podzielić. Czy jesteśmy dzisiaj ludźmi gotowymi na przebudzenie? Czy jesteśmy ludźmi gotowymi do składania ofiary, do płacenia ceny za naszą wiarę i za to, żeby zrobić coś, co będzie mogło potrząsnąć tym krajem? Bo do momentu, kiedy my jako ludzie, gromadzący się na wielu różnych spotkaniach w tym kraju, jest pełno, będziemy jedynie ludźmi, którzy chcą brać, brać, brać, brać, niech mnie ktoś nakarmi, niech mi ktoś powie konferencję, niech najlepiej będzie tak, żeby mnie to nie kosztowało, niech to się stanie tak, żebym ja był zadowolony. Dopóki będziemy w takim miejscu, nic się nie stanie. Kiedy się stanie? Stanie się wtedy, kiedy znajdą się ludzie, którzy zaczną mówić, nieważne za jaką cenę, nieważne, gdzie trzeba będzie pojechać, nieważne, gdzie my stajemy z tobą, stajemy razem, idziemy uwielbiać Boga i będziemy brać na to, co Bóg ma przygotowanego dla tego kraju, co Bóg przygotował dla Polski. Dopiero tacy ludzie, którzy będą umieli składać ofiarę ze swojego życia, ze swoich decyzji, ze swojego zaangażowania dla Boga, tacy ludzie zobaczą Interwencję Bożą na ziemi. I chcę wam powiedzieć, ja chcę mieć takich ludzi wokół siebie. Ja nie chcę mieć ludzi, chociaż tacy zawsze są i takich zawsze jest pełno, którzy przyjdą po usługę, nazwijmy to, przyjdą po pomoc, przyjdą po to, żeby im pomóc i pójdą i już potem ich nie widać nigdzie, bo ich problem jest rozwiązany. Chcę mieć wokół siebie ludzi, którzy będą umieli zapłacić cenę za to, powiedzieć, że my też się dołożymy, my też się dorzucimy. I nie mówię tu o finansach, mówię tutaj o złożeniu ofiary, ceny ze swojego życia, żeby zobaczyć Boże poruszenie, to jak Bóg przychodzi do naszego pokolenia, jak Bóg przychodzi i zaczyna potrząsać ziemią, to, co się modlimy tak długo. Ale potrzebujemy być tymi, którzy naprawdę ofiarują siebie całych. Więc czy jesteśmy dzisiaj na to gotowi? Bo jeśli będziemy na to gotowi, chcę zrobić tą halę i chcemy robić spotkania, gdzie będziemy zgromadzić tysiące ludzi na uwielbieniu. Ale czy jesteśmy na to gotowi? Zostawiam was dzisiaj zamiast z modlitwą moją, spontaniczną, zostawiam was z kawałkiem uwielbienia z chwała Mu. Bądźcie z nami, uwielbiajcie z nami i niech to Słowo prowadzi nas tam, gdzie Pan Bóg chce sam nas mieć. Z Bogiem, trzymajcie się. Do zobaczenia. Nie odwracasz się, nie zapominasz. Nie odwracasz się, nie zapominasz. A, bo bym zapomniał, w poniedziałek, najbliższy poniedziałek o godzinie 18.00 jesteśmy w Warszawie przy ulicy Senatorskiej w parafii Franciszkanów św. Antoniego Padewskiego. Także bądźcie z nami na modlitwie o uzdrowienie, będziemy się modlić w waszych intencjach. A ci, którzy są w Warszawie, przybądźcie do nas do Warszawy. Jeśli jesteście w internecie gdzieś daleko, to przez internet również będzie transmisja. Także czekamy na was, widzimy się w poniedziałek wieczorem. Do zobaczenia.