 Jesteśmy już w trakcie adwentu i pewnie wielu z nas zastanawia się, co tu by jeszcze zrobić, żeby do Pana Boga się zbliżyć. Jak się zatrzymać, jak doświadczyć jeszcze mocniej Jego obecności. I w tym odcinku o takiej jednej bardzo ważnej rzeczy w naszym duchowym życiu, o ciszy, której często w naszym życiu nam brakuje. Zapraszam na kwadransik ze słowem. Cześć, witajcie bardzo, bardzo serdecznie. Mam nadzieję, że cieszycie się, że tu jesteście. Ja bardzo jestem szczęśliwy, że oglądacie ten kwadransik i będziemy mogli wspólnie rozważać za moment Słowo Boże. Jestem też w takim czasie, powiem Wam, w swoim życiu, w tygodniu, w końcówce roku, gdzie próbuję się zatrzymać, próbuję hamować i próbuję trochę zwolnić tempo. Bo ten rok miał w sobie to tempo bardzo wysokie i faktycznie nie jest prosto czasem wyhamować. I myśląc sobie już w ogóle o przyszłym roku, to jest też coś, do czego zaprasza mnie Pan Bóg, by nieco zwolnić zaproszeń coraz więcej, propozycji coraz więcej, a Pan Bóg mówi zwolnij. No i myślę, że to będzie bardzo dobry plan na przyszły rok, więc postaram się go zrealizować, ale to jeszcze przede mną. Przede mną też są takie fajne dni, myślę, bo zwykle jeżdżę, posługuję, sam głoszę i staram się modlić za ludzi. A przede mną kilka dni, kiedy będę miał czas spędzony z super ludźmi, na słuchaniu Słowa, na wspólnej modlitwie i wierzę w to, że Pan Bóg też mnie na pełni dotknie i będę mógł doświadczać Jego bliskości w tych najbliższych dniach, bo nie będę z wami się dzielił w kolejnych kwadransikach. Będziemy też widzieć się w grudniu, więc sobie nawet zrobiłem notatkę, gdzie będę, żeby wam powiedzieć, ale też w szczegółach będziecie mogli znaleźć to wszystko na www.rozpalwiare.pl, również w opisie do tego filmiku i na Facebooku. To tak pokrótce, 10. widzimy się w Ożarowie Mazowieckim, wieczorem na modlitwie o uzdrowienie, 16. w Warszawie, w Wilanowie, pierwszy raz w Świątyni Opatrzności Bożej, będzie piękne uwielbienie Eucharystia, wcześniej spotkanie autorskie, też z książką Chwała Mu, będziemy tam, także zapraszam was bardzo serdecznie do tego miejsca, 17. widzimy się w Piastowie na modlitwie o uzdrowienie i 30. we Wrocławiu na konferencji Początek. Także ci z was, którzy chcą dołączyć do nas, będzie mi na pewno bardzo miło, kiedy się tam zobaczymy i będziemy mogli się wspólnie modlić. A więc dzisiaj zapraszam was, byście otworzyli ze mną trzeci rozdział Ewangelii według św. Mateusza, od pierwszego do dwunastego wersetu. I jest to fragment z uwagi na to, że w niedzielę ostatnio kwadransika nie było, nie dałem rady fizycznie. To dzisiaj chciałbym skomentować krótko to słowo i też podzielić się z wami tym, jak to słowo pracuje we mnie w sumie do dzisiaj. To jest niezwykłe w Bożym Słowie. Niezwykłe, bo nie dochodzisz z tym przez parę dni. Więc otwórzcie ze mną Ewangelię Mateusza, od 3, trzeciego rozdziału, od pierwszego do dwunastego wersetu. W owym czasie wystąpił Jan Chrzciciel i głosił na pustyni judzkiej te słowa. Nawróćcie się, bo bliskie jest Królestwo Niebieskie. Do niego to odnosi się słowo proroka Izajasza, gdy mówi głos wołającego na pustyni. Przygotujcie drogę Panu. Dla Niego prostujcie ścieżki. Sam zaś Jan nosił odzienie z sierści wielbłądziej i pas skórzany około bioder, a jego pokarmem była szarańcza i miód leśny. Wówczas ciągnęły do niego Jerozolima oraz cała Judea i cała okolica nad Jordanem. Przyjmowano od Niego chrzest w rzece Jordan, wyznając przy tym swoje grzechy. Gdy widział, że przychodzi do chrztu wielu spośród faryzeuszów, saduceuszów, mówił im, plemię żmijowe, kto wam pokazał, jak uciec przed nadchodzącym gniewem? Wydajcie więc owoc godny nawrócenia, a nie myślcie, że możecie sobie mówić, Abrahama mamy za ojca, bo powiadam wam, że z tych kamieni może Bóg wzbudzić dzieci Abrahamowi. Już siekiera do korzenia drzew jest przyłożona, każde więc drzewo, które nie wydaje dobrego owocu, będzie wycięte i w ogień wrzucone. Ja was chrzczę wodą dla nawrócenia, lecz ten, który idzie za mną, mocniejszy jest ode mnie. Ja nie jestem godzien nosić mu sandałów, on was chrzcić będzie duchem świętym i ogniem. Ma on dwie jadło w ręku i oczyści swój omłot, pszenicę zbierze do spichlerza, a plewy spali w ogniu nieugaszonym. O czym mówi do nas to słowo i co mówi do mnie, bo tym się z wami chcę podzielić. W tym słowie jest takie jedno miejsce, które można sobie zobrazować jako miejsce geograficzne, jako miejsce fizyczne, ale jest to też pewna przenośnia albo słowo, które obrazuje nam pewien stan w życiu duchowym czy pewien obszar przebywania w życiu duchowym, w którym możemy się znaleźć. Mianowicie jest to pustynia. I widzimy tutaj Jana Chrzciciela, o którym ewangelista mówi, że był człowiekiem pustyni. To był człowiek, który na pustyni spędził długi czas, spędzał tam lata. I tam na pustyni w ogóle w życiu duchowym, w życiu wielu mistrzów duchowych, w wielu biografiach ludzi, którzy szli za Chrystusem, a nawet w życiu samego Pana Jezusa pustynia odgrywa ważną rolę. Zobaczcie, jest Jan Chrzciciel, o którym Jezus mówi, to jest największy z proroków, który średnio zapowiada. On jest na pustyni. Widzimy samego Pana Jezusa, który jak będziemy czytać Ewangelię, zobaczymy Go na pustyni, która poprzedzi Jego publiczną działalność i poprzedzi te wszystkie ważne momenty, które będą momentami głoszenia Ewangelii i zbawienia, które przyniesie. Pustynia poprzedza ten czas. Jezus bardzo dobrze znał pustynię. Jezus również wielokrotnie wychodził na miejsce pustynne, żeby być sam na sam z Bogiem. Pustynia jest ważna w życiu Jezusa. Jak spojrzymy na Nowy Testament, spojrzymy na świętego Pawła, to święty Paweł, zanim zaczął głosić Ewangelię, w takim wydaniu, w jakim go znamy, już tak na całość, to święty Paweł również przeżył swoją duchową pustynię kilkunastu lat. Kiedy? No właśnie, wzrastał, dorastał, uczył się również, był na swojej duchowej pustyni i już później poszedł, by z tą legitymacją od starszych w Jerozolimie robić to, co robił. Więc jest to ważne, by zobaczyć w naszym życiu duchowym, że pustynia jest ważnym miejscem. Miejscem, którego nie lubimy. Dlatego warto o nim dzisiaj powiedzieć i warto zobaczyć pustynię w swoim życiu, którą przeżywamy, nieco z innej perspektywy. Jaką wskazówkę Pan Bóg nam daje przez to słowo na Adwent? Pustynia ma w sobie taką jedną cechę. Czy byśmy byli na niej fizycznie, czy byśmy przechodzili ją w naszym życiu duchowym? Na pustyni panuje cisza. Na pustyni jesteś oddzielony od wielu bodźców, w których jesteś na co dzień. Pustynia w życiu duchowym jest o tyle ważnym miejscem, że odcinasz się w swoim podążaniu za Panem Bogiem, zdany na Jego głos. Jesteś zdany na to, co On powie. Kiedy Bóg milczy, musisz się z tym zmierzyć. Nie jesteś w stanie zrobić sobie jakiś podróbek. My często w naszej codzienności polegamy na podróbkach. Jak Pan Bóg do nas nie mówi, to machamy ręką, mówimy sobie, a jakoś sobie poradzimy, bo ten świat ma wiele bodźców i możemy sobie nazwać te głosiki jakimiś takimi, mimo że wiemy, że te podpowiedzi z lewej, z prawej generalnie lecą z każdej strony, jakoś nam trochę łatwiej, bo jednak ktoś do nas mówi. To jest często błąd, który popełniamy, kiedy zmagamy się w takim czasie duchowym, kiedy nie wiemy, co Pan Bóg mówi, czy Pan Bóg mówi, podejmujemy złe decyzje, ponieważ słuchamy z nie tego źródła, z którego powinniśmy słuchać. I Pan Bóg dzisiaj przez to Słowo wie, że mówi, pójdź ze mną na pustynię. Ja będę mówił do Twojego serca. Pójdź na pustynię. A nawet jeśli pójdziesz na pustynię i będziesz miał wrażenie, że Bóg do Ciebie nie mówi, to Bóg mówi przez ciszę. Wiecie, to też jest niesamowite, że nawet kiedy Bóg milczy, to Bóg mówi. Nawet kiedy Bóg milczy, może się okazać, że przez to milczenie usłyszysz więcej niż wtedy, gdyby wydawało Ci się, że z każdej strony dostajesz bodźce i informacje. Pamiętam, jak miałem taki czas w moim życiu, kiedy pojechałem na takie trzy dni, kiedy pojechałem na takie trzy dni postu. To była moja pustynia, mimo że było tam sporo ludzi. Pojechałem na trzy dni postu, żeby modlić się i pościć. Panie, pytałem Boga, gdzie mam iść na studia, bo chciałem bardzo już z Bogiem podejmować decyzję. Szybko się nawróciłem i pojechałem na trzy dni postu. To były trzy dni modlitwy, noce modlitwy. I kiedy wróciłem i miałem podejmować decyzję, miałem wrażenie, że ja nic nie usłyszałem. Miałem wrażenie, że w ogóle nic do mnie nie dotarło. I że to były takie dni, gdzie wołałem do Boga, ale nie było żadnej odpowiedzi. I w pewnym momencie doszło do mnie takie zrozumienie i tak to dzisiaj widzę, że Bóg do mnie nie mówił, bo wiedział, że podejmę w sercu właściwą decyzję. Decyzję zgodną z tym, co dzieje się we mnie, w moim wnętrzu, w moim środku, we mnie, na mojej głębokości. Święta Teresa powie, że w najgłębszym miejscu twojego serca, w największej głębinie twojego serca, mieszka Bóg. I dzisiaj często mamy ten problem, że nie umiemy usłyszeć Boga, bo nie umiemy spotkać się najpierw sami ze sobą. Nie umiemy odnaleźć w sobie odpowiedzi na proste pytania, co dopiero gdzieś tam pytanie na temat całego naszego życia. Często ludzie przychodzą do mnie i pytają, albo proszą, mówią, Marcin, słuchaj, pomódl się o to, bo nie wiem, co jest moim powołaniem, do czego ja w ogóle w życiu jestem wezwany. I ja im mówię, a jakie masz największe pragnienie w swoim sercu? Takie, wiesz, nie zachciankę, nie tam Lemoniada i Lamborghini, jakieś tam, wiecie, palemki i w ogóle jakieś tego typu rzeczy. To są zachcianki, które się pojawiają i znikają. Ale jakie jest twoje pragnienie, tęsknota, najgłębsza w tobie, która jest? I wtedy często ludzie mówią, ale ja nie wiem. Ja mówię, to wiesz, to zanim zaczniesz tak pytać Boga i w ogóle podchodzić do wszystkich, żeby się za ciebie modlili, to weź się zatrzymaj na trzy dni. Wyłącz Facebooka, wyłącz Instagram, przestań gadać z ludźmi i zastanów się, co w ogóle w tobie jest. Czy ty wiesz, gdzie chcesz iść? Czy ty wiesz w ogóle, w którą stronę idziesz? I w którą chciałbyś, żeby twoje życie podążało? I to jest często problem. Nie umiemy się zatrzymać, bo ciągle pędzimy. Pędzimy w pracy, pędzimy w domu. Tyle jest nieporozumień, kłótni, sprzeczek. Jesteśmy nieszczęśliwi w życiu, bo pędzimy nie wiadomo gdzie. Obraliśmy jakiś kurs w swoim życiu, który nie wiadomo, dokąd nas prowadzi, bo nie mieliśmy czasu, żeby zatrzymać się ze sobą samym i przed Bogiem i pomyśleć, gdzie ja w moim życiu chcę iść, dokąd chcę zmierzać, dokąd chcę podążać. I to jest powód, dla którego podejmujemy złe decyzje. I ja wybrałem, wracając do historii z AWF, bo to historia o AWFie, gdzie wybrałem AWF, wybrałem ten kierunek, nie na głos Boży, który był bardzo wyraźny. Wiele razy w życiu słyszałem wyraźny głos Boży, ale nie w tym wypadku. W tym wypadku Bóg do mnie mówił przez ciszę i przez ciszę mówił ja wiem, że podejmiesz dobrą decyzję, bo wiem, co jest w twoim sercu. I ja nie musiałem słyszeć wielkiego głosu, który zmieniłby wiele gdzieś tam we mnie. To była bardzo ważna lekcja. Dzisiaj, kiedy Bóg do mnie nie mówi, wydaje mi się, kiedy jest cisza, kiedy się modlę, pytam, słucham, a jestem w ciszy gdzieś swojego serca i nie dochodzi do mnie żadne słowo od Boga, to wiem, że Bóg mi ufa w moich decyzjach. Cisza jest ważna też pod kątem właśnie uporządkowania swojego wnętrza. Pamiętam, jak pojechałem na rekolekcje ignacjańskie kiedyś i na tych rekolekcjach ignacjańskich milczysz przez tydzień i przez chyba 3 czy 4 dni tak cieszyłem się, że tam jestem i że w ogóle nikt do mnie nie gada, bo jestem przebodźcowany bardzo często. I po tych 4 dniach, kiedy wszedłem w taką głęboką ciszę, byłem przerażony sobą samym. Byłem przerażony tym, co się dzieje w moich myślach, co się dzieje w moim sercu. I myślę sobie, gdzie to wszystko się chowało? Te jakieś myśli, nieczyste myśli, jakieś w ogóle rzeczy, które działy się we mnie. Myślę sobie, Boże, gdzie to chowałem w codzienności? To wszystko wyszło, kiedy pojawiła się cisza. I to był moment mojego nawracania się, to był moment mojego stawania przed Panem, żeby to uświęcił, odmył i żebym był naprawdę w stanie gdzieś żyć z powrotem w takiej łasy i czystości w moich myślach, w moim sercu. To wszystko wychodzi w ciszy. I cisza jest dlatego ważna. Ta pustynia, na której znajdujemy ciszę w sobie samym jest dlatego tak ważna, bo to dopiero tam zaczyna się nasze życie duchowe. Możemy robić bardzo wiele zewnętrznych rzeczy. Nawet chodzić na pielgrzymki, nawet chodzić do kościoła, nawet robić te wszystkie pobożne rzeczy, te święta przeżyć w ogóle w kościele, być na rekolekcjach trzydniowych i tym wszystkim, co się dzieje gdzieś w naszych parafiach być może. Ale jeśli nie pozwolisz sobie na ciszę, jeśli nie zawalczysz o ciszę w swoim życiu, to nie będzie życie duchowe. To będzie życie z doskoku. To będzie życie, które będzie się gdzieś ciągle kręciło naokoło, a nie będzie w środku. A życie duchowe jest w środku. Tam ma swoje źródło i tak naprawdę tam się wszystko dzieje. Pozwólmy sobie na ciszę. To w ciszy możesz usłyszeć poruszenia Ducha Świętego. To w ciszy możesz usłyszeć to, jak Duch Święty cię przed czymś ostrzega, jak mówi ci nie rób tego, albo zrób to. To właśnie w tym miejscu ciszy dzieje się to wszystko. Więc warto o to zawalczyć. Warto wstać może rano, pół godziny wcześniej i mieć pół godziny ciszy. Warto zawalczyć o taki moment w swoim życiu. I to słowo prowadzi nas właśnie do drugiej części, gdzie Ewangelista mówi ja was chrzczę wodą. Mówi o tym, co wychodziło z ust świętego Jana Chrzciciela. Jan Chrzciciel mówi, ja was chrzczę wodą dla nawrócenia, lecz ten, który idzie za mną, mocniejszy jest ode mnie i on was chrzcić będzie Duchem Świętym i ogniem. Święty Jan mówi, Jan Chrzciciel o tym, że idzie za nim Pan Jezus, ten, który jest większy od Niego, któremu nie jest godzien odwiązać rzemy kałusandała. I mówi, on będzie chrzcił was Duchem Świętym i ogniem. On zapowiada przyjście Ducha Świętego. On zapowiada, że kiedy przyjdzie Duch Święty, on ześle na nas swój ogień. Ogień, który będzie palił nasze wnętrze, które uczyni z nas świadków, tych, którzy będą głosić, którzy będą szli w mocy Ducha Świętego. Ale to pójście w mocy Ducha Świętego. Ta zapowiedź i obietnica bycia ochrzczonym w Duchu Świętym, napełnionym w Duchu Świętym, jest obietnicą również opartą o to, o czym mówiliśmy wcześniej. To w miejscu ciszy uczysz się natchnień Ducha Świętego. Kiedy Duch Święty chrzci ciebie, czyli zanurza cię w swoim ogniu, wtedy ty jesteś gotowy do współpracy z Nim, ale tej współpracy musisz nauczyć się w miejscu własnej pustymi, w miejscu własnego przebywania z Bogiem i ze sobą samym w ciszy. I mistrzowie życia duchowego, to mi bardzo imponuje, potrafią mieć takie życie duchowe i takie prowadzić, że nawet kiedy wychodzą do świata, gdzie jest zgiełk, harmider, hałas, huk, te wszystkie rzeczy się dzieją, to w środku niosą w sobie ciszę. I w tej ciszy, która jest w środku, tą ciszą, która jest w środku, uciszają burze, które są dookoła. I wchodzisz w hałas, wchodzisz na swoją kolację świąteczną, na wigilijną kolację ze swoją rodziną, gdzie jest harmider, hałas, może kłótnie, może jakieś tam sprzeczki, różne rzeczy się dzieją przy stole wigilijnym, nie daj Boże, jak wchodzi na politykę. Wchodzisz w to miejsce i jeśli jesteś człowiekiem ducha, jesteś człowiekiem pustyni, jesteś człowiekiem modlitwy, jesteś w stanie tą ciszą uspokoić burzę, jesteś w stanie wnieść pokój w miejsce, gdzie jest kłótnia, chaos i zamieszanie. Takimi ludźmi możemy być, jeśli jesteśmy ludźmi pustyni, jeśli jesteśmy ludźmi ciszy. I Panie, chcemy Cię dzisiaj o to prosić, byś dał nam być ludźmi ciszy, dał nam być ludźmi, którzy wprowadzają pokój, którzy wprowadzają uspokojenie tam, gdzie zamieszanie, harmider, hałas, krzyk. Daj nam się z Tobą spotykać, byśmy uczyli się słuchać Twojego głosu, uczyli się słuchać Twojego słowa i byśmy wszędzie, gdzie idziemy, to słowo nieśli swoim życiem, swoim zachowaniem, swoją obecnością. Przyjdź, Duchu Święty, z mocą. O to Cię prosimy, o to wołamy. I wołamy też również o to, by ten ogień i Twoja obecność spadły na tych, których będziemy spotykać również w tym Adwencie i w te święta. Amen. Niech tak się stanie. Pozdrawiam Was serdecznie. Mam nadzieję, że to słowo też daje Wam jakiś nowy kierunek. Mnie daje. No i widzimy się w kolejnym kwadransiku i mam nadzieję na spotkania w Realu. Z Bogiem i do zobaczenia. muzyka muzyka muzyka muzyka muzyka