 Jest w naszym życiu duchowym takie ryzyko, że możemy zapatrzyć się czasami na jakąś niezwykłą postać, niesamowitą jednostkę, przez którą Pan Bóg dokonuje niezwykłych rzeczy. Ale warto pamiętać o tej jednej najważniejszej kwestii, że niezwykłe i wspaniałe i najcudowniejsze rzeczy czyni Pan, a nie człowiek. I o tym więcej w kwablesiku ze Słowem. Cześć, dzień dobry, witajcie bardzo serdecznie w kolejnym kwadransiku ze Słowem, w którym podzielę się dzisiaj z Wami rzeczami, które są w moim sercu, które znalazłem w Słowie Bożym i też częścią z nich dzieliłem się na ostatnim wyjeździe ewangelizacyjnym, rekolekcyjnym, jak zwał tak zwał. Na Kaszubach byłem w Żukowie z moją ekipą dwóch cudownych kumpli, Wojtka i Macieja, z którymi widzieliśmy naprawdę niezwykłe działanie Pana Boga. I muszę Wam powiedzieć i zaświadczyć o tym, że Pan Bóg dokonywał niezwykłych dzieł. Też część z Was, z tego co wiem, była z nami na transmisji na żywo, transmisji live, która odbywała się i na Facebooku i na YouTubie, ale chyba głównie na Facebooku. I usłyszeliśmy tam niezwykłe świadectwa po modlitwie o uzdrowienie. Pamiętam dziewczynę, która przyszła złożyć świadectwo, bo modliliśmy się o uzdrowienie wzroku, między innymi, i po modlitwie o uzdrowienie wzroku przyszła i zakrywając swoje zdrowe oko, zaczęła mówić, że widzi wszystko wyraźnie, a wcześniej miała bardzo poważne zapalenie spojówek, przez które cały ten obraz był jak przez mgłę rozmazany. Pamiętam mężczyznę, do którego miałem słowo poznania bardzo precyzyjne, że powiedziałem takie zdanie, że Pan Bóg uzdrawia jakiegoś mężczyznę, że wierzy, że uzdrawia mężczyznę, który przyszedł z bardzo poważnymi problemami ze swoimi kolanami, że nie możesz nawet klęczeć. I faktycznie po modlitwie o uzdrowienie przyszedł mężczyzna, który zaczął klęczyć na jednym, na drugim kolanie i pokazywał nam, co może zrobić, a czego wcześniej nie mógł. I podczas tego świadectwa była wielka radość, bo wszyscy widzieli jego entuzjazm i on później, następnego dnia potwierdził nam, że wstał rano, może zasznurować sznurówkę, bo wcześniej był z tym problem, żeby się schylić do swoich butów. Ale chcę Wam powiedzieć, że to świadectwo bardzo mi się spodobało, ponieważ on wieczorem kupił pięć opakowań pizzy i je nam przyniósł, także zjedliśmy wspólną kolację. Pan czynił wspaniałe rzeczy, naprawdę Boża chwała się objawiała. Wiele też świadectw spływało później przez transmisję online. Też osób, za które się modliliśmy, o to, by zniknęły guzki z piersi. I wiem o dwóch osobach, jednej online, jednej, która tam była, które po modlitwie nie mogły znaleźć tych guzków. Także Bogu dzięki za to odsyłaliśmy te osoby do lekarzy i wierzymy, że te świadectwa będą potwierdzone i będziemy mogli dalej się nimi dzielić. Dzisiaj w tym odcinku chciałbym podzielić się z Wami fragmentem z II Listu do Koryntian, z IV rozdziału, od V do XII wersetu. I ten przydługawy fragment będzie podzielony na takie trzy części, zresztą sami zobaczycie. Będę chciał się z Wami zatrzymać po kilku fragmentach rozważania słowa, abyśmy mogli wspólnie zatrzymać się na tych najważniejszych treściach. Ten fragment jest bardzo bogaty w treść, bardzo bogaty w to, co św. Paweł mówił do gminy w Koryncie. Ale chciałbym, żebyście otworzyli ze mną właśnie II List do Koryntian, IV rozdział, V do XII wersetu i żebyśmy przeczytali ten fragment wspólnie. Nie głosimy bowiem siebie samych, lecz Chrystusa Jezusa jako Pana, a nas jako sługi Wasze przez Jezusa. Albowiem Bóg, Ten, który rozkazał ciemnością, by zajaśniały światłem, zabłysnął w naszych sercach, by olśnić nas jasnością poznania chwały Bożej na obliczu Chrystusa. Przechowujemy zaś ten skarb w naczyniach glinianych, aby z Boga była przeogromna moc, a nie z nas. I to jest, uważam, genialny fragment, nad którym warto się zatrzymać po takich świadectwach, które Wam opowiedziałem. Jest taka tendencja, o której wspomniałem we wstępie w kościele. Niestety ostatnio też takich przykładów w życiu kościelnym jest sporo, gdzie z jednej strony chwała Bogu pojawiają się jednostki, księża, głosiciele, ewangelizatorzy, którzy przyciągają ludzi do Pana Boga, ale jest takie ryzyko, że czasami będą przyciągać ludzi do siebie. I bywa niestety tak, i zdarza się to, ze smutkiem trzeba przyznać, że czasami ludzie przywiązują się do tych ludzi bardziej niż do samego Boga. I kiedy człowiek, jak to ma człowiek w zwyczaju, czasami odejdzie od Pana, odejdzie od posłuszeństwa Bogu w kościele, smutno patrzy się na to, kiedy ludzie idą za człowiekiem, nie idąc tak naprawdę za samym Bogiem, do którego mieli być przyprowadzeni przez tę posługę. I św. Paweł chce temu zaradzić. Św. Paweł wiele razy, szczególnie w liście do Koryntian, podkreśla z jednej strony wielką chwałę Pana Boga i te rzeczy, których Pan dokonuje. On z odwagą i ze śmiałością o tym mówi, o charyzmatach, o działaniach Ducha Świętego we współczesnym wtedy kościele, ale z drugiej strony to, co mnie urzeka w św. Pawle, to to, że on nie mówi o sobie. To to, że on zawsze, nawet kiedy wspomni już o sobie, to podkreśla, kto jest godzien chwały i kto stoi za tymi wielkimi działami, żeby ludzie nie mieli wątpliwości, że to nie Paweł, że to nie on, że to nie jego imię ma być tutaj podkreślone, ale imię Chrystusa. I po tym można poznać prawdziwego głosiciela, Pana, że on będzie przyprowadzał ludzi do relacji z Bogiem, a nie do jedynie jakiegoś uczestnictwa, czy przywiązywania się do Niego samego. Święty Paweł mówi tak, nie głosimy bowiem siebie samych, lecz Chrystusa Jezusa jako Pana, a nas jako sługi wasze przez Jezusa. Nie głosimy bowiem siebie samych. Święty Paweł mówi, nie chodzi w tym głoszeniu Ewangelii o mnie. Nie chodzi w tym głoszeniu Ewangelii o to, żeby było głoszone moje imię. Nieważne, kto je będzie niósł. Chodzi o Chrystusa, bo głosimy nie nas samych, lecz Chrystusa Jezusa jako Pana, a nas jako sługi wasze przez Jezusa. On mówi, ja nie jestem nikim więcej, jak tylko waszym sługą. Tym jest apostoł, tym jest każdy, kto służy w Kościele. Sługą ludzi, którzy wierzą w Chrystusa. Im wyżej człowiek jest postawiony, im wyżej stoi w tej hierarchii kościelnej, w hierarchii w Królestwie Bożym, tym większym sługą powinien być, tym bardziej uniżony powinien być. Jeśli się nie uniża mimo wielkiej swojej pozycji, to znaczy, że gdzieś się już minął z powołaniem, z tym, do czego Pan Bóg go wezwał. I końcówka tego fragmentu, który przeczytaliśmy, przychowujemy zaś ten skarb, te wszystkie świadectwa, te niesamowite historie, te cuda, te znaki, które się dokonują, to jest ten skarb, obecność Boga, to jest skarb, obecność Boga, która przejawia się przez te znaki na zewnątrz. Ten skarb jest przechowywany w nas, w naczyniach glinianych, w tych słabych ludzkich ciałach, w tych słabych ludzkich wnętrzach, które są zniszczalne. Panu spodobało się to i to jest tajemnica tego święta, tego Bożego Narodzenia, że Panu spodobało się zamieszkać w lichym, w kruchym człowieku. Panu spodobało się zamieszkać w człowieku, który jest zniszczalny, ale przez te niszczające ciała objawia się Boża chwała. I św. Paweł doświadcza z jednej strony, tak jak powiedziałem, Bożej mocy i doświadcza chwały, która jest niezwykła, i widzi Boga w akcji, widzi, jak Bóg uzdrawia chorych przez Jego ręce, wskrzesza umarłych przez Jego ręce, ale widzimy bardzo jasno, jak św. Paweł zrzucał z siebie tę odpowiedzialność, mówił, to nie jestem ja, to nie jestem ja. Nie mogę się chlubić tymi rzeczami, bo mogę się chlubić jedynie ze swoich słabości. I to jest bardzo bezpieczne miejsce, chcę wam powiedzieć, w którym był św. Paweł. I poza tym miejscem nasze życie duchowe wisi na włosku i w ogóle nasze życie wisi na włosku. Nie możesz doświadczać mocy Bożej w swoim życiu, a nie ukryjesz się w cieniu Pana, a nie ukryjesz się w miejscu za Jego plecami. To jak św. Paweł sam później powie, kto stoi, to św. Piotr mówi, kto stoi, niech baczy, by nie upadł. Uważaj, żebyś nie upadł, bo pycha kroczy przed upadkiem. Ja nauczyłem się tego i za każdym razem pilnuję tego w swojej posłudze. Za każdym cudem, za którym stoi Pan, jest bardzo wielka szansa, nazwijmy to na to, że przypiszesz sobie tą chwałę. Że zaczniesz przypisywać sobie, swojej osobie, te rzeczy, za które chwała należy się Bogu. I nie pomagają w tym ludzie, chcę wam powiedzieć. Ludzie, którzy widzą w ludziach posługujących, w osobach posługujących, jedynie proroków, jedynie ludzi, którzy są bezbłędni, bezgrzeszni. Nie ma takich, chcę wam powiedzieć. Ani ja taki nie jestem, ani nikt, kto się wam wyświetla na YouTubie, taki nie jest. Każdy z nas ma swoje słabości. I pochwały mogą ludzi zniszczyć, pochwały mogą zniszczyć ludzi Boga dużo bardziej niż konstruktywne rady czy krytyka. Więc stanięcie w cieniu Pana, gdzie masz dystans zarówno do pochwał, jak i do krytyki, to jest miejsce, do którego Pan nas zaprasza, bo to jest bezpieczne miejsce za Nim. Wtedy patrzysz na to, co mówi i o Tobie mówi Bóg, a nie na to, co mówią o Tobie ludzie. I to jest bardzo ważne, byśmy służąc Bogu w takim miejscu było, bo widzimy, jak wielu zaczęło w duchu, mówiąc o św. Pawłem, wielu zaczęło w duchu, ale wielu też skończyło w ciele. Łatwo jest zacząć w doświadczeniu Boga. Trudno jest skończyć w pokorze, mając ze sobą cały bagaż chwalebnych rzeczy, których Pan dokonał. I co jest, wierzę, że trudnym, ale jednak rozwiązaniem, które Bóg nam zostawia. Czytamy dalej. Zewsząd znosimy cierpienia, mówi św. Paweł, lecz nie poddajemy się zwątpieniu. Żyjemy w niedostatku, lecz nie rozpaczamy. Znosimy prześladowania, lecz nie czujemy się osamotnieni. Obalają nas na ziemię, lecz nie giniemy. Nosimy nieustannie w ciele naszym konanie Jezusa, aby życie Jezusa objawiło się w naszym ciele. Św. Paweł mówi o kajdanach, o więzieniach, o prześladowaniach, o trudach, które spotykają tych, którzy głoszą Chrystusa. I on mówi, że te trudy, te cierpienia są w naszym życiu konieczne. Dlaczego? Żeby chwała Boża, o której mówiliśmy do tej pory, te rzeczy, które dokonuje Pan i których dokonuje Pan w Twoim i moim życiu, żeby Cię nie zniszczyły, potrzebujesz doświadczenia uniżenia, doświadczenia często prześladowania, jakiejś krytyki, krzyża, cierpienia, które przychodzi do Twojego życia za Twoją służbę Panu. Bo wtedy, dopiero wtedy człowiek umie się uniżyć i umie stanąć przed Panem w miejscu pokory. A w miejscu pokory jest najbezpieczniej. To w miejscu pokory diabeł nie jest w stanie Cię sięgnąć. To w miejscu pokory, w tym cieniu Pana, o którym mówimy, wróg nie jest w stanie zrobić Ci krzywdy, bo kryjesz się w obecności Bożej. Kryjesz się w Jego obecności, a nie w swojej własnej. I potrzebujemy to dzisiaj zrozumieć. Święty Paweł się tego nie wstydził. Nie wstydził się mówić jasno i głośno, że zarówno naśladujemy Chrystusa w tych chwalebnych momentach, jak Jego zmartwychwstanie, w cudach, w znakach, w uzdrowieniach, ale również idziemy za Chrystusem naśladując Go, kiedy przychodzi czas posłuchy, cierpienia, trudu, prześladowania, a ten czas przyjdzie. Czy będziesz wtedy w cieniu Pana? Czy będziesz wtedy w miejscu pokory, w miejscu posłuszeństwa Bogu, Twoim przełożonym? Bo w tym wyraża się również posłuszeństwo Bogu. Czy zbuntujesz się? Czy powiesz, ale to przecież przez moje ręce Pan czynił wielkie rzeczy. Potrzebujemy dzisiaj naprawdę wszyscy, każdy z nas, zadać sobie to pytanie. Ciągle bowiem jesteśmy wydawani na śmierć z powodu Jezusa, aby życie Jezusa objawiło się w naszym śmiertelnym ciele. Tak więc działa w nas śmierć, podczas gdy w Was życie. To jest takie moje też doświadczenie, czy moje patrzenie na ludzi Kościoła, na ludzi, którzy służą Bogu. I kiedy patrzę sobie na swoje życie, na innych ludzi posługujących również, widzę podobną zależność. W naszych życiach jest czas, kiedy wszystko idzie dobrze, kiedy chce Ci się Boga wielbić, kiedy chce Ci się Boga chwalić, kiedy wszyscy Cię słuchają, mówią wielkie rzeczy, dzieją się w życiu tego człowieka. Ale są też momenty, kiedy przychodzi próba. I jeśli jeszcze nie przyszła, to bądź pewien, że przyjdzie. Próba, w której będzie testowane Twoje serce, gdzie ono tak naprawdę jest. Czy przypadkiem w tych chwilach chwały nie przyspawałeś się zbyt mocno do pochwał ludzi? Nie przyspawałeś się zbyt mocno do tego, jak dobrze widzą Cię i postrzegają Cię ludzie? Bóg będzie testował i próbował Twoje serce. Będziesz sam potrzebował przejść przez taką próbę. Po co? Abyś sam umiał sobie odpowiedzieć na pytanie, gdzie ja dzisiaj jestem, gdzie jest moje życie duchowe, gdzie jest moje serce. Bo jeśli Twoje serce będzie we właściwym miejscu, to nie ma obawy, że zarówno w chwili dobrej, jak i w chwili złej, w chwili chwały, jak i w chwili prześladowania i kryzysu, wytrwasz przy Bogu. A to w ostatecznym rozrachunku jest najważniejsze. Nie to, czy kiedy będziesz umierał, ludzie będą mieli Ci brawo. Kiedy będziesz odchodził z tej ziemi, ludzie będą mówili, że byłeś cudowny i niesamowity. Jeśli znacie historię św. Faustyny Kowalskiej albo jej spowiednika, księdza Sopoćko, oni umierali w poczuciu, że ich misja głoszenia Miłosierdzia Bożego jest stracona, że nikt w to nie uwierzył. To, co obiecał Jezus, że będzie święta miłosierdzia, święta miłosierdzia nie ma. Nikt go nie widzi, na horyzoncie go nie widać. I największe rzeczy, te rzeczy, które Jezus obiecał, wypełniły się po ich śmierci. Kiedy oni w pokorze wypełnili to, do czego Jezus ich zaprosił i o co ich poprosił. I chwała, największa chwała Boża przez ich posługę objawiła się po ich śmierci. Dzisiaj na całym świecie jest znane to przesłanie o miłosierdziu Bożym. I chcę siebie i was dzisiaj zachęcić do tego, byśmy naprawdę umieli stanąć w cieniu Pana. Byśmy umieli powiedzieć, Panie, wszystko, co jest dobre i cudowne, to Twoje. Ja nie mam z tym nic wspólnego, ale dziękuję Ci, że pozwalasz mi na to patrzeć i pozwalasz mi być częścią tego niezwykłego dzieła. I Panie, chcemy dzisiaj oddać Tobie chwałę, chcemy oddać Tobie cześć za niezwykłe, cudowne i wspaniałe dzieła, których dokonujesz pośród nas. Dziękujemy Ci, że możemy być tego częścią, że nasze ręce widzą, dotykają Twoich dzieł. Nasze oczy widzą niezwykłą chwałę, która objawia się w naszym życiu. Dziękujemy Ci za każde świadectwo, za każdy cud, za każde uzdrowienie. I prosimy Cię dzisiaj, czyń to, co chcesz, nawet teraz, wśród tych, którzy nas oglądają. Dokonuj swoich znaków, dokonuj swoich cudów, nawracaj serca, niech w imieniu Jezusa Twoja moc objawi się w sercach i w życiach tych, którzy tu są i którzy z nami się modlą. A nam daj stanąć w miejscu pokory i w miejscu oddania Tobie chwały we wszystkim i za wszystko, co widzimy w naszym życiu. O to wołamy, o to prosimy, w Twoje święte imię Jezu, bądź wywyższony, niech ono będzie uwielbione. I Twojemu imieniu, tylko Twojemu imieniu oddajemy dzisiaj pełną chwałę i całą cześć. Amen. Niech tak będzie, kochani. Błogosławię Was dzisiaj, czyli dobrze Wam życzę. Mam nadzieję, że Wy mi również. Miejcie się dobrze, subskrybujcie kanał i niech ta dobra nowina rozchodzi się jak najszerzej, bo Jezus żyje, Jezus ma się naprawdę dobrze i chce, żebyś Ty również był błogosławiony. Trzymajcie się, do zobaczenia w kolejnym kwadranciku ze Słowem. Napisy stworzone przez społeczność Amara.org