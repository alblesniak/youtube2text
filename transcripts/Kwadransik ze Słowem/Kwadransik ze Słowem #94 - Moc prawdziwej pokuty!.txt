 Nie wiem jak wam, ale w moim życiu z Bogiem często potyka mi się noga. Ale z tego odcinka płynie bardzo dobra nowina. Zawsze możesz wrócić do Boga. On już na ciebie czeka. Więcej o tym za chwilę zapraszam na kwadransik ze Słowem. Cześć, witajcie bardzo serdecznie w kolejnym naszym kwadransiku ze Słowem. Wiem, że jest lekko opóźniony. Miał być w środę. Robiłem to, co mogłem, żeby był w środę. Jednak się nie udało. Jest czwartek, kiedy nagrywam dla was ten odcinek. Jestem dzień po wczorajszej posłudze, która trwa do późna w Warszawie. W parafii św. Antoniego Padewskiego. Właśnie w tamtej parafii ojców franciszkanów modlitwę o uzdrowienie. Wczorajszy wieczór zgromadził bardzo wiele osób, które przyszłoby się z nami modlić. Co jest dla mnie bardzo dobrą, radosną nowiną, to to, że za każde takie spotkanie przychodzi bardzo wiele nowych osób. A to znaczy, że ewangelizujemy. To znaczy, że nie robimy czegoś tylko we własnym sosie, ale zapraszamy ludzi, którzy bardzo często nie znają Boga, nie mają doświadczenia Boga. I podczas takich spotkań ewangelizacyjnych, takich wieczorów, mogą gdzieś w swojej wierze zrobić coś, co pociągnie do Pana Jezusa i co sprawi, że ta przygoda z Bogiem albo się zacznie, albo do niej ktoś wróci. Także Bogu dzięki za ten czas. I chciałem wam bardzo krótko opowiedzieć historię jednej dziewczyny, która wczoraj złożyła świadectwo. Już opowiadała mi o nim jakiś czas temu. Dlatego też poprosiłem ją, by podzieliła się z nami na tej wczorajszej ewangelizacji, na wczorajszej posłudze. Tym, co wydarzyło się trzy miesiące temu właśnie w tamtym kościele. Mianowicie chorowała na celiakię. Młoda dziewczyna, mówi, nie mogła jeść bardzo wielu produktów, wielu rzeczy. Utrudniało jej to bardzo mocne jej życie. I kiedy na tej Eucharystii trzy miesiące temu podchodziła do komunii, tam ojciec Lech zawsze mówi, kto nie może podejść do komunii, kto nie może jej przyjąć, no to niech zasłoni swoje usta i chociaż przyjdzie po błogosławieństwo. Ona była po spowiedzi, więc mogła przyjąć, ale nie mogła z uwagi na to, że hostia jest produkowana z produktów, które wywoływały w jej organizmie spustoszenie, wiele zła, wiele niedobrych rzeczy się działo. No i właśnie, ona podeszła do komunii i miała takie pragnienie, żeby przyjąć Pana Jezusa i go przyjęła. Więc wróciła do ławki, mama na nią była wściekła, bo wiedziała, że za chwilę się zaczną problemy z jej organizmem, a okazało się, że problemów nie było. I problemów nie ma do dzisiaj. Co więcej, okazało się, że zaczęła jeść wszystko, co było też jeszcze ważną rzeczą, że kiedy ja poprosiłem osoby do świadectwa, by powiedziały, co doświadczyły podczas modlitwy, ona podeszła do przodu i zaczął, bo właśnie jej jelita, jej żołądek zaczął płonąć, i tak jak opowiadała, taki ogień przyszedł do jej wnętrza. I od tamtej pory jest zdrowa, może wszystko jeść, jest wszystko w porządku, także chwała Panu za to. Było też świadectwo mężczyzny, który od 42 lat chorował na poważne problemy z zatokami, przyjmował też leki, poważne leki na astmę, które się też przyjmuje. I też w dużym skrócie, Pan Jezus go uzdrowił 3 miesiące temu, od tamtej pory nie musi brać leków. Jest zdrowy, oddycha swobodnie, śpi dobrze, a od 42 lat miał z tym problem. Także chwała Panu za to. Ale przechodząc do dzisiejszego kwadransika, to jest kwadransik numer 94. Ja bardzo lubię czytać Wasze komentarze, to, co piszecie na maile, tyle, ile mogę, to odczytuję. I też w komentarzach staram się być na bieżąco. I napisała do mnie po ostatnim odcinku, gdzie pozdrawiałem Grzesia, który miał 12 lat, który ogląda kwadransiki, Pani Maria z Zakopanego, która mi napisała, że ma 94 lata i ogląda wszystkie kwadransiki. I mówi, czasami jestem smutny, jak wchodzę na YouTube, a powinien być kwadransik, a go nie ma. Więc po raz kolejny gdzieś, no właśnie, przypomina mi się to, że nie zawsze daję radę. No ale bardzo chcieliśmy Panią pozdrowić, obiecać też naszą modlitwę i naprawdę bardzo, bardzo mocno się cieszę z tego, że jest Pani z nami. Może się zobaczymy w Zakopanem, bo dostałem zaproszenie na herbatę. Także kto wie, może następnym razem uda mi się tam wpaść. Kochani, otwieramy Słowo Boże na II Księdze Królewskiej, 22 rozdziale, od 11 do 20 wersetu. I przeczytajmy ten fragment wspólnie. Kiedy król usłyszał słowa Księgi Prawa, rozdarł szaty. Następnie król rozkazał kapłanowi Chilkiaszowi i Achikamowi, synowi Szafana, Agborowi, synowi Michaasza, pisarzowi Szafanowi, urzędnikowi królewskiemu Asajaszowi idźcie poradzić się Pana co do mnie, co do ludu i całego pokolenia Judy w związku ze słowami tejże znalezionej Księgi. Bo wielki gniew Pański zapłonął przeciwko nam z tego powodu. Przedkowie nasi nie słuchali słów tejże Księgi, by spełnić wszystko co jest w niej napisane. Kapłan Chilkiasz i Achikam, Agbor, Szafan, Asajasz udali się do prorokini Huldy, żony Szaluma, syna Tigwy, syna Harchasa, strażnika Szad. Mieszkała ona w Jerozolimie, w Nowym Mieście. Odpowiedzieli jej, a ona rzekła do nich. Tak mówi Pan, Bóg Izraela, powiedzcie mężowi, który posłał was do mnie. Tak mówi Pan, oto sprowadzam zagładę na to miejsce i na jego mieszkańców. Wszystkie wyroki Księgi, którą czytał król Judzki za to, że opuścili mnie i składali ofiary kadzielne Bogom obcym, drażniąc mnie wszystkimi dziełami rąk swoich, dlatego zapłonął mój gniew przeciw temu miejscu i nie zagaśnie. A do króla Judzkiego, który posłał was, aby radzić się Pana, powiedzcie w ten sposób. Tak mówi Pan, Bóg Izraela, co do słów, które słyszałeś, ponieważ ulękło się twoje serce i upokorzyłeś się przed obliczem Pana, słuchając tego, co wypowiedziane przeciwko temu miejscu i mieszkańcom jego, iż staną się przedmiotem grozy i przekleństwa, ponieważ rozdarłeś szaty swoje i płakałeś przed obliczem moim, to również i ja wysłuchałem ciebie, wyrocznia Pana. Oto ja przyłączę cię do twoich przodków i będziesz pochowany spokojnie w swoim grobie. I oczy twoje nie ujrzą całej zagłady, jaką sprowadzam na to miejsce. A oni zanieśli tę odpowiedź królowi". O czym mówi do nas ten fragment? W ogóle często zdarza się tak, że słyszę rozmowy, dyskusje, czyta się różne fora na temat Starego Testamentu i widzi się w Starym Testamencie jedynie, przynajmniej tak z pozoru ludzie mówią, że widzimy tu Boga, który jest surowy, zagniowany, który karze itd. A zobaczcie, ta historia jest jedną z wielu w Starym Testamencie, która pokazuje w Starym Przymierzu, w Starym Testamencie Boga, który jest miłosierny. Boga, który decyduje się zaprzestać słusznego gniewu, który decyduje się zmienić swoją decyzję, postanowienie z uwagi na co? Właśnie, na pokutę. Zobaczcie, jest wiele takich fragmentów, niedawno rozważaliśmy jeden z nich o Ezechjaszu, który usłyszał od proroka, że umrze, że jego choroba zmierza ku śmierci i kiedy rozdarł swoje szaty, kiedy płakał, kiedy modlił się do Pana, Pan przyszedł za chwilę z powrotem, prorok do Niego i powiedział mu, że nie umrze, że Bóg przedłuża mu jego życie. Widzimy proroka Jonasza, który prorokuje zniszczenie Niniwy, odpowiedź za grzech ludzi, którzy tam żyli, którzy tam mieszkali. I kiedy Niniwa zaczyna pokutować, kiedy Niniwa uniża swoje serce, Pan zmienia zdanie, prorok nie był zadowolony, mówił, po to tu przychodziłem, głosiłem, prorokowałem, żeby to się nie wydarzyło. No ale właśnie, Bóg zlitował się nad ludem, który rozdarł swoje serce, rozdarł swoją szatę. I właśnie to rozdarcie szaty jest symbolem rozdarcia serca. I teraz, co jest dla nas bardzo ważną informacją, zresztą Jezus o tym powiedział, żebyśmy nie przyjmowali nie szaty, ale serca, żebyśmy nie przyjmowali jedynie pozoru pokuty, nie przyjmowali jedynie pozoru jakiejś duchowości, w której tak naprawdę nie ma ducha. Możemy pościć, Jezus mówi w Mateusza 6, kiedy modlisz się, kiedy pościsz, daje nam cenne wskazówki. Jedną ze wskazówek, które daje nam Pan Jezus, jest to, żebyśmy, kiedy pościmy, nie ubierali się w sposób posępny, żebyśmy nie wyglądali jak właśnie poszczący, bo nie mamy pokazać tego, że pościmy ludziom, ale Bogu. Więc Bóg ma widzieć nasz post. I jest takie ryzyko, kiedy pokutujemy, kiedy przepraszamy za grzech, kiedy przychodzimy do Boga, żeby do Niego wrócić, jest taka pokusa, by zrobić coś na pokaz. W naszym życiu duchowym to jest wielka pokusa, by robić rzeczy na pokaz. I chodzi teraz o to, byśmy mieli w naszym sercu prawdę, byśmy wiedzieli, ludzie z zewnątrz nie muszą tego do końca widzieć, ale Ty i Bóg wiecie, co się dzieje w sercu, czy robisz to na pokaz, czy robisz to dlatego, że tak Ci dyktuje Twoje serce i Twoje sumienie. Ale właśnie, wracając do tematu, który zaczęliśmy, co sprawiało za każdym razem w Starym Testamencie, że Bóg zmieniał zdanie? Kiedyś usłyszałem, niedawno nawet, że Bogu jest łatwiej powstrzymać gniew niż miłosierdzie. To jest piękny cytat, myślę. Bogu łatwiej jest powstrzymać gniew niż miłosierdzie. Bóg chce bardziej okazywać nam swoje miłosierdzie, niż się gniewać. Bóg nie chce się na nas gniewać, nie chce okazywać nam swojego gniewu. On się gniewa w ogóle nie na ciebie, ale na grzech, który popełniasz. I to grzech jest czymś, czego Bóg nienawidzi. Bóg Ciebie kocha, nawet jeśli grzeszysz. Nienawidzi czynu, ale kocha Ciebie. I to jest naprawdę wielka różnica. W każdym razie, Bóg zmieniał swoje zdanie, zmieniał decyzję, kiedy widział lud, który rozdzierał swoje serca, który rozdzierał, właśnie pokutował, który przychodził do Niego i mówił Panie, ja naprawdę przepraszam to, co zrobiłem, przepraszam za to, co się stało. Chcę do Ciebie wrócić całym sercem. I kiedy człowiek naprawdę wracał do Pana całym sercem, on zmieniał swoje postanowienia. Więc prawdziwa i szczera pokuta zmienia rzeczywistość. Prawdziwa i szczera pokuta dociera do serca Boga. I to jest bardzo ważne, żebyśmy to wiedzieli, z uwagi na to, że pokuta jest częścią naszego życia. Prawdziwa pokuta naprawdę potrafi naprawić wiele w nas, potrafi odwrócić wiele sytuacji, kiedy umiemy prawdziwie pokutować, nie próbując Boga oszukać czy oszukać samego siebie. Nasze życie z Bogiem zawiera wiele błędów. Popełniamy błędy i nie popełnia błędów ten, kto nic nie robi. Ale właśnie, chodzi Bogu o to, byśmy mogli do Niego wrócić. Dlatego Pan zostawił nam sakrament pokuty i pojednania, zostawił nam sakrament spowiedzi, że możemy przyjść i wyznawać swoje grzechy. Oczywiście teraz pojawia się często różne pytania, a czy nie lepiej by było, czy nie łatwiej, jakby tak wyznać tylko Bogu bezpośrednio. Ja Wam dam swoje świadectwo i jak ja to widzę, mnie osobiście spowiedź przed kapłanem wiele razy uratowała życie. Wiele razy pomogła mi wrócić do miejsca relacji z Bogiem. Miałem taki czas w swoim życiu, gdzie chodziłem bardzo często do spowiedzi, bo często potykała mi się noga. I gdyby nie spowiedź, mnie samemu ciężko byłoby wrócić do modlitwy. Bo nie wiem, czy Wy macie taką tendencję, ja w sobie ją zauważyłem, że kiedy zrobisz coś, czego wstydzisz się przed Bogiem, to my jako ludzie często uciekamy od Boga, zamiast przybiegać do Niego po miłosierdzie i po przebaczenie. To jest właśnie taka jakaś rysa grzechu w nas, która sprawia, że kiedy zgrzeszysz, to zamiast biec w ramiona Ojca, który wiesz, że cię przytuli, cię przyjmie z powrotem, to my często uciekamy od Boga i robimy sobie kwarantannę i tracimy dni, czasami tygodnie, bo myślimy, że Bóg się na nas zgniewa, a Bóg czeka, żebyśmy tylko do Niego wrócili. I ten sakrament jest nam dany właśnie po to, byśmy wrócili, byśmy przyszli z powrotem, żeby Bóg dał nam swoją łaskę po raz kolejny i po raz kolejny. To jest sakrament, który naprawdę ratuje życie, to jest sakrament, który przywraca nam życie. I ja też dwa dni temu byłem z powrotem u mojego spowiednika, bo mam stałego spowiednika w Łodzi, wyznawałem swoje grzechy i ja za każdym razem, kiedy wracam z tej spowiedzi, czuję, jak w moim duchu coś się zmienia, czuję, jak jestem oczyszczony i myślę sobie tak, że czasami chcielibyśmy, bo się wstydzimy wyznać coś przed Bogiem. Mnie spowiedź w konfesjonale uczy pokory, pokory, że muszę uniżyć się przed drugim człowiekiem, również uniżyć się przed członkiem Kościoła, przed tym, któremu ja też jestem winien swoją wiarę, bo będąc w Kościele jesteśmy winni wiarę swoim braciom, swoim siostrom. I dla mnie to jest naprawdę wielka lekcja pokory, kiedy muszę przyjść i muszę wyznać swój grzech przed Bogiem i przed swoim bratem. Więc ja myślę, że to jest taka wielka Boża pedagogika. Bo ten Bóg wie, w jaki sposób nas kształtować i nas formować, w jaki sposób czynić w naszym życiu, czy nasze serca czynić właśnie takimi, jakimi On chce, żebyśmy mogli posługiwać, funkcjonować w Kościele, żebyśmy mogli być ludźmi, którzy przynoszą owoc. I mam taką jedną jeszcze myśl, takie przemyślenie w związku właśnie ze spowiedzią. Ja zobaczyłem pewną zasadę, że Słowo Boże mówi w księdze Przysłów 28,13, że nie zazna szczęścia, kto błędy swe ukrywa. Kto je wyznaje i porzuca, ten miłosierdzia dostąpi. Prawdziwa pokuta zawiera w sobie nie tylko wyznanie grzechu, ale też porzucenie grzechu albo chociaż szczerą chęć porzucenia grzechu. I ja dostrzegłem to w swoim życiu, że zobaczcie, do momentu, kiedy my nie wyznajemy swojego grzechu, a zobacz, przecież nawet ty nie jesteś w stanie zaskoczyć Boga swoim grzechem. Nie jesteś w stanie zaskoczyć Boga tym, jak zgrzeszyłeś. Bóg naprawdę z tronu nie spadnie, kiedy usłyszy twój grzech, bo On wie, co się stało, jest wszechwiedzący, wszechmogący. Ale dopiero, kiedy wyznajesz swój grzech, ty otwierasz swoje serce i mówisz Bogu tak naprawdę, Panie, wiem, że sobie sam nie radzę i zapraszam w to miejsce, w tę przestrzeń mojego życia, twoją łaskę. Bo jeśli ten grzech zachowujesz dla siebie, jeśli go nie wyznajesz z różnych powodów, z różnych pobudek, kiedy zachowujesz go dla siebie i nie wyznajesz go Panu, to zamykasz się na łaskę, którą Pan Bóg chce ci dać. Na łaskę, czyli na siłę do przezwyciężenia grzechu. Kiedy wyznajesz grzech, kiedy wyznajesz to, co uczyniłeś, i my do spowiedzi nie idziemy, ja to często powtarzam, ja tam nie idę się chwalić z tego, co mi wyszło. Ja idę powiedzieć, co mi nie wyszło. Po co? Żeby Bóg mógł wkroczyć ze swoją łaską, żeby Bóg mógł dać mi siłę. A On da mi siłę, kiedy wyznam swój grzech. I naprawdę ten fakt prowadzi mnie i to, o czym teraz mówię, prowadzi mnie w moim życiu z Bogiem. Widzę w sobie wiele grzechów, wiele rzeczy, które powinienem zmienić, wiele nawyków, które muszę jeszcze wykorzenić ze swojego serca. I spowiedź jest dla mnie czymś kluczowym. Więc wielką moc ma pokuta w moim i twoim życiu. Chcę się teraz też modlić o to, że jeśli może dawno nie byłeś u spowiedzi, dawno nie wyznałałeś swoich grzechów, Pan dzisiaj cię do tego zaprasza, byś to zrobił. Pomódl się, żebyś trafił na dobrego spowiednika. Pomódl się, żebyś trafił na dobrą osobę, która cię zrozumie, wysłucha i która stanie się dla ciebie osobą, która w imieniu Pana Boga powie Pan odpuszcza tobie grzechy, Pan czyni cię wolnym, Pan przebacza ci, bo On zapłacił swoją świętą krwią, żebyś był wolny. Także Panie chcę cię prosić za każdą osobę, za moich braci, za moje siostry, za osoby, które oglądają. Teraz ten kwadransik chcę ci dziękować Boże za to, że rozpalasz wiele serc, że nie chcesz teraz do tego, by wyznawać swój grzech, że to jest styl życia w świętości, by wyznawać, wyznawać, wyznawać to, co nam źle poszło, bo twoja moc się doskonali w naszych słabościach. Kiedy je wyznajemy i porzucamy, Ty, Panie, przychodzisz i bierzesz nas dalej. Więc proszę Cię o to, byś przyszedł do tych, którzy żyli w jakimś zniewoleniu, żyli w lęku, w strachu przez niewyznanie grzechu. Przyjdź do tych, którzy byli skrzywdzeni podczas spowiedzi i daj im takie właściwe spowiedzi, Panie, właściwe osoby, które pomogą im wyznać ten grzech, by usłyszeli z powrotem, że jest przebaczony, że jest im odpuszczony i że mogą zacząć nową drogę z Tobą. Dlatego, Panie, ja Ciebie błogosławię, Ciebie wywyższam i dziękuję Ci za to, co powiedziałeś w swoim słowie przez św. Jakuba, byśmy wyznawali sobie nawzajem grzechy. I dziękuję Ci za tę łaskę, którą mamy w Kościele, łaskę sakramentu pokuty i pojednania, przez którą wyprowadzasz nas na wolność i czynisz nas z powrotem ludźmi wolnymi i szczęśliwymi. Niech imię Twoje, Panie, będzie uwielbione, wywyższone i błogosławione i niech tak się stanie. W imieniu Pana Jezusa. Amen. Zapraszam Was na posługi i będziemy się widzieć teraz w najbliższych dniach w wielu miastach Polski. Także na dole macie kalendarz, możecie sprawdzać, gdzie będę w najbliższym czasie. I mam nadzieję, że się gdzieś zobaczymy, a jak nie na żywo, to na klawiersiku. Więc do zobaczenia i z Bogiem. Pa, pa.