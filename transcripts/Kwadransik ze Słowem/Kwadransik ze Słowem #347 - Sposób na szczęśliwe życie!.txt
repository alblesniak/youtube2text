 Pan Bóg chce nam dać naprawdę szczęśliwe życie. Nie dość, że chce, to jeszcze mówi nam bardzo konkretnie jak to osiągnąć. O tym w dzisiejszym KWADRANSIKU ZE SŁOWEM. 🎵 muzyka 🎵 Cześć, dzień dobry, witajcie bardzo serdecznie. W końcu w KWADRANSIKU ZE SŁOWEM. Trochę mnie nie było, musicie mi wybaczyć. Po pierwsze, zwalam na wyjazdy, bo było ich naprawdę sporo. A po drugie, może trochę słychać, trochę nie, ale jestem trzeci dzień czy czwarty dzień z rzędu w domu. Zamknięty, bo trochę choruje. Więc jeszcze parę dni przede mną, żeby dojść do pełnej sprawności. To wszystko sprawiło, że nie było kiedy i jak nagrać KWADRANSIKA. Bo leżałem w łóżku i nie byłem za bardzo zdolny, żeby cokolwiek wam nagrać. Więc wybaczcie mi, jak będę trochę chrząkał, kaszlał, czy robił tego typu rzeczy. No bo i tak zdecydowałem się, że dzisiaj nagram jeden albo dwa odcinki. Żebyście mieli czym się też karmić w najbliższych dniach. Także mam nadzieję, że macie się dobrze, że wy jesteście zdrowi. Że wzrastacie, że wszystko u was dobrze. No i trochę tak, żeby się wam zrekompensować, w opisie już podaję wszystkie daty, terminy. Na październik, gdzie się zobaczymy, gdzie będziemy mogli wspólnie się pomodlić. Także mam nadzieję, że się gdzieś zobaczymy. Są dwa takie wyjątkowe wydarzenia. Wyjątkowe dlatego, że trzeba się na nie zapisać, zarejestrować. Pierwsze z nich odbędzie się w Rzeszowie razem z Tomkiem Samołykiem. Będziemy prowadzili kilka dni od piątku do niedzieli o Kościele. To będą rekolekcje charyzmatyczne. Będziemy rozmawiać dużo, pewnie dzielić się swoimi doświadczeniami Kościoła. Ale też będziemy się modlić i będziemy szukać tam Pana Boga. I na pewno będzie działał. I to będzie piękny Wierze Czas, który przed nami w październiku na samym początku. Później jeszcze w niedzielę będzie oddzielnie modlitwa, uzdrowienie. Ale to wszystko w kalendarzu. Zapisać się też można na rekolekcje z ojcem Józefem Witką. Będziemy tam razem w Zambrowie. Także zapisujcie się, bo miejsc już nie zostało wiele. No i mam nadzieję, że będziemy mieć tam naprawdę piękny czas. Ostatnio zresztą to, co dzieje się na posługach... Widzieliście ostatnią transmisję z Kazimierza Biskupiego. Chyba, jeśli dobrze pamiętam, tak. Działo się wiele. Bóg dotykał, Bóg uzdrawiał. To, co się dzieje też na tych posługach, kiedy Bóg odkrywa serca ludzi, których nie znamy, a modląc się za nich, widzimy te rzeczy. To jest coś nieprawdopodobnego i pięknego. I naprawdę chwała Bogu za to, że możemy w tym być. A dzisiaj, bo spotykamy się tutaj wokół Bożego Słowa, chciałbym was zaprosić do listu do Rzymian. To jest ósmy rozdział od 5 do 13 wersetu. I będzie to naprawdę solidny kawałek mięcha, mówiąc nomenklaturą św. Pawła, jego slangiem. Mięcha, czyli naprawdę takiego zdrowego pokarmu, bo to słowo nie jest proste, nie jest łatwe, ale jest naprawdę życiodajne. Tak że przeczytajmy, weźcie Słowo Boże do ręki i czytajmy wspólnie. List do Rzymian, 8 rozdział od 5 do 13 wersetu. Ci bowiem, którzy żyją według ciała, dążą do tego, czego chce ciało. Ci zaś, którzy żyją według ducha, do tego, czego chce duch. Dążność bowiem ciała prowadzi do śmierci, dążność zaś ducha do życia i pokoju. A to dlatego, że dążność ciała wroga jest Bogu, nie podporządkowuje się bowiem prawu Bożemu, ani nawet nie jest do tego zdolna. A ci, którzy żyją według ciała, Bogu podobać się nie mogą. Wy jednak nie żyjecie według ciała, lecz według ducha, jeśli tylko Duch Boży w was mieszka. Jeśli zaś kto nie ma ducha Chrystusowego, ten do Niego nie należy. Jeżeli natomiast Chrystus w was mieszka, ciało wprawdzie podlega śmierci ze względu na skutki grzechu, duch jednak posiada życie na skutek usprawiedliwienia. A jeżeli mieszka w was duch tego, który Jezusa wskrzesił z martwych, to ten, co Chrystusa z martwych wskrzesił, przywróci do życia wasze śmiertelne ciała mocą mieszkającego w was swego ducha. Jesteśmy więc bracia-dłużnikami, ale nie ciała, byśmy żyć mieli według ciała, bo jeżeli będziecie żyli według ciała, czeka was śmierć. Jeżeli zaś przy pomocy ducha uśmiercać, będziecie po pędy ciała, będziecie żyli. To jest bardzo mocny fragment Słowa Bożego, w którym św. Paweł zdaje się przeciwstawiać sobie dwie rzeczywistości, mówi o walce ciała z duchem. Teraz potrzebujemy dobrze zrozumieć to, o czym mówi św. Paweł, bo św. Paweł nie mówi tutaj o tym, że mamy jako wierzący żyć, jako takie duchowe istoty, które nie dbają o ciało. Św. Paweł nie mówi też o pogardzie dla ciała, że mamy gardzić ciałem, tak jak kiedyś filozofie, Platon itd. próbowali w ten sposób mówić, że teraz ciało jest więzieniem duszy. Nie o tym mówi św. Paweł. Św. Paweł, trzeba w ogóle zrozumieć, gdyby wejść w grekę, używa dwóch słów na słowo ciało, używa słowa greckiego isoma i sarks. Te dwa słowa różnią się od siebie tym, że w tym fragmencie św. Paweł nie mówi o tym, że mamy zaniedbać swoje ciało, które zresztą nazywa później świątynią Ducha Świętego w innym liście, w liście do Koryntian, wręcz mówiąc, że mamy dbać o ciało. Mówi tutaj o cielesności w kontekście grzesznych popędów, pokus, które są naszą cielesną naturą i pobłażaniu swojej cielesności w tym rozumieniu dążenia ku grzechowi. To jest ten kontekst, o którym św. Paweł mówi, mówiąc tutaj o ciele. Więc walka ciała przeciwko duchowi jest właśnie walką między stylem życia, który podoba się Bogu, w którym żyjemy według ducha, to znaczy umiemy powiedzieć nie, umiemy się zatrzymać, umiemy świadomie stawiać granice i żyć w świadomy sposób, z życiem światowym, tzw. cielesnym, w którym to tak naprawdę życie rozkazuje nam, jak mamy żyć, a my nie umiemy się temu życiu postawić. To jest tego typu rozumowanie, które jest ważne w całym kontekście Listu do Rzymia, szczególnie tego 5 rozdziału. I dopiero na tym fundamencie możemy czytać dalej i zobaczyć, że Pan Bóg, to jest też piękna myśl, która się rodzi z tego fragmentu, że Pan Bóg od momentu, kiedy się na nowo narodziliśmy, czyli od momentu, kiedy przyjęliśmy chrzest, uwierzyliśmy w Pana Jezusa, dostaliśmy nowego ducha, nasz duch ożył, Pan Bóg zaprasza nas w ogóle do szczęśliwego życia. To jest piękny fragment w katechizmie Kościoła katolickiego, w pierwszym rozdziale, czyli na samym początku katechizmu Kościoła katolickiego, to jest brama do wejścia w jakiekolwiek inne rozkminy duchowe. Czytamy, że Bóg jest szczęśliwy, Bóg sam w sobie jest szczęśliwy. To już w ogóle ryje beret i głowy wielu ludziom, że Bóg jest szczęśliwy, a ty na tych obrazach jakiś wściekły. No właśnie, Bóg jest szczęśliwy i stworzył nas po to, byśmy stali się uczestnikami szczęśliwego życia. Czujecie? Bóg chce, żebyśmy byli szczęśliwi. O tym mówi katechizm na samym początku. To jest punkt wyjścia, to jest brama. Omijając ten punkt, mijamy się z wszystkim, co tak naprawdę jest dalej napisane. Bóg jest szczęśliwy i chce, żebyś miał udział w tym szczęściu. To jest piękne słowo i to jest coś, co potrzebujemy wiedzieć. I znowu, kiedy Bóg daje nam nowe życia, daje nam je, tak powiedzieliśmy, we chrzcie, w tym nowym narodzeniu, kiedy decydujemy się iść za Jezusem, Bóg zostawia w naszym sercu pewien czujnik, pewną miarę, w którą mierzymy prawdziwe i fałszywe szczęście. Zobaczcie, tu wchodzimy już w ten tekst, o którym zacząłem mówić. Dążność bowiem ciała prowadzi do śmierci, dążność zaś ducha do życia i pokoju. Czytamy dalej, na koniec tego fragmentu, jeżeli będziecie żyli według ciała, czeka was śmierć, jeśli zaś przy pomocy ducha uśmiercać będziecie popędy ciała, będziecie żyli. Święty Paweł mówi nam o czymś, co powinno być naszym wewnętrznym wyczuciem od momentu, kiedy żyjemy świadomie z Bogiem. Myślę, że wszyscy mamy takie doświadczenie, kiedy przychodzi pokusa, kiedy potrafimy takiej pokusie się oprzeć i mówimy nie grzechowi, który stoi za rogiem. Myślę, że znamy i znacie dobrze to uczucie takiego pokoju, radości, szczęścia, które przychodzi w momencie, kiedy oparłeś się pokusie. To jest nielogiczne, bo po ludzku takie szczęście, radość, miłość, pokój, rozumiany tak typowo po ziemsku, przychodzi wtedy, kiedy zaspokajasz swoje żądze. A tutaj Słowo Boże mówi nam coś kosmicznego, że my uzyskamy szczęście prawdziwe, czyli radość, pokój, miłość, będziemy tego uczestnikami wtedy, kiedy powiemy nie. Rzeczą, która wydaje się dla nas spełnieniem naszej cielesności i naszych zachcianek, które właśnie do nas przyszły. I teraz myślę, że mając to doświadczenie, ja je mam, też nawet tutaj na takim głupim przykładzie prostym, jestem tutaj czwarty dzień w domu zamknięty, donoszą mi tylko jedzenie dobrzy ludzie. I mam cały dzień do wykorzystania, gdzie nigdzie nie wychodzę, co jest w ogóle szalone dla mnie, bo ja zawsze gdzieś wychodzę. I mam do wyboru pomodlić się, mam do wyboru poczytać słowo, mam do wyboru teraz pograć w FIFA, parę meczyków już zagrałem, obejrzeć mecz i mam do wyboru karmienie swojej cielesności, czyli tego, co mi się właśnie chce, albo tego, co powienienem i czuję, że jest głębsze, wewnętrzne i prawdziwe. I teraz nie chodzi o to, żeby nie mieć czasu dla siebie i sobie czasem się odmurzyć, ale chodzi o to, co chcę wam przekazać. Spędziłem taki jeden dzień, byłem totalnie zamulony w gorączce, grając w FIFA, oglądając tam różne rzeczy. I to było takie fajne szczęście, że w końcu mogę coś porobić, czego dawno nie robiłem, ale to za chwilę pryskało. I w końcu poszedłem spać o 10, wstałem chyba o 5 rano, bo już spać nie mogłem, włączyłem sobie uwielbienie, zacząłem się modlić. Miałem 1,5 godziny czytania słowa i modlitwy. I cały mój dzień następny po tej modlitwie był pełen radości, pokoju, spełnienia szczęścia. Byłem szczęśliwy tego dnia. I teraz nie nakarmiło mnie granie w FIFA, nie nakarmiło mnie oglądanie kolejnej części Narni, chociaż była fajna, a też jeszcze coś innego oglądałem. Nakarmił mnie czas spędzony z Bogiem. Nakarmiła mnie ta relacja z Nim, która miała miejsce rano, kiedy wszyscy jeszcze spali. Była 5 rano, było ciemno, robotników jeszcze, którzy robią boisko, u Niskierdywice nie było. Ja doświadczałem tego pokoju, tego spełnienia. I zobaczyłem, jak Bóg mnie zaprasza do właśnie takiego życia. Zobaczyłem, jak Bóg mnie zaprasza do życia, które będzie prawdziwie szczęśliwe. I tak się dzieje właśnie, kiedy na różnych płaszczyznach naszego życia potrafimy sprzeciwić się grzechowi, pokusie. I to jest naprawdę życie, które daje szczęście. Kiedy karmisz się tym, co jest nie z tego świata. Karmisz się tym, że prawdziwe szczęście jest nie z tego świata. Jezus powiedział, że da Wam pokój, którego nie daje Wam ten świat. Czyli jest to dostępne. I my, słuchajcie, możemy być tak napełnieni tym pokojem, radością, miłością, która bierze się z karmienia naszego ducha, Słowem Bożym, modlitwą, przebywaniem z Panem, że kiedy wyjdziemy na zewnątrz, ludzie oszaleją, bo będą mówili, że chcę to mieć, chcę mieć ten pokój, chcę mieć tę miłość, chcę mieć to, co z siebie bije, to szczęście, które z ciebie bije. Skąd ty to masz? I to będzie właśnie to świadectwo, które złożymy bez gadania o czymkolwiek. Chcę Wam przeczytać fragment Tomasza Kempisa, Naśladowanie Chrystusa, genialna książeczka, polecam, już chyba nie raz o niej mówiłem. I on mówi tak. Prawdziwy więc pokój serca leży w stawianiu oporu namiętnością, a nie w służeniu im. Nie ma więc pokoju w sercu człowieka cielesnego, a nie u człowieka oddanego rzeczom zewnętrznym, ale w człowieku gorliwym i uduchowionym. Tomasza Kempis mówi to, co mówi tak naprawdę św. Paweł, co jest przesłaniem i duchem Ewangelii. Prawdziwy pokój dostajesz i otrzymujesz w swoim życiu wewnętrznym. Jeśli ludzie na tym świecie, mając rzeczy tego świata, mówią, że mają pokój, to nie jest pokój, który proponuje ci Pan Bóg. Ten pokój, który proponuje ci Pan Bóg, jest na zupełnie innej głębokości. To jest coś, co nie znika chwilę później, po tym jak się nakarmisz. Ten pokój, który mamy przez rzeczy tego świata, znika chwilę po tym jak się nakarmisz. Masz pokusę, idziesz za pokusą, jesteś chwilowo szczęśliwy i zaraz masz w sobie pustkę. To jest typowa akcja po grzechu. A kiedy rezygnujesz z grzechu i karmisz się Słowem, karmisz się Bogiem, modlitwą i wracasz później do swojego życia, normalnego życia, masz w sobie siłę, masz w sobie pokój i wiesz, że jesteś w stanie przenosić góry. I to nie mija chwilę po modlitwie. Czasami są takie modlitwy, które niosą cię do wieczora, niosą cię przez kolejne dni. I to jest przewaga ducha nad ciałem, to jest przewaga życia duchowego nad życiem cielesnym. I to jest w ogóle proroctwo, myślę, w takim mikrowydaniu. To pokazuje, co jest wieczne, a co się kończy. I św. Paweł o tym mówi właśnie. Bo jeżeli będziecie żyli według ciała, czyli będziecie karmić jedynie swoje pożądania, pożądliwości, cielesności, czeka was śmierć i obrazuje to ta chwilowa przyjemność, która za chwilę umiera. Jeżeli zaś przy pomocy ducha uśmiercać będziecie popędy ciała, czyli mocą ducha świętego, zapraszając ducha świętego, powiesz Panie, pomóż mi, bym przezwyciężył tę pokusę. Przezwyciężysz ją, będziecie żyli i w tobie obudzi się to życie, które jest od chrztu, od momentu Nowego Narodzenia. I będziesz wiedział, że ten duchowy, nieśmiertelny człowiek jest silny i jest w stanie pokonywać wszystkie przeciwności, które pojawiają się w twoim i w moim życiu. To jest przesłanie tego słowa. Więc zdecydujmy się, by karmić dzisiaj to, co wieczne. A wtedy to, co wieczne, będzie miało wpływ na to, co śmiertelne. Nasze życie będzie życiem w Królestwie Bożym tu na ziemi. Będziemy przemieniać tę ziemię, idąc w Duchu, żyjąc w Duchu Świętym. Więc Panie, dzisiaj zapraszamy Cię w te wszystkie miejsca, w których jesteśmy słabi. Zapraszamy Cię w te miejsca, w których jeszcze nasza cielesność krzyczała zbyt głośno i była zbyt mocno osadzona w naszym życiu. Chcemy Cię zaprosić, byś przyszedł i byś wziął to wszystko, co jest jeszcze nasze, by było Twoje. Daj nam, Duchu Święty, siłę, byśmy umieli dziś powiedzieć tak Twojemu prowadzeniu, temu, jak chcesz nas prowadzić i powiedzieć nie, postawić się temu, co jest jedynie naszą cielesną zachcianką. Prosimy Cię o to dziś, Duchu Święty, przyjdź, daj nam wewnętrzną siłę, by pokonać naszego wroga i przeciwnika i byśmy umieli dzisiaj też przezwyciężyć siebie mocą, którą Ty nam dajesz. O to Cię, Panie, prosimy w imieniu Jezusa Chrystusa. Amen. Kochani, niech tak będzie. Ściskam Was, pozdrawiam mocno i do szybkiego zobaczenia.