 Cześć, pozdrawiam was bardzo serdecznie z klasztoru Ojców Franciszkanów z Warszawy, gdzie wczoraj miałem modlitwę o uzdrowienie i mieliśmy piękny, cudowny wieczór w Bożej obecności. Dzisiaj ten kwadrancik właśnie stąd i będzie na temat bardzo, myślę, ciekawy i temat, o którym często zapominamy. Byśmy zadbali też o swoje własne życie. Do zobaczenia za chwilę. Witam was bardzo, bardzo serdecznie, tak jak powiedziałem, z Warszawy, z ulicy Senatorskiej, z klasztoru Ojców Franciszkanów, gdzie spędziłem ostatni dzień. I dzisiaj z tego miejsca właśnie chciałem z wami podzielić się Słowem Bożym i rozważaniem na temat, który właśnie gdzieś dość mocno grami w sercu i czasami jest przez nas zapomniany. Szczególnie przez tych, którzy oddają swoje serce dla Pana Jezusa, którzy oddają swój czas, swoją posługę. Bardzo często jest tak, że gdzieś rozpędzamy się i napędzamy w tym robieniu rzeczy dla Pana i zapominamy w tym całym gdzieś letargu, w tej całej gonitwie o tym, że my też jesteśmy świątyniami Ducha Świętego i że nasze ciała potrzebują też odpoczynku, potrzebują tego, by o nie zadbać. Więc Słowo Boże, które dzisiaj przeczytamy, będzie z I Księgi Królewskiej, z VII rozdziału i chciałbym zachęcić was, zaprosić byście otworzyli ze mną Słowo Boże na VII rozdziale I Księgi Królewskiej i przeczytamy fragment od wersetu I do wersetu XII włącznie. Także zachęcam was i zapraszam do tego, by to słowo nie tylko słyszeć, ale by na nie też patrzeć. Salomon zbudował też i sobie pałac. Trzynaście latu płynęło, zanim wykończył cały swój pałac. Zbudował również dom lasu Libanu, sto łokci długi, pięćdziesiąt łokci szeroki i trzydzieści łokci wysoki, na trzech rzędach słupów cedrowych z ociasonymi balkami cedrowymi na tych słupach. I nakryty też drzewem cedrowym ponad bocznymi pomieszczeniami, które były na tych czterdziestu pięciu słupach, po piętnaście w każdym rzędzie. Wnęki okienne także były w trzy rzędy. Okno nad oknem o trzy kroki. Wszystkie otwory i okna były czworokątne. Otwór od otworu o trzy kroki. Uczynił też sień ze słupami, długą na pięćdziesiąt łokci, na trzydzieści łokci szeroką. Była ona przed nimi, a słupy były z okapem. Ponadto urządził salę tronową, w której sądził salę sądową, obłożoną drzewem cedrowym, od podłogi aż do sufitu. Jego pałac, w którym mieszkał, tak samo wykonany był za domem z salą na dziedzińcu. Wybudował też pałac podobny do tej sali, dla córki Faraona, którą poślubił. Wszystko to od wewnątrz i od zewnątrz, od fundamentu do wsparcia pułapu, łącznie z wielkim dziedzińcem, było z kamieni wyborowych, ciosanych według miary ryźniętych piłą. Podmurówka była z kamieni wyborowych i kamieni wielkich na dziesięć i osiem łokci, a nad nią kamienie wyborowe, według miary ciosane i budulec cedrowy. Również wielki dziedziniec miał dookoła trzy rzędy kamieni ciosanych rząd ciosanych belek cedrowych, tak samo jak wewnętrzny dziedziniec świątyni Pana oraz sień świątyni. Więc mamy taki trochę budowniczy odcinek dzisiaj i ten fragment faktycznie jest taki dość bogaty w te wszystkie treści, które możemy się zastanawiać, po co w ogóle są tutaj napisane, po co nam wiedzieć, że tu jakieś trzy kroki, pięć belek po lewej, pięć belek po prawej. Chciałbym, żebyśmy złapali kontekst tej całej historii i kontekst tej całej sytuacji, którą tutaj widzimy. I w tym siódmym rozdziale Księgi Królewskiej, pierwszej Księgi Królewskiej widzimy, że ten rozdział jest chwilę po tym, kiedy król Salomon skończył budować świątynię dla Boga. I to, co jest ważne, żebyśmy zobaczyli tę pewną kolejność, która w tym fragmencie słowa Bożego jest tutaj pokazana. Salomon wpierw całe swoje siły, cały swój nacisk, wszystko, co robi, kładzie na to, żeby zbudować Bogu świątynię, żeby zbudować Bogu miejsce, jego mieszkanie, żeby to proroctwo, to słowo, które zostało wypowiedziane nad jego życiem, to, o czym mówiliśmy sobie w poprzednich odcinkach, żeby się wypełniło i wykonało. I Salomon nie robi tego po łebkach. Salomon wydaje grubą kasę. Salomon wydaje i robi to w taki sposób, żeby świątynia Boga była naprawdę wzniosła i żeby inne narody zazdrościły takiej czci Bogu Izraela. Także widzimy to w poprzednich rozdziałach i myślę, że z tego, co właśnie dzieje się tutaj w 7 rozdziale 1 Księgi Królewskiej, możemy wysnuć bardzo ważny wniosek, że pierwszą rzeczą, która jest w tym fragmencie pokazana, to to, że Salomon postawił priorytet. Najpierw moje życie będzie służbą Bogu, a wszystko, co będzie się działo w moim życiu później, wszystko, co będę robił później, to jest tego kontynuacja. Najpierw chcę uczynić mieszkanie dla Boga, a dopiero później, to, co dzieje się w 7 rozdziale, dopiero później będę dbał o swoją własną świątynię. To jest bardzo ewangeliczna zasada. Jezus powiedział, niech to, co pierwsze, będzie pierwsze. Czytamy w Ewangelii, kiedy Jezus mówi to zdanie, że szukajcie wpierw Królestwa Bożego i Jego sprawiedliwości, a wszystko inne będzie wam dodane. To jest ta kolejność. To jest kolejność, która różni nas, ludzi żyjących Ewangelią, od kolejności, którą widzimy na świecie. Świat żyje po to, by zarobić dla siebie. Świat żyje po to, by zrobić rzeczy dla siebie, by się urządzić, by jakoś na tym świecie żyć. A Jezus przychodzi i mówi nam, chce, żeby moje dzieci żyły odwrotnie. To wy róbcie wszystko po to, by Bóg był uwielbiony. Róbcie wszystko po to, by mój ojciec był wywyższony, a później wszystko inne będzie wam dodane. Ale co jest ważne? Przychodzi ten moment w życiu, w którym... I ten fragment, myślę, po to jest nam pokazany, byśmy mogli zobaczyć, że Pan Bóg chce również błogosławieństwa dla nas. Pan Bóg też pozwolił królowi Salomonowi zrobić dla siebie mieszkanie, uczynić to mieszkanie również sobie. Nie tylko skończyło się na tym, że on uczynił świątynię Bogu, ale Bóg też pozwolił jemu wybudować dom dla siebie. I to jest bardzo ważne, bo często o tym zapominamy, tak jak powiedziałem na początku, we wstępie, zapominamy o tym w służbie Bogu, w służbie drugiemu człowiekowi. Czasami jesteśmy tak wypaleni, służąc innym, że sami nie mamy czasu, sami nie mamy siły, sami nie mamy już przestrzeni na to, żeby zadbać o siebie, o swoją rodzinę, o swoich najbliższych, bo spalamy się, służąc Bogu. I z jednej strony oczywiście trzeba zaufać Panu w tym, że kiedy służymy Jemu, On zatroszczy się o wszystko inne, ale pułapką jest pewna skrajność, że w tej służbie Bogu zapomnimy o swoim ciele, zapomnimy o swoich najbliższych, że zapomnimy o tym, że to, co dzieje się w moim życiu też tak prywatnie, poza posługami, jest również bardzo ważne dla Boga, że to również ma być przestrzeń składania świadectwa Bogu. Ja czasami na spotkaniach naszych charyzmatycznych, mówię taką jedną ciekawą rzecz, mówię spostrzeżenie dla charyzmatyków, mówię wiecie, Pan Bóg dał nam również mózg, dał nam również rozum, żebyśmy dobrze odpoczywali, żebyśmy dbali o to, by w miarę możliwości dość dobrze spać, by odżywiać się mądrze i rozsądnie, by uprawiać też sport, byśmy mieli aktywność fizyczną. To są trzy rzeczy, które ja też wyniosłem pewnie z moich studiów z AWF-u, ale nauczyłem się tego właśnie, bo św. Paweł powiedział, że nasze ciała są świątynią Ducha Świętego, że to nasze ciała są mieszkaniem Boga, że to w naszych ciałach, w naszych właśnie tych fizycznych ciałach mieszka Bóg. My czasami właśnie o tym zapominamy. Wierzymy w to, że Bóg jest duchem, że nasze życie duchowe ma być niesamowicie dobre, ważne i umartwiamy swoje ciało. Mieliśmy okres Wielkiego Postu, by to robić, ale trzeba wiedzieć, że Bóg przyszedł zbawić całego człowieka, nie tylko Jego duszę, nie tylko Jego wnętrze, ale też chce, żebyśmy mogli być błogosławieni w ciele. Dlatego nasze ciała również też zmartwychwstaną. To jest prawda, którą wyznajemy w naszym Kościele i w naszej wierze. Dlatego musimy dzisiaj zastanowić się nad tym i chciałbym rzucić takie wyzwanie szczególnie ludziom w posłudze. Czy dbasz o swoje ciało? Czy dbasz o świątynię Ducha, którą jesteś? Czy dobrze śpisz? Czy mądrze się odżywiasz? Czy dbasz o swoją aktywność fizyczną? Bo chcę Ci powiedzieć, jeśli zaniedbasz swoje ciało, to będziesz służył Bogu dużo krócej, niż mógłbyś Mu służyć ze zdrowym ciałem. Jeśli zaniedbasz właściwe dbanie o siebie, to Twoje ciało może nie wytrzymać wieloletniej posługi. Kiedyś, pamiętam, byłem w Rydze i rozmawiałem z arcybiskupem tamtejszym, który jest Polakiem i powiedział mi, Marcin, zapamiętaj to, że Twoja posługa to nie ma być sprint, to ma być maraton. Zadbaj o siebie, zadbaj o swoje życie, zadbaj o swoje zdrowie. Miałem wielu mądrych ludzi, których gdzieś po drodze spotykałem, chociaż też nie było o takie błędy, które popełniałem. Miałem jeden rok w posłudze. Wczoraj czy przedwczoraj się dzieliłem z moim kuzynem taką właśnie refleksją, że spędziłem ponad 300 dni w roku głosząc słowo, nie mając za dużo czasu na odpoczynek. Powiedziałem sobie po wszystkim, że już nigdy nie chciałbym mieć takiego roku, bo moje ciało było naprawdę zmęczone. Mam znajomego księdza w Bostonie, który przez większość swojego życia niesamowicie mocno ewangelizował, a dzisiaj sam zmaga się z depresją i mówi, Marcin, wydaje mi się, że przyczyną było to, że nie odpoczywałem, przyczyną było to, że nie umiałem odpoczywać. Ja nie spałem, ja ciągle głosiłem, ciągle robiłem rzeczy dla Boga, a zapomniałem o tej prawdzie, którą też Bóg objawia w swoim słowie, że mamy zadbać o siebie, mamy zadbać o swoje ciała, bo to też jest Jego dar i z Bożą łaską musimy też w tej przestrzeni współpracować. Dlatego chciałbym was zachęcić dzisiaj do takiej refleksji, do takiej chwili przemyślenia, czy zastanowienia się nad tym, jak to jest w moim życiu, jak to jest w twoim życiu. Ważne, żeby się zastanowić też nad tym przykazaniem, pamiętaj, aby dzień święty święcić. Pan Bóg daje nam dzień, dzień szabatu, czy w chrześcijaństwie tę naszą niedzielę, bo świętujemy niedzielę Zmartwychwstania. To jest dzień, który zmienia bieg wszystkiego, bo Zmartwychwstanie Jezusa zmienia całkowicie nasze chrześcijańskie życia i naszą codzienność. Czy świętujesz niedzielę? Czy w niedzielę odpoczywasz? Czy niedzielę, ten jeden dzień w tygodniu, poświęcasz dla Boga i dla rodziny? Dlaczego to jest tak ważne? To nie jest przepis dla przepisu. Pan Bóg daje nam ten dzień, byśmy odpoczęli, bo wie, że tak jak nas stworzył, potrzebujemy dnia odpoczynku. On, który jest twórcą naszym, wie, w jaki sposób mamy żyć, żebyśmy byli jak najbardziej efektywnie, jak najbardziej przynoszący owoc. I do tego potrzebujesz dnia odpoczynku. Do tego Bóg ci daje ten jeden dzień w tygodniu, byś odpoczął, byś wyluzował, byś się zatrzymał. Czy masz ten dzień w tygodniu? Czy masz ten dzień, który poświęcasz Panu i poświęcasz najbliższym? To jest ważne, byśmy zrobili sobie taki rachunek sumienia. Więc chciałbym, żebyśmy sobie to dzisiaj na nowo przypomnieli i nie zmarnowali łaski, którą Pan Bóg nam daje. Bo może być tak, że Pan Bóg da ci łaskę uzdrowienia, nawet fizycznego. Da ci łaskę tego, że wrócisz do zdrowia, twoje ciało zacznie z powrotem funkcjonować i prawidłowo działać. I jeśli zlekceważysz swoją część w tym darze, którą Pan ci dał, a twoją częścią jest to, by współpracować z tą łaską, twoją częścią jest to, by współpracować z tym darem, jeśli olejesz to, co Pan Bóg ci daje, jako odpowiedzialność, by dobrze żyć, dobrze się odżywiać, dobrze spać i dbać o swoje ciało, to możesz po pewnym czasie znowu wrócić do takiego miejsca bólu, miejsca kontuzji, ponieważ przez złe dbanie o siebie w jakiś sposób dasz sobie wykraść to, co Pan Bóg ci dał. Trzeba troszczyć się o dary, które Pan Bóg nam daje, czy to duchowe, czy to te bardziej widoczne na zewnątrz, to jest nasza odpowiedzialność. Dlatego, Panie Jezu, chcemy Cię teraz prosić o to, byś dał nam mądrość, byś dał nam mądre serca, byś dał nam serca, które będą odpowiedzialne za wszystko, Boże, co nam dajesz, byśmy nie byli ludźmi nadduchowymi, ale byśmy umieli troszczyć się i byśmy umieli dbać o rzeczy przyziemne, które dajesz nam jako łaskę, ale też jako rzecz do współpracy, jako odpowiedzialność. Panie, daj nam ten przywilej dzisiaj, daj nam tę łaskę bycia Twoimi sługami, jeszcze bardziej świadomie, jeszcze bardziej pełni. Panie, o to Cię prosimy, na Twoją chwałę i niech tak się stanie. Niech Pan Bóg Was błogosławi i widzimy się w kolejnym odcinku. Do zobaczenia. Napisy stworzone przez społeczność Amara.org