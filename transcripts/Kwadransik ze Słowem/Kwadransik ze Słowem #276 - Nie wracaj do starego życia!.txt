 Jak widzicie dalej w biurze od ostatniego odcinka nic się nie zmieniło. Nie marnujemy czasu i zaczynamy kwadransik ze słowem. Cześć, dzień dobry, dobry wieczór. Zaczynamy kolejny odcinek kwadransika ze słowem bez wstępnych ogłoszeń i różnych dziwnych treści. Otwieramy Słowo Boże i chciałbym was zaprosić do tego i zachęcić byście wzięli Biblię do ręki i otworzyli ją na drugim liście Piotra, drugim rozdziale od XX do XXII wersetu. Będziemy trochę pędzić, bo bateria mi się tutaj lekko wyczerpuje, ale mam nadzieję, że dopłyniemy do brzegu i będziemy mogli dzisiaj Słowo Boże przerzuć i je przyswoić ze swojego serca. To jest fragment, który przeczytamy od jakiejś części, nie od samego początku, bo czytalibyśmy i czytalibyśmy ten drugi rozdział. Św. Piotr mówi tam o odstępcach od wiary, o tych, którzy zaczęli w wierze, ale w wierze nie kończą. O tych, którzy zaczęli swoją drogę z Bogiem, ale gdzieś w trakcie okazało się, że coś poszło nie tak i zaczęli wracać do starego życia. O tym dzisiejszy odcinek, by nie wracać do tego, z czego Bóg nas uwolnił. To jest bardzo mocne przesłanie i przeczytajmy od XX do XXII wersetu. Jeżeli bowiem ci ludzie, o których powiedziałem przed chwilą, uciekają od zgnilizny świata przez poznanie Pana i Zbawcy, Jezusa Chrystusa, a potem oddając się Jej, ponownie zostają pokonani, to koniec ich jest gorszy od początków. Lepiej bowiem byłoby im nie znać drogi sprawiedliwości, aniżeli poznawszy ją, odwrócić się od podanego im świętego przykazania. Spełniło się na nich to, o czym słusznie mówi przysłowie pies powrócił do tego, co sam zwymiotował, a świnia umyta do kałuży błota. To jest bardzo mocne słowo. Św. Piotr mówi, że lepiej byłoby dla tych, którzy poznali prawdę, i od tej prawdy, od Jezusa Chrystusa się odwrócili, lepiej było tej prawdy nie poznać, niż poznać i odejść od tego, który już zaczął dawać swoją łaskę, swoją miłość tym, o których jest mowa. To jest bardzo mocny tekst, ponieważ jest to ryzyko dla wielu z nas, jest to ryzyko dla każdego żyjącego w wierze. Im dalej w las, im więcej lat mija w Chrystusie, tym jest czasem trochę trudniej, żeby zachować płomień wiary, płomień serca, żywą relację z Panem. Jest to możliwe, by tak żyć, i myślę, że do takiego życia jesteśmy wezwani i zaproszeni. Ale bywa tak, że kiedy patrzymy na początki naszego życia w wierze, widzimy tam wiele gorliwości, dodatkowych modlitw, szukania Pana, czytania słowa ponad miarę itd. Pewna tendencja jest taka, że po parunastu latach bywa tak, że żyjemy na jakimś już standardzie. Bożą wolą jest to, byśmy dalej żyli w ogniu, bożą wolą jest to, byśmy dalej szukali Boga z całym naszym sercem, z całym zapałem, bo Bóg chce nam się ponad program objawiać, Bóg chce nam się objawiać ponad standard, ponad przeciętność, ale potrzebujemy Go szukać, bo kto szuka, ten znajdzie. Święty Jakub powie potem, że nie otrzymujecie, bo się nie modlicie. Bóg nas do tego zaprasza i to jest Bożą wolą. A wolą wroga jest to, byśmy utknęli w miejscu, wolą wroga jest to, byśmy gdzieś utknęli, gdzieś się zatrzymali i zaczęli wracać do starego życia, przed czym św. Piotr nas dzisiaj przestrzega. Przypomina mi się taka historia z życia wzięta. Pamiętam, jak byłem na spotkaniu, gdzie przyjechał pewien prorok, człowiek prorokujący, objawiający słowa Pana Boga dla wielu wspólnot w całym kraju, z ogromnym doświadczeniem duchowym. To był czas niezwykły. Był tam mój kolega, który poszedł po modlitwę i dostał takie słowo z Piotra. Spełniło się to, co mówi przysłowie, pies powrócił do tego, co sam zmiotował, a świnia umyta do kałuży błota. Ten człowiek powiedział mu, że Pan mówi, że nawróć się, bo wracasz do starego życia. On był dotknięty tym słowem, bo wiedział, że tak jest. Nic nie wiedział, wrócił do domu. Biblia pękła temu człowiekowi właśnie w tym miejscu, na drugim rozdziale Piotra, w tym fragmencie, który prorokował mu. Bóg przychodzi czasami z takim ostrzeżeniem, bo wie, że jeśli zaczniemy żyć z powrotem starym życiem, to nasze życie duchowe może zginąć. Może wszystko, co doświadczyliśmy w naszym duchowym życiu, w relacji z Bogiem, może stać się w jeden moment pyłem i prochem, kiedy przestaniemy być uważni o nasze życie duchowe. Bardzo mnie też kiedyś poruszyło to, co powiedziała św. Teresa z Awila. Myślę, że w którymś kwadransiku kiedyś o tym wspominałem. Ale nawet św. Teresa z Awila, doktor kościoła, powiedziała, że zmarnowała i straciła 13 lat swojego życia duchowego, będąc już w zakonie, stanęła w miejscu i przez 13 lat nie była w stanie wyjść z tego stanu takiej stagnacji duchowej. Dlaczego? Sama o tym mówi. Powiedziała tak. Po pierwsze, o grzechy powszednie mało się troszczyłam i to mnie gubiło. Św. Teresa powiedziała, że przestrzegała wielu przykazań, była bardzo pobożną katoliczką, modlącą się, była zresztą w zakonie. Ale przez to stanęła w miejscu, że przestała zwracać uwagę na grzechy powszednie. To jest bardzo ciekawa wskazówka dla naszego życia duchowego i do naszego życia duchowego, że wcale nie zawsze te najcięższe grzechy zatrzymują nas w naszym życiu duchowym. Że te grzechy największe, najgrubsze, najbardziej oczywiste są na tyle oczywiste, że my po prostu w nie nie wchodzimy. Nie zabijaj, nie kradnij, nie cudzołóż itd. Wielu z nas nie robi tych rzeczy w takim wymiarze, o którym myślimy. Ale wróg jest cwany na tyle, że wie, że może nas zatrzymać przez drobne grzeszki, może nas zatrzymać przez drobne rzeczy, może nas zatrzymać przez rzeczy, których się nie spodziewamy. A nie spodziewamy się, że one nas mogą zatrzymać. Że te drobnostki z życia codziennego potrafią nas powalić na ziemię i być może mało spektakularnie, ale przyspawać do siedzenia. Św. Teresa na tym utknęła. To był jej pierwszy punkt, który powiedziała, dlaczego stała 13 lat w miejscu. Bo o te drobne rzeczy przestała się troszczyć. Co to mogą być te drobne rzeczy? Pewność w modlitwie, myśli złe na temat drugiej osoby, to, że powiesz sobie, że to pewnie nie jest grzechem, nie będę przesadzać itd. Kiedy zastanawiasz się, czy coś jest grzechem czy nie, to bądź bardzo uważny, bo to jest tzw. szara strefa, w której wróg być może będzie próbował cię gdzieś zatrzymać. Ja myślę, że kiedy zastanawiam się, czy to, co robię, jest grzechem czy nie, to już jest grzechem. Kiedy zastanawiam się, bo coś mi sumienie wyrzuca, to najprawdopodobniej tam już jest jakaś zasadzka. Bądź wtedy bardzo uważny. I to jest bardzo ważna zasada w życiu duchowym, o której ona mówi. Po drugie, nieunikanie bliskich okazji do grzechu było drugim powodem, do którego utknęła. Nie unikałam bliskich sposobności do grzechu. Z grzechem jest generalnie tak, grzech się lubi powtarzać, grzech jest powtarzalny. Jeśli chcesz w swoim życiu duchowym odnosić sukcesy, jeśli chcesz iść dalej, wzrastać w świętości, to spójrz w rachunku sumienia na to, jakie grzechy wracają, do jakich grzechów wracasz, i zastanów się przez chwilę, czy nie ma przypadkiem podobnego mechanizmu. Szczególnie w takich grzechach związanych z nieczystością ten mechanizm jest bardzo widoczny. Często, kiedy rozmawiam z ludźmi, którzy gdzieś się zmagają, sam patrzę wstecz, kiedy miałem różne walki duchowe w temacie cielesności, to były bardzo często te same schematy. Żeby im się nie poddawać, wystarczy poddać się pewnej dyscyplinie duchowej, oczywiście prosić Ducha Świętego o łaskę, ale duchowa dyscyplina jest tu ważna, bo kiedy widzisz, że wchodząc na Internet po 21.00 masz dziwne pokusy, których nie masz cały dzień, podpowiedź jest prosta, nie wchodź na Internet po 21.00. Jeśli aplikacje w telefonie pomagają ci, czy próbują cię w takie skłonności gdzieś wkopać, usuń sobie aplikację na tydzień, dwa, trzy. Zacznij po prostu robić kroki, by się zdyscyplinować i zobaczysz, że kiedy wyeliminujesz pokusę, nie wpadniesz w grzech. Jeśli będziesz unikał okazji do grzechu, o tym mówi też św. Paweł, to ten grzech po prostu będziesz omijał. My doprowadzamy się często do takiego stanu, gdzie grzech już jest na takim poziomie, że wystarczy pstryknąć i jest pożar. Sukces i mądrość w życiu duchowym polega na tym, by nie dopuścić do takiego stanu, by wiedzieć, że jesteś tylko człowiekiem. Jeśli przyjdzie do konfrontacji, to wiedz, że jesteś zbyt słaby, żeby się tej konfrontacji jako człowiek gdzieś postawić, więc potrzebujemy omijać okazji do grzechu. Te okazje powinniśmy obchodzić naprawdę szerokim łukiem i to jest coś bardzo ważnego. Pocieszenie jest też takie w tych historiach, czy w tej historii św. Teresy, czy też w takiej jednej historii, którą za chwilę wam powiem, że kiedy wpadniesz w taki letarg i jest z niego wyjście, św. Teresa stała się doktorem kościoła, mimo że przeszła to, co przeszła. Mimo że jest to pewnie jakiś niechlubny element, wydawałoby się, jej życia, do którego się przyznawała, że była bardzo pokorną kobietą. Był też taki człowiek, Smith Wigglesworth, taki trochę święty, ewangelicki, z kręgów protestanckich, człowiek, który był zwykłym, prostym hydraulikiem, który później wskrzeszał umarłych i przez którego życie działy się potężne znaki i cuda, przyniósł ich Chrystusa wielu, wielu ludziom. I on po swoim nawróceniu dalej był hydraulikiem i trochę ta gorliwość w nim opadła. Czytałem w jego biografii o tym, że któregoś razu pokłócił się z żoną, bo jego żona była bardzo pobożną kobietą, także wieczorem wkurzył się, bo przyszła późno z nabożeństwa, a on wrócił z pracy, jej nie było, i nie chciał jej wpuścić do domu. I ona próbowała wejść od balkonu. I w pewnym momencie, jak próbowała się dobić do mieszkania przez balkon, zaczęła się śmiać, bo mówi, że to jest jakiś cyrk na kółkach, że mój mąż nie chce mnie wpuścić do domu, bo wróciłam późno z nabożeństwa, a sam przecież gdzieś tam Pana Boga wzywał, więc zaczęła się śmiać. I ona po prostu się śmiała, że on też zaczął się śmiać i wpuścił ją przez balkon do domu. I pokutował. I ta jego pokuta zajęła 10 dni. Mówi, że 10 dni podjął post, żeby wrócić z powrotem do relacji z Bogiem. Wróciłem do takiej relacji z Bogiem, z jakiej nigdy nie miałem. Więc 10 dni postu, umartwienia swojego ciała, umartwienia i odłożenia tych rzeczy, w których żyłem na co dzień, dla Jezusa, by zbliżyć się do Niego, by podejść do Niego, to dało mi taki poziom relacji z Nim, jakim nigdy wcześniej nie byłem. Więc może dzisiaj, jeśli odpadłeś, potrzebujesz wrócić do Pana przez post. Odejmij sobie rzeczy, które masz na co dzień. Jedzenia, Instagrama, Facebooka, telefonu, cokolwiek potrzebujesz. I wróć do Niego. Zacznij czytać Słowo. Zacznij się modlić. Zacznij spędzać z Nim więcej czasu. Odetnij te rzeczy, które karmiły twoją cielesność, twoje myśli, które były przepełnione być może rzeczami tego świata. Zacznij przepełniać swoje myśli Słowem Bożym. Zobaczysz, że są pragnienia w tobie, które odżyją. Są marzenia, które Bóg woził w twoje serce, które nagle z powrotem zaczną żyć. To jest sposób, żeby karmiąc ducha, wrócić do marzeń duchowych. Bo jeśli karmisz ciało, będziesz marzył jedynie o cielesnych rzeczach, które cię nie zaspokoją, kiedy będziesz karmił ducha. To da ci zaspokojenie. Do tego dzisiaj zaprasza cię Pan Bóg. Chcę się dzisiaj z tobą pomodlić o to, że jest nadzieja dla ciebie, jeśli odpadłeś, jest nadzieja dla ciebie, jeśli żyjesz w letargu nawet lata i myślisz sobie, że najlepsze lata są za mną. Pan dzisiaj mówi do ciebie, że to nie jest prawda, że najlepsze lata są przed tobą. Nawet tutaj widzicie dzwoneczek wiadomości, potwierdza to wszystko, co mówię. Pozwólcie, że pomodlę się z wami o to, żeby Pan zadziałał w waszym życiu, w moim życiu na nowo. Duchu Święty, zapraszam cię teraz, byś przyszedł do mnie, byś przyszedł do moich braci, sióstr z odnowieniem duchowym, żebyś przyniósł taką świeżość, jaką jeszcze nigdy nie doświadczyli. By z powrotem było to naszym doświadczeniem, że pragniemy ciebie bardziej niż rzeczy tego świata, że mamy marzenia, które są twoimi marzeniami, tęsknoty, które są zapoczątkowane przez ciebie, włożone w nasze serca, wiele lat temu być może. Odnów, Panie, marzenia, które w nas włożyłeś, odnów pragnienia, odnów tęsknoty, odnów to, co jest twoim zasiebem i twoim ziarnem w nas. Duchu Święty, proszę cię, daj nam dzisiaj zamarzyć raz jeszcze, zapragnąć raz jeszcze i daj nam dzisiaj wejść w twoje marzenia, bo masz wielkie marzenia dla tego narodu, masz wielkie marzenia dla każdego z nas, masz wielkie marzenia dla tego, co chcesz uczynić w tym kraju i daj nam z powrotem zamarzyć o rzeczach, których ty marzysz. Daj nam stać się częścią przebudzenia, daj nam być w środku przebudzenia, w środku tego, do czego, Panie, nas dzisiaj sam chcesz zaprosić, za każdą cenę, którą przyjdzie nam za to zapłacić. Daj nam widzieć przebudzony kraj, daj nam widzieć Twój ogień, daj nam widzieć Twoją moc i daj nam widzieć, jak Twoja chwała zmienia życia ludzkie, zmienia nasze społeczeństwo, zmienia parlament rządzących, sportowców, aktorów, gwiazd, gwiazdy tego kraju, Panie, i będą przemienione przez Twoje imię, Panie, i chwałę Twojego imienia. Niech Twój blask przyćmie dzisiaj to wszystko, co jest, Panie, blaskiem tej ziemi, niech Twój blask przyćmie dzisiaj to wszystko, co jest blaskiem tego świata, bo Twoja chwała niech zajaśnieje dużo mocniej, dużo jaśniej, niż wszystko, cokolwiek próbuje się świecić na tej ziemi. O to wołamy, o to prosimy i daj nam być częścią tego, co czynisz w Twoje święte imię. Amen. Kochani, niech tak się stanie, módlcie się o to, módlcie się ze mną, bądźcie w tych wszystkich projektach, które przed nami, cały kalendarz tego, gdzie będziemy się widzieć, na www.rozpadwiar.pl i do zobaczenia już wkrótce. Subskrybujcie ten kanał, posyłajcie go dalej, łapkujcie w górę, aby Ewangelia mogła się roznosić coraz szerzej. Pozdrawiam Was serdecznie, z Bogiem i do szybkiego zobaczenia. Napisy stworzone przez społeczność Amara.org