 Miałeś kiedyś wrażenie, że pracujesz, harujesz, robisz po prostu wszystko, co możesz robić, a nie masz w sobie ani satysfakcji, ani spełnienia? Jeśli tak, to dzisiejszy fragment słowa będzie mówił prosto do ciebie. Dlatego zapraszam cię serdecznie na kwadransik ze słowem. Cześć, witajcie bardzo serdecznie ze Słonecznych, jak widzicie, z Kierniewic. Ja jestem chwilkę przed wyjazdem, bo wyjeżdżam na kilka dni. Trochę odpocząć, trochę modlić się z ludźmi. W warunkach, w sytuacji, w jakiej jesteśmy, nie jest to łatwe, więc trzeba sporo kombinować, żeby wszystko było dobrze. Ale bardzo się cieszę, że jesteście ze mną. I też od razu, póki pamiętam, powiem wam o środowym spotkaniu. Miało być w Warszawie, przy ulicy Senatorskiej u Franciszkanów. Spotkanie się odbędzie, ale jedynie w wersji online. Dlatego dla tych, którzy nie planowaliście być, albo wiedzieliście, że nie dotrzecie, dobra informacja. Na moim kanale, na Facebooku będzie można znaleźć transmisję o godzinie 18.00. Zaczniemy Eucharystią, później będzie konferencja, wspólna modlitwa, wspólne uwielbienie. Także bardzo was serdecznie zapraszam. W opisie podam wam link do Facebooka, gdyby ktoś nie wiedział, gdzie to wszystko znaleźć. Nowych rzeczy na kanale będzie wiele. W ogóle dużo rzeczy się nowych dzieje, nie tylko na kanale. Tej jesieni pojawi się w listopadzie, w sumie i w grudniu, to już w sumie będzie prawie zima. Pojawią się dwie nowe książki. Jedna będzie rozmową, wywiadem. Druga, to znaczy rozmową nie tylko ze mną, wywiadem, ale rozmową z księdzem Krzysztofem Porosłą. Już zapowiedź pojawiła się w wydawnictwie Wam. Książka Ogień i Woda. Czy można się dogadać, będąc na dwóch różnych biegunach jednego kościoła. Myślę, bardzo inspirująca i dobra rozmowa, która pokazuje, że nie tylko można, ale trzeba się dogadać, bo jesteśmy w jednym kościele, głosimy jednego Chrystusa i leży na nas, ciąży na nas, naprawdę wielka odpowiedzialność. Druga książka będzie na temat modlitwy. Ci, którzy słuchali tych nagrań, bo z nagrań powstaje ta książka, byli bardzo poruszeni, naprawdę dotknięci i wierzę w to, że ta książka będzie wielkim błogosławieństwem, bo będzie mówiła o tym, jak się modlić, o tym, jak prowadzić owocne, dobre, głębokie życie modlitewne, bo to z tego głębokiego życia modlitewnego wszystko tak naprawdę wynika. Mówimy często tu o cudach, mówimy często o uzdrowieniach, mówimy o rzeczach, które Pan czyni, o przemienionych życiach, ale źródłem i fundamentem tego wszystkiego jest zawsze życie modlitewne, którego ja wiem, czy w którym ja wiem, to jest dziedzina, w której ja wiem, że potrzebuję wzrastać, ciągle iść do przodu, ale też tym wszystkim, czego się nauczyłem, chciałem się podzielić i tymi rzeczami, o które sam walczę, dzielę się w tej książce, w tym nagraniu, także już niedługo więcej informacji na ten temat. Dzisiaj chciałbym, byśmy przeczytali wspólnie długi fragment słowa Izajasza 55 od 1 do 11. To tak właśnie w temacie tego, że wszystko, co robię, staram się, chciałbym, żeby wypływało z modlitwy, ten Izajasz 55 właśnie tak stąd się wziął, że któregoś ranka po prostu otworzyłem Biblię, zacząłem czytać 55 rozdział, który dobrze znałem w sumie, ale to słowo zaczęło do mnie mówić, zacząłem tym słowem się modlić, zacząłem tym słowem gdzieś na głos je wypowiadać, zacząłem nad nim rozmyślać, medytować to słowo i naprawdę ono bardzo dotknęło mojego serca i chciałbym się dzisiaj z wami tym słowem również podzielić, tym słowem się również z wami pomodlić, bo nie wiem, czy wiecie, można słowem się również modlić, nie tylko je czytać, nie tylko je rozważać, ale słowo Boga naprawdę ma moc, zresztą o tym przeczytamy za chwilę. Także ja czytam z Biblii pierwszego Kościoła, jeśli macie inne tłumaczenie, to też śledźcie ten tekst, a jeśli macie to, takie samo, to czytajcie razem ze mną. Izajasza 55 od pierwszego wersetu. Zaczynajcie to, co dobre, wtedy wasza dusza sycić się będzie smakołykami. Nadstawcie swych uszu i podążajcie moimi drogami. Słuchajcie mnie, wtedy wasza dusza pławić się będzie w dobrach, a ja zawrę z wami wieczne przymierze. Spełnią się święte i wierne wyroki dane Dawidowi. Postawiłem go wśród narodów jako świadectwo, jako władcę umieszczonego na czele narodów. Nieznające cię narody będą cię przyzywać. Ludy, które dotychczas nie widziały o tobie, będą u ciebie szukać schronienia ze względu na twojego Boga, świętego Izraela, który cię otoczył chwałą. Szukajcie Boga, znajdując, przywołujcie Go, dopóki nie zbliży się do was. Niech bezbożny opuści swe drogi, a człowiek łamiący prawo swoje plany. Niech każdy wróci do Pana, a dostąpi miłosierdzia. On bowiem może odpuścić wam wiele grzechów. Moje plany bowiem nie są takie, jak plany wasze, ani jak wasze drogi, moje drogi, mówi Pan. Jak bowiem sklepienie nieba odległe jest od ziemi, tak daleka jest moja droga od dróg waszych i wasze zamysły od moich myśli. I jak deszcz, jeśli nie spadnie z nieba lub jak śnieg, nie wracają tam, dopóki nie napoją ziemi, tak, że ona może rodzić, wypuszczać kiełki, dać ziarnosiewcy i chleb do jedzenia, tak będzie i z moim słowem, kiedy wyjdzie z ust moich, nie wróci tam, dopóki nie wykona tego, co jest moją wolą. Ja zadbam o pomyślność twojej drogi i o spełnienie moich przykazań. Bardzo długi fragment, ale bardzo bogaty fragment. Myślę, że z kilku tych wersów można by zrobić wiele konferencji, wiele nauczań. Zobaczcie, że cały ten 55 rozdział mówi o zaspokojeniu w Bogu, o zaspokojeniu w Panu, ale mówi o czymś jeszcze więcej. Nie tylko o tym, że Pan może przyjść i zaspokoić twoje pragnienia, ale że myśli pragnienia Pana są daleko większe od twoich i że Bóg chce cię wziąć w te daleko większe plany. Nie wiem, czy kiedyś myślałeś o swoim życiu właśnie w ten sposób, że nasze życie jako wierzących w Chrystusa nie powinno polegać jedynie na tym, byśmy próbowali przez te 60, 70, 80 lat, ile tu pożyjemy, wypełnić jakieś swoich podstawowych, prostych pragnień i to wszystko. Życie wierzących różni się tym od życia innych, że życie wierzących w Chrystusa ma dużo większe możliwości. Nie ma limitów, które mają normalnie żyjący, myślący ludzie. Czytamy tutaj to, co przed chwilą usłyszeliśmy. Panie, moje plany bowiem nie są takie jak plany wasze, a nie jak wasze drogi, moje drogi, mówi Pan. Jak bowiem sklepienie niebo odległe jest od ziemi, tak daleka moja droga od dróg waszych i wasze zamysły od moich myśli. Pan mówi, że jego plany, jego zamysły, jego zamiary są dużo większe i On chce cię w te plany, zamiary i zamysły wprowadzić. Od czego to wszystko się zaczyna? Gdzie zacząć? Możesz powiedzieć, Marcin, dobrze gadasz, amen, tak, ale gdzie mam rozpocząć? Jak to się wszystko może zacząć w moim życiu? I zobaczcie, jakim zdaniem rozpoczyna się 55 rozdział, ten pierwszy werset. Jak zaczyna się ten fragment? Spragnieni, przyjdźcie po wodę. Spragnieni, przyjdźcie po wodę. Kiedy wczoraj tak sobie siedziałem nad tym fragmentem, pomyślałem sobie, kurczę, wszystko, o czym przeczytałem dalej, wszystko, co mnie poruszało, te wizje Bożych planów, Bożych zamysłów, te wielkie rzeczy, o których Pan tu mówi, są dostępne, są możliwe wtedy i tylko wtedy, kiedy będę pragnął Bożych rzeczy w moim życiu. Kiedy będę pragnął, powiem więcej, kiedy będę pragnął Boga w moim życiu. Co to znaczy pragnąć Boga? Po pierwsze słowo pragnąć to nie jest jedynie jakaś zachcianka, to nie jest jedynie jakieś takie powiedzenie sobie, a no dobra, jutro wieczorem to zrobię, bo faktycznie przyda mi się to w moim życiu. Czasem ludzie tak podchodzą do spotkań modlitewnych, a skoro tak podchodzimy do spotkań modlitewnych, do modlitwy, to tak podchodzimy do Boga. Czy wtedy można powiedzieć, że taka osoba pragnie Boga? No mam wątpliwości. Myślę, że słowo spragnieni, przyjdźcie po wodę, no to właśnie w tym kontekście patrząc, spragnionym jest ktoś, kto nie pił kilka ładnych dni wody, kto jest na pustyni, kto wie, że chociaż po prostu mała ilość tej wody zaspokoi go, on jest w stanie po prostu zrobić wszystko, żeby otrzymać tę wodę. Tacy ludzie są gwałtownikami według słów Jezusa. Jezus mówił o takich ludziach, to gwałtownicy zdobywają Królestwo Boże. I tak jak się rozglądam i patrzę po naszym katolickim, chrześcijańskim rynku, to właśnie ci, którzy są spragnieni, którzy są zdesperowani, którzy naprawdę wiedzą, czego chcą, ci zaczynają żyć w namaszczeniu, w Bożej mocy, ci zaczynają widzieć Królestwo Boże, które przychodzi na ziemię. I ci ludzie naprawdę doświadczają odpowiedzi na modlitwę. Czy dzisiaj jesteś spragniony, czy po prostu ci się choć tak troszeczkę chce, czy dzisiaj jesteś w takim miejscu, że mówisz, a wszystko mi jedno, a tak naprawdę to mogę, ale nic się nie stanie, jak dzisiaj. Dzisiaj się nie pomodlę, dzisiaj nie muszę się spotkać z Panem, jutro się spotkam, niedziela w sumie za dwa dni, to może wtedy. To nie jest pragnienie. Dopiero wtedy, kiedy zaczniesz naprawdę pragnąć, kiedy będziesz budził się rano mówiąc, Panie, wzbudź we mnie pragnienie, Panie, daj mi głód, daj mi determinację, daj mi tęsknotę za Twoim Królestwem i za Tobą. Dopiero wtedy, kiedy zaczniesz tak żyć dzień po dniu, wtedy Boże marzenia zaczną stawać się Twoimi marzeniami. Wtedy to, co Bóg ma w sercu, stanie się tym, co Ty masz w sercu. Zaczniesz żyć inaczej, zaczniesz żyć inaczej, zaczniesz modlić się inaczej i zaczniesz doświadczać zupełnie innych rzeczy, zaczniesz doświadczać zupełnie innych odpowiedzi na modlitwę, niż widziałeś to do tej pory. Spragnieni, przyjdźcie po wodę. Czy jesteś dziś spragniony? I dalej czytamy. Choć pieniędzy nie macie, pospieszcie się i kupujcie. Bez srebra i zapłaty napijcie się wina i tłustego mleka. Słowo Boże mówi nam, że Pan zaprasza nas na ucztę bez pieniędzy. I dzisiaj myślę, że wielu z nas ma to doświadczenie, o którym mówiłem na wstępie. Pracujesz, robisz wiele, naprawdę trudzisz się wiele godzin dziennie i nie masz w sercu satysfakcji, nie masz w sercu zadowolenia, nie ma w Tobie radości. I tak potrafimy przeżyć przez naprawdę wiele lat naszego życia, bo czasem są takie sytuacje, że trzeba rodzinę wykarmić, nie masz wiele do gadania, musisz po prostu wziąć się za robotę. Ale ucieka nam gdzieś w tym wszystkim to, czego chce od nas Pan. Zapominamy, że jeśli naprawdę będziemy wołać do Boga w takiej sytuacji, to Bóg naprawdę jest w stanie zmienić okoliczności w naszym życiu. Jest w stanie posłać do nas właściwych ludzi, jest w stanie otworzyć nam drzwi, które na nas czekają, byśmy w nie weszli. I być może dzisiaj nie wchodzisz w te rzeczy, bo nie zacząłeś o nie wołać z pragnieniem, że chcesz wypełniać Bożą wolę, a nie tylko egzystować w swoim życiu. Zacznij o to wołać, zacznij o to się modlić, zacznij w ten sposób żyć. Wierzę, że zobaczysz zmianę. I Słowo Boże mówi, że Pan zaprasza nas, byśmy bez srebra i bez zapłaty pili wino i tłuste mleko. To jest obraz obfitości, którą mamy, kiedy żyjemy w Bogu. Dopiero wtedy, kiedy naprawdę żyjemy w Bogu, dopiero wtedy, kiedy naprawdę mamy z Nim komunię i relacje, doświadczamy tego takiego błogostanu, pokoju w sercu, radości, która jest głęboką radością, pokoju, który jest głębokim pokojem, który się nie zmienia, kiedy zmieniają się okoliczności. Pan chce Cię zaprosić do takiego życia. Ja myślałem sobie ostatnio o mojej codzienności. Chciałbym, żeby tak wyglądała. Nie zawsze tak wygląda. Widzę, ile jeszcze jest takich momentów, gdzie spędzam więcej czasu na jakichś przyziemnych rzeczach niż na modlitwie. Spędzam więcej czasu na sprawdzaniu Facebooka niż na jakimś sprawdzaniu tego, co jest napisane w Słowie Bożym. Czasowo to jeszcze nie jest tak, jak powinno być. I samo to walczę, żeby Pan był pierwszy, żeby Jego w moim życiu było jeszcze więcej. Bym, jak Jan Chrzciciel, mógł powiedzieć, że ja się muszę umniejszać, moja codzienność niech się umniejszy, by Pan był pierwszy, żeby On zaczął królować. I wiem, mam to doświadczenie i czasami z głupoty ludzkiej tego po prostu nie robię. Wiem, że więcej radości będę miał z tego i więcej pokoju, i więcej życia, i więcej spełnienia będę miał z tego, kiedy spędzę godzinę, dwie nad Słowem, na modlitwie, kiedy będę wołał do Pana, kiedy pójdę podzielić się z kimś Ewangelią, niż z takich rzeczy przyziemnych, jak obejrzę sobie film, pogram sobie w futbolmanagera albo włączę Fifę. I wszyscy chłopacy wiedzą, o czym mówię. Naprawdę wiem te rzeczy, ale czasami moja cielesność jest jeszcze silniejsza. I Pan przez to słowo zaprasza mnie, żebym wszedł z Nim w relację. Bo co się stanie dalej, kiedy wejdziemy z Nim w relację? Od szóstego do jedenastego wersetu przeczytamy kwintesencję, ale zacznijmy od trzeciego. Trzeci werset mówi tak. Pamiętam ten fragment, bo tym fragmentem modliłem się przez wiele lat w domu. Kiedy jeszcze nie miałem posługi, nikt mnie nie znał i nie byłem w żadnym innym kraju, by głosić Chrystusa. Słowo Boże mówi, że kiedy będziemy inwestować w relację z Nim, kiedy On będzie naszą największą rozkoszą w życiu, w codzienności, nie tylko od święta do święta, wtedy Pan postawi nas w miejscu autorytetu i wpływu. Wtedy Pan postawi nas w miejscu, w którym będziemy Jego światłem, będziemy świecić Jego chwałą. Wtedy On postawi nas jako znak dla narodów, jak postawił Dawida. I to tym fragmentem modliłem się, kiedy, tak jak powiedziałem Wam przed chwilą, nie miałem jeszcze posługi, marzyłem o tłumach dla Chrystusa, marzyłem o stadionach, marzyłem o narodach. I modląc się tym Słowem, ono wydało owoc, ono przyniosło owoc. Byłem dwa razy na stadionie narodowym, byłem już w jedenastu krajach głosić Chrystusa. Widziałem tysiące ludzi przychodzących, by spotkać się z żywym Bogiem w Jego żywej Ewangelii, w Jego żywym Słowie. Dlaczego tak się wydarzyło? Chcę Wam przeczytać, co mówi Słowo Boże. I to, co mówi Słowo Boże, będzie skuteczne, bo Jego Słowo, które wychodzi z Twoich ust, nigdy nie wraca bezowocnie, nigdy nie wraca, dopóki nie wykona swojego posłannictwa. Czytamy, że to jest obietnica. Kiedy modlisz się Bożym Słowem, Ono wyda owoc. Bo wtedy wiesz, że to nie jest Twoja wola, to jest Jego wola. I kiedy ogłaszasz tę wolę nad sobą, kiedy ogłaszasz tę wolę nad swoim życiem, Bożą wolę nad swoim życiem, Ona się zrealizuje. Skąd wiem? Bo tak powiedział Pan. I zdanie, które czytamy na końcu jest niesamowite. Pan mówi tak o Twoim życiu. Ja zadbam o pomyślność Twojej drogi i o spełnienie moich przykazań. Pan zadba o to, by to Słowo zrealizowało się w Twoim życiu. Sam Pan zadba o to, aby to Słowo, którym teraz się modlimy, by się wykonało, by się dokonało. Więc od czego to wszystko się zaczyna? Od pragnienia. Jeśli pragniesz, poproś dziś Boga, abyś pragnął bardziej. Jeśli nie wiesz, co to jest pragnąć Boga, Jego dróg w swoim życiu, poproś Go dzisiaj. Powiedz Panie, przyjdź z pragnieniem, którego jeszcze nigdy nie miałem, którego jeszcze nigdy nie czułem. Panie, o to chcemy Cię dzisiaj prosić. Przyjdź do tych, którzy jeszcze nigdy nie pragnęli i daj im zapragnąć. Przyjdź do tych, którzy jeszcze nigdy nie pragnęli Ciebie, nie wiedzą, co to jest pragnąć żywego Boga w swoim życiu. Panie, przyjdź z tym pragnieniem, nawet obudź ich w środku nocy, obudź z samego rana z pragnieniem, którego nigdy nie mieli. A tym, którzy już to pragnienie znają, dzisiaj daj nowe pragnienie, nowego spotkania z Tobą, nowego doświadczenia Twojej miłości i mocy. Panie, jesteś żywy, jesteś obecny, jesteś realny. Dlatego wołamy dziś przyjdź, objaw swoją chwałę, objaw swoje królestwo i uczyń, co sam chcesz dziś uczynić. O to wołamy przez Twoje święte i potężne imię Jezus. I niech tak się stanie. Amen. Niech to słowo wydaje w nas owoc. Zapraszam Was również do oglądania nowej serii, która na kanale w każdy piątek pojawia się z samego rana. Już pierwszy odcinek za nami. Kolejne odcinki też pojawiają się już i będą się pojawiały. 10 odcinków z serii Między cierpieniem a uzdrowieniem z Jasnej Góry. Subskrybujcie kanał, pozdrawiam Was bardzo serdecznie i niech Słowo Boże pracuje w nas, działa w nas i niech pragnienie Jego obecności w nas będzie większe od jakiegokolwiek innego pragnienia. Z Bogiem, do zobaczenia. Napisy stworzone przez społeczność Amara.org