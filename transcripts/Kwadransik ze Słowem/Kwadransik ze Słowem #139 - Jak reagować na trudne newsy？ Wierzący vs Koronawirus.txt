 Dopiero co wróciłem do domu po szalonym tygodniu, który spędziłem w wielu miastach w Polsce, na modlitwie z ludźmi, na głoszeniu Pana Jezusa. Ale ten tydzień był szalony nie tylko przez tempo, które można było dostrzec w tym, co dzieje się w życiu religijnym, ale myślę przede wszystkim w tym, co dzieje się w Polsce i nie tylko w Polsce pod kątem koronawirusa i całej tej zadymy związanej z wirusem, który się jakiś czas temu ujawnił. I w tym odcinku chciałbym rzucić pewne wyzwanie nie wszystkim, ale tym, którzy wierzą w Pana Jezusa. Zapraszam cię bardzo serdecznie na dzisiejszy kwadransik ze słowem. Witajcie bardzo serdecznie w kolejnym kwadransiku ze słowem, w którym, jak widzieliście przed chwilą, chciałbym zająć się w jakiś sposób tematem, od którego ciężko jest uciec, kiedy żyjemy w dzisiejszych czasach, patrząc na media, patrząc na gazety, telewizory i na internet. Tematem wirusa, który się rozprzestrzenia właśnie każdego dnia. Zaczynamy śledzić w internecie nowe statystyki, nowe informacje na temat tego, w którym kraju kolejne przypadki się pojawiły. I możecie zadawać sobie teraz pytanie, dlaczego w tym miejscu, w tym kwadransiku ze słowem podejmuję taki wątek, taki temat, który nie jest tematem bardzo duchowym, a o takich staramy się tutaj mówić, o naszym duchowym życiu. Ale uważam, że bardzo ważną rzeczą jest odnieść się w jakiś sposób nie do samego problemu, ale do reakcji na ten problem, który obserwuje się wśród ludzi wierzących. I ten odcinek chciałbym skierować bardzo mocno do ludzi, którzy uważają się za wierzących, do ludzi, którzy formują się, formują swoje serca, kształtują się na podstawie słowa Bożego, którzy żyją w Kościele i swoją ufność pokładają w Panu Bogu. Ponieważ w tej przestrzeni, kiedy zacząłem obserwować reakcje ludzi na to, co dzieje się w świecie, na to, co dzieje się w mediach, no byłem nieco zasmucony, muszę tak powiedzieć. I o tym trzeba powiedzieć. Dzisiaj rozmawiałem też z jednym z moich przyjaciół, który też prowadzi wspólnotę i doszliśmy do wniosku, że warto jakieś stanowisko czy chociaż głos wnieść, rozsądny głos do tych środowisk naszych wspólnotowych. Więc po to ten filmik. O czym ten filmik nie będzie, o czym ten kwadransik nie będzie na pewno. Po pierwsze ten kwadransik nie będzie o medycynie, o sprawach związanych z takim punktem widzenia osoby medycznie wykształconej czy jakby z tej strony naukowej. Są dużo lepsze odniesienia niż na pewno ten kwadransik do tego, by odnieść się do faktów, statystyk, do tego, co robić, do prewencji, jak przeciwdziałać, jak się zabezpieczyć, żeby przejść przez tą rzeczywistość, w której się znaleźliśmy. Więc nie chcę też na pewno, po drugie, bagatelizować problemu, który faktycznie jest, który się pojawił, ale chciałbym odnieść się bardzo mocno do tematu reakcji, tak jak powiedziałem przed chwilą, na to, co się tutaj miało i ma wydarzać teraz na naszych oczach. Co mnie osobiście zaniepokoiło i dlaczego zaczęła się rodzić we mnie potrzeba, żeby ten filmik nagrać. Po pierwsze, dostałem różne wiadomości i to będą różne wiadomości, powiem o dwóch. Pierwsza z nich, ktoś napisał do mnie, Marcin, słuchaj, czy ty widzisz, co się dzieje, czy ty widzisz, co tutaj się odbywa? Ja się naprawdę panicznie boję tego, co się stanie. Powiedz, czy mogę myślić jutro iść do kościoła, czy mogę przyjąć normalnie komunię, czy mogę w moim życiu religijnym jakoś tutaj być aktywnym, bo się panicznie boję tego, co się dzieje. Spotkałem się z sytuacjami, gdzie ktoś na mszy nie podał sobie ręki na znak pokoju. Wiem, że gdzieś we Włoszech, tam też mieliśmy lecieć, pojawiły się takie sytuacje, ale takich sytuacji było więcej. Ktoś mi też wspomniał, że u niego we wspólnocie padła propozycja, żeby bardziej taki nacisk, żeby nawet nie odbywały się spotkania modlitewne w tygodniu. Więc zaczęto gdzieś myśleć w taki bardzo lękowy, paniczny sposób, że prawie to już wchodziło w jakąś paranoję i to się działo wśród ludzi wierzących. To się działo wśród ludzi wierzących i dla mnie ta cała sytuacja związana z tym wirusem pokazuje dwie rzeczy. Musimy sobie zadać takie dwa pytania. Po pierwsze, czy albo inaczej, jak mocny jest fundament, na którym położyliśmy swoje życie. Bo jeśli fundamentem jest Chrystus, to owocem położenia swojego życia na fundamencie, którym jest Chrystus, będzie pokój. Pokój zostawiam wam, pokój mój wam daję, powiedział Chrystus. Pokój, który jest większy od okoliczności, pokój, który jest większy od tego, co dzieje się na świecie, od paniki, która może wybuchnąć w każdym momencie naszego życia. I teraz nie chodzi znowu o to, by bagatelizować problemy i powiedzieć, że nic się nie dzieje, tylko żeby się zapytać, jak głęboko jest położony mój fundament. Bo jeśli zacząłeś reagować tak, jak reaguje świat, to warto się zapytać samego siebie, czy moja wiara nie jest przypadkiem bardzo powierzchowna. Czy ja nie buduję swojej budowli na sobie bardziej niż na Chrystusie. Takie sytuacje pomagają nam zadać sobie pytania, które są bardzo ważne. Po drugie, takie sytuacje pokazują nam również, czym się karmimy na co dzień. Święty Paweł w Liszcie do Rzymia, 12, 2, mówi tak. Nie bierzcie więc wzoru z tego świata, lecz przemieniajcie się przez odnawianie umysłu. I znowu, ten fragment zadaje bardzo mocne pytanie. Czy ja jako wierzący czymś się różnię w przeżywaniu trudności od tego świata, który żyje bez Chrystusa? Bo jeśli nie, to znaczy, że coś jest nie halo z moim życiem, z Bogiem. Czy Twoja reakcja różniła się czymkolwiek od sąsiadki i sąsiada, który być może z Chrystusem nie ma nic wspólnego? Czy nie zacząłeś panikować tak, jak panikuje świat? Czy nie zacząłeś być w pełni lęku, jak jest w pełni lęku ten świat? To jest naprawdę pytanie, które trzeba sobie dzisiaj postawić. Być może Wy się zastanawiacie, no to gdzie w takim razie mogę znaleźć informacje rzetelne, bez lęku, jakieś takie fakty, statystyki, informacje związane z tym wirusem, jak się temu wszystkiemu przeciwstawiać, jak się zachowywać. Polecam Wam z całego serca kanał Nauka to Lubię mojego dobrego kolegi Tomka Rożka, który jako naukowiec uważam nagrał już kilka bardzo ciekawych odcinków, bardzo merytorycznych, bardzo konkretnych, związanych właśnie z koronawirusem. Jeśli chcecie w taki logiczny, sensowny sposób posłuchać bez paniki, jak do tematu podejść, to śmiało wchodźcie. Podlinkuję Wam w tym odcinku odnośnik do jego kanału. Ale my jako wierzący, wracając do fragmentu, o którym mówi św. Paweł, musimy naprawdę żyć w inny sposób. Ponieważ jeśli nasze życia nie różnią się w ogóle i nasze reakcje nie różnią się w ogóle od reakcji tego świata, to naprawdę źle o nas świadczy i pokazuje, że w tym Wielkim Poście naprawdę potrzebujemy jeszcze mocniej się nawrócić. Bo Chrystus powiedział do nas wierzących, że wy macie być światłem świata. Co to znaczy? Że kiedy przychodzi ciemność, kiedy przychodzą różne kataklizmy, ataki terrorystyczne, bo co chwilę w świecie coś się dzieje, nasza reakcja powinna być zupełnie inna niż to, w jaki sposób żyje świat, niż to, w jaki sposób żyją ludzie bez Boga. Zobaczcie, że w Ewangelii ma Łukasza w XXI rozdziale, 25-28 werset, Jezus kiedy mówi o powtórnym swoim przyjściu zapowiada, że Pan Jezus mówi o tym, że reakcja świata będzie jedna. Reakcją świata na tego typu rzeczy, na trudy, na różne prześladowania, na wybuchy, na kataklizmy jest lęk. To jest normalna reakcja człowieka, ale człowiek wierzący, Jezus pokazuje to bardzo jasno, gdy to się zacznie, nabierz czy ducha, to znaczy reaguj inaczej niż reaguje świat i podnieś głowę, ponieważ zbliża się wasze odkupienie. Podnieście głowę, bo zbliża się wasze odkupienie. Te rzeczy będą poprzedzać powtórne przyjście Pana Jezusa. Więc kończąc ten cały temat, chciałbym zachęcić was do tego, was wierzących, ludzie, którzy żyjemy z Jezusem, którzy wierzymy w Niego, wierzymy w Jego Słowo, wierzymy w to, co Wam przypomnieć i sobie również. Wierzymy w Boga, który pokonał chorobę, który pokonał śmierć, wierzymy w Boga, który z martwych wstał i który daje nam pokój do życia mimo okoliczności, które będą na tym świecie trudne. I to jest ważne, byśmy o tym wiedzieli, byśmy z powrotem wrócili do modlitwy, byśmy wrócili do czytania Słowa Bożego częściej niż czytania mediów. I jeszcze raz to powiem, nie znaczy, że mamy być ignorantami rzeczywistości. Mamy wiedzieć, co się w świecie dzieje, ale mamy też wiedzieć, kto jest Panem na tym świecie, że jest Ten, który pokonał ten świat, Ten, który zwyciężył ten świat, a Jego imię to Jezus Chrystus. I ten Jezus Chrystus nie działa na podstawie lęku, bo na podstawie lęku działa wróg. Chrystus daje nam pokój, pokój, który jest większy od przeciwności. Do takiego życia, do takiej postawy chciałem Was tym filmikiem zachęcić. Bądźmy w tych chwilach trudnych oparciem dla świata, oparciem dla ludzi, którzy nie mają oparcia w Bogu, bo być może nie chcieli mieć go do tej pory, a być może nie spotkali ludzi, którzy byliby dla nich wzorem i przykładem. Bądź światłem świata, bądź solą ziemi właśnie wtedy, kiedy takie rzeczy dzieją się na świecie. Niech Cię Pan Bóg błogosławi, niech daje Ci siłę i wiarę i moc, która płynie z relacji z Nim, z tego fundamentu, którym jest Chrystus. Do zobaczenia w kolejnym kwadrensiku ze Słowem. Muzyka