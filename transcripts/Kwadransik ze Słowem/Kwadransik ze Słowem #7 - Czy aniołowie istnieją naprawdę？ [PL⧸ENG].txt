 Czy aniołowie istnieją? Może zastanawiałeś się nad tym, czy jest to wytwór naszej wyobraźni, kolejny mit, kolejna bajka, którą gdzieś może słyszałeś w swoim dzieciństwie od swojej babci na dobranoc, żeby szybko cię uśpić. A być może są to stworzenia bliskie nam, żyjące blisko nas, które Pan Bóg posyła, by pomogły nam dotrzeć do celu naszej wiary. Kwadransik ze Słowem, odcinek 7. Bardzo cieszę się, że jesteście ze mną po raz kolejny. Dla tych, którzy są z nami po raz pierwszy, cieszę się, że jesteście tutaj. To wierzę, że nie jest przypadek, że trafiliście na ten kanał. Jest to miejsce w sieci, w którym będziemy starali się odkrywać Słowo Boże, starali się poznawać Jezusa w Jego słowie i w świadectwach, które będą tutaj opowiadane. Więc otwórzmy wspólnie Słowo Boże, ponieważ w Nim znajdują się odpowiedzi na wiele, wiele pytań, które zadajemy sobie na co dzień. Często szukamy odpowiedzi w internecie, google'ujemy wszystko, a odpowiedź leży na półce i warto ją otworzyć i wspólnie chcemy to robić, wspólnie chcemy to czynić. Spotkałem się z takim ciekawym tekstem w internecie, on gdzieś krąży po sieci i warto się nad tym zastanowić. Dzisiaj stałem na światłach gdzieś tam w Korku, kiedy jechałem po mieście i wpadło mi to do głowy. Co to za tekst, co to za zdanie? Ktoś napisał, żeby zastanowić się nad tym, co by się stało, gdybyśmy tak samo często, jak sięgamy po komórkę, sięgali po Słowo Boże. Jak wyglądałoby nasze życie, jak wyglądałaby nasza wiara? I mówię, faktycznie, stoję w Korku, pierwsza moja myśl, zobacz, czy ktoś nie napisał, sprawdź SMS-a, sprawdź telefon. A dzisiaj wyjąłem Biblię i zacząłem ją czytać. Tak że to są niespotykane widoki chyba na ulicach, ale my możemy to zmienić. Otwórzmy Księgę Wyjścia na 23 rozdziale. Jest to przedostatni odcinek tej serii, kiedy rozważamy Księgę Wyjścia. Kwadransiki będą żyły sobie dalej, ale będziemy rozważali inne fragmenty Słowa Bożego. Ten, tak jak powiedziałem, jest przedostatni, więc przeczytajmy 23 rozdział od 20 wersetu do wersetu 23. Oto ja posyłam anioła przed Tobą, aby Cię strzegł w czasie Twojej drogi i doprowadził Cię do miejsca, które Ci wyznaczyłem. Szanuj go i słuchaj jego głosu. Nie sprzeciwiaj się mu w niczym, gdyż nie przebaczy waszych przewinień, bo imię moje jest w nim. Jeśli będziesz wiernie słuchał jego głosu i wykonywał to wszystko, co Ci polecam, będę nieprzyjacielem Twoich nieprzyjaciół, będę odnosił się wrogo do odnoszących się wrogo wobec Ciebie. Mój anioł poprzedzi Cię i zaprowadzi do Amoryty, Hityty, Peryzyty, Kanonejczyka, Chivity i Jebusyty, a ja ich wytracę. To jest fragment, który wybrałem po to, by zastanowić się nad tematem, który poruszamy w tym odcinku, mianowicie nad tematem aniołów. Zdaję sobie sprawę, że dla wielu z nas jest to rzecz dość archaiczna. Żyjemy w takim świecie, szczególnie my, Europejczycy, gdzie rzeczywistość duchowa jest czymś dziwnym. Jak słyszysz głosy i powiesz komuś, że na studiach koledzy, koleżance, że modliłeś się i usłyszałeś głos, to Ci powiedzą, że idź do psychiatryka, bo chory jesteś. Z tego, co wiem od ludzi, którzy pracują na misjach, na przykład w Afryce, tam jest to wszystko troszkę odwrócone. Nie mówię, że doskonałe, ponieważ tak nie jest. Zaraz powiem dlaczego. Ludzie w Afryce w ich naturalnym życiu to jest coś bardzo codziennego. Oni wierzą w rzeczywistość duchową. Oni wierzą, że istnieją duchy. Oni wiedzą to wręcz, bo to pokazuje ich życie, że jest rzeczywistość, której nie widać, a ona się dzieje dookoła. Niestety jest tam dużo szamanizmu, szukania niekoniecznie w duchowości dobrej, czyli u Boga, w Słowie Bożym, w chrześcijańskim podejściu do życia. Od tych misjonarzy, których znam, wiem, że kiedy modlą się o uwolnienie, kiedy głoszą Ewangelię, jest tam dużo uwolnień, bo kiedy przychodzi Jezus, kiedy jest głoszone Jego imię, wtedy wszelka ciemność ucieka z krzykiem. O tym czytamy w Ewangeliach, kiedy Jezus chodził po ziemi, kiedy później apostołowie, uczniowie szliby głosić Ewangelię, tam demony uciekały z krzykiem. Tak jak mówię, to jest rzeczywistość afrykańska. Nasza rzeczywistość jest trudniejsza, myślę, można tak powiedzieć, jeśli chodzi o wiarę w duchową rzeczywistość. Ale prawda jest taka, i chciałbym dzisiaj o tym wam powiedzieć i tym się z wami podzielić, bo moim celem nie jest do czegokolwiek tutaj kogoś przekonywać na tym kanale, ale chcę się dzielić swoim doświadczeniem tego, co widzę, że jest żywym słowem opisanym właśnie w Biblii, ale też świadectwami ludzi, których spotykam i moimi świadectwami, które w mojej posłudze, w życiu mojej wspólnoty są na porządku dziennym. W tym fragmencie widzimy, że Bóg mówi do Mojżesza, że posyła swojego anioła po co? Aby doprowadził cię do miejsca, które ci wyznaczyłem. Mówiliśmy sobie we wcześniejszych odcinkach właśnie o tym, że Bóg ma dla nas zadania, że żyjemy na tej ziemi po to, by wypełnić Boże powołanie. Mamy cel, mamy misję. I wspomnieliśmy też o tym, że często Boża wizja i Boża misja jest większa od naszych ludzkich możliwości. Tak samo było w życiu Mojżesza, kiedy dostał to zadanie, by wyprowadzić Izraela z ziemi egipskiej. I Bóg mówi do niego, nie będziesz sam, bo pośle swojego anioła, by w czasie drogi był przed tobą i by doprowadził cię do miejsca, które ci wyznaczyłem. Mój anioł, to jest 23 werset, poprzedzi cię i zaprowadzi do Amoryty, Chityty, Peryzyty, czytamy dalej Kananejczyka, Chivity i Jebusyty. I co mówi ten fragment? Mówi nam bardzo jasno, że są przestrzenie w naszym powołaniu, że nie jesteśmy w stanie wejść sami, że są też narody, tutaj na tym przykładzie, a narody są symbolem pewnych duchowych, demonicznych sił, które próbują stanąć nam na przeszkodzie do wejścia w Boże powołanie. To nie jest niestety tak, że kiedy Pan Bóg nas powołuje i mówi, dam ci teraz obietnicę, daję ci obietnicę, to będzie w twoim życiu, że to wszystko będzie jak pstryknięcie palca i zadzieje się najlepiej w dwa dni, trzeciego dnia już wszystko będzie cacy, powiesz dziękuję bardzo, amen. Tak nie jest. Życie pokazuje, że na Boże obietnicę trzeba czekać, czasami o Boże obietnicę trzeba walczyć. I Bogu dzięki za to, że nie zostawia nas samych, bo po pierwsze daje nam swojego ducha, ale widzimy w tym fragmencie również to, że Bóg posyła nam swoich aniołów. I są to stworzenia, które są posłane po to, by nam pomagać. O tym czytamy w liście do Hebrajczyków, 13, 2. werset. Ten werset będzie później. Zaczniemy od Hebrajczyków 1, 14. Tam jest napisane o aniołach tak. Czyż nie są oni wszyscy duchami służebnymi, posłanymi na pomoc tym, którzy mają posiąść zbawienie? Zobaczcie, jest napisane, czy aniołowie nie są duchami służebnymi, posłanymi na pomoc tym, którzy mają odziedziczyć zbawienie. Więc jeśli uwierzyłeś w Boga, Bóg objawił ci i pokazał ci, czy pokazuje ci to, do czego cię wzywa i czasami ten widok cię przeraża, bo mówisz, Boże, ale jak? To słowo macie dzisiaj uświadomić, że aniołowie są posłani właśnie Tobie na pomoc. I będą stawały naprzeciwko Ciebie właśnie te narody, będą stawały te plemiona, co to jest w praktyce w naszym życiu. Te siły demoniczne, które mogą objawiać się przez to, że będziesz walczył z porządliwością, z grzechem. Będziesz walczył, być może stanie naprzeciwko Ciebie człowiek, który będzie chciał Cię w jakiś sposób zatrzymać. Wróg posługuje się różnymi narzędziami, po to byśmy my nie weszli w Boże powołanie. Musimy to wiedzieć. Dlatego wtedy mamy prawo wołać, Panie Jezu, poślij swoich aniołów, by pomogli mi teraz przejść przez ten dzień, by pomogli mi wejść do Twojego przeznaczenia. Jeżeli się o coś modlił w swoim życiu i w Twoim sercu pojawi się wielkie pragnienie, by coś osiągnąć, i co się dzieje zwykle? Będziesz już wiedział, że będziesz czuł całym sobą, że to jest coś, do czego Bóg Cię wzywa. I to jest normalne, że dzieje się wtedy coś zupełnie przeciwnego. Pojawia się ściana, pojawia się przeszkoda, pojawia się właśnie ten problem, którego wydaje Ci się, że nie dasz rady pokonać. Bo przecież obiecałeś, a co ja widzę w moim życiu? To nie jest miejsce, by się poddać, to jest miejsce, by sobie uświadomić. Jest walka o wejście w Twoje powołanie, o to, do czego jesteś wezwany. I ja często modlę się, Panie, niech Twoi aniołowie mi pomogą, niech Twoi aniołowie dadzą mi siłę, której potrzebuję, pomoc, która jest dla mnie bardzo ważna. W liście do Hebrajczyków, to jest ten fragment, który, przez przypadek, zacytowałem wcześniej. 13 rozdział, drugi werset, mówi znowu o aniołach. Nie zapominajmy też o gościnności, gdyż przez nią niektórzy, nie wiedząc, dali aniołom gościnę. Dali aniołom gościnę. Zobaczcie, że to słowo mówi, że aniołowie, te niewidzialne, duchowe postaci, stworzenia, mogą czasami przybrać postać człowieka. To są niezwykłe historie. Ja powiem Wam kilka z mojego życia. To się zdarzało miesiąc temu, na naszym spotkaniu we wtorek wspólnoty Głos Pana. Miałem wyjść, by głosić Słowo Boże i faktycznie, kiedy zacząłem głosić, czułem taki wielki komfort. Nie zawsze tak jest, ale czułem wielki komfort, wielką swobodę, wielki luz. Po spotkaniu podchodzi do mnie moja znajoma ze wspólnoty, która też ma obdarowanie prorocze, Pan Bóg wiele pokazuje, wiele do niej mówi. Powiedziała mi, Marcin, widziałam obok ciebie, czy za tobą, wielkiego anioła. Opowiadała bardzo w wielu szczegółach, jak wyglądał, co miał w ręku, był wielki, był większy ode mnie. To musiał być wielki, mam prawie dwa metry. I ona mówi, widziałam go i dzieli się ze mną tym doświadczeniem. Powiedziałem sobie, fajnie, chwała Bogu, wierzę w to. Już miałem takie doświadczenie na Litwie, na przykład, jak głosiłem Słowo Boże i ktoś widział anioła i się go przestraszył. Ale jakoś tak sobie to wszystko ułożyłem, mówię, chwała Panu, dobrze, robię, co robię dalej. Ale na spotkaniu był też chłopak, mój kolega, który dopiero co wyszedł z więzienia. Dość spory, postawny gość, niepłochliwy wcale. I chciałem go po spotkaniu zapytać, chłopie, jak było, jak się czujesz, czy w ogóle dobrze ci się modliło. I piszę do niego na Facebooku, bo go jakoś zgubiłem wzrokiem. I pytam go, jak właśnie przeżyłeś to spotkanie, ten czas. A on powiedział, chyba coś mam z głową. Ja się go pytam, dlaczego? I mówi, bo siedziałem, rozglądałem się, jak mówiłeś, jak nauczałeś. I nikt nic nie widział, a ja zobaczyłem za tobą jakiegoś wielkiego, białego gościa. Nie widziałem jego twarzy, ale był wielki. Jak skończyłeś, wstałem i uciekłem do domu. Dopiero co wyszedł z więzienia. Mówię, to nie był płochliwy chłopak. Ale zobaczył duchową rzeczywistość. Pan Bóg dał mu zobaczyć to, czego nie widać gołym okiem. Tak jak w Apokalipsie apostoł Jan trafił na wyspę Patmos, gdzie spisał Apokalipsę. I Bóg dał mu oczy, które widziały. Bóg dał mu zobaczyć to, co ma się stać, zobaczyć anioła. I co jest ważne, kiedy widzimy tę wielką postać anielską, kiedy widzimy tych wojowników, bo to są wojownicy Boga. To są stworzenia, które walczą za nas. W duchowej rzeczywistości sieją popłoch przed wrogiem. I nawet apostoł Jan był tak przerażony, kiedy to zobaczył, że klęknął. A anioł mu powiedział, patrz, byś tego więcej nie robił, bo tylko przed Bogiem będziesz klękał. One nigdy nie będą żądały uwielbienia względem siebie, ale zawsze będą klękały razem z nami przed Bogiem i służyły Mu. Więc kiedy Ty służysz Bogu, kiedy Ty oddajesz Mu chwałę, kiedy oddajesz swoje życie, by służyć Jezusowi Chrystusowi, one są posłane, by Ci usługiwać, by Ci pomagać i by walczyć razem z Tobą, kiedy głosisz Jego Słowo. I mógłbym tak opowiadać wiele historii, kiedy byłem, pamiętam, w Bielsku Białej, czy w Białej Podlaski, chyba to była Biała Podlaska. I kiedy zamknąłem oczy i wzywałem Ducha Świętego, zacząłem modlić się o uzdrowienie, poczułem, jak stoi obok mnie wielka postać. I to było na tyle dla mnie realne, że podniosłem głowę i spojrzałem, czy ktoś tam mnie stanął. Nie widziałem nikogo. Czułem wielki pokój w sercu, ale wiedziałem, że to nie jest przypadek. I z tydzień później pisze do mnie jakaś moja koleżanka i mówi, że w tej chwili w pracy miałem sen i widziałem w nim wielkiego anioła, który jeździ z Tobą na posługi. I Bóg czasami daje nam zobaczyć i daje nam doświadczyć tego, że duchowa rzeczywistość jest realna. Musimy chyba lądować, bo czas się kończy, a to jest tylko 15 minut z Jego Słowem, ale chciałbym, byśmy mieli taką nową świadomość tego, że nie jesteś sam w wypełnianiu Bożej Woli, że są wokół Ciebie duchowi wojownicy, którzy są posłani przez Boga, byś mógł wypełnić Jego wolę w Twoim życiu. I chciałbym się o to pomodlić, byś na nowo, z nowym zapałem, ze swoimi pomocnikami zaczął głosić Chrystusa. Więc Panie, proszę Ciebie teraz, by aniołowie zostali posłani i by pomogli nam wypełnić powołanie, do którego jesteśmy wezwani. Byśmy wypełnili Twoją wolę w naszym życiu i byśmy wiedzieli, że nie jesteśmy sami, ale że Ty sam zapewniłeś nam potężną armię aniołów, która w tym nam pomoże. I bądź uwielbiony, Jezu, w tym, co dzisiaj usłyszeliśmy i w tym, co czynisz w naszym życiu. Amen. Niech Was Pan Bóg błogosławi i do zobaczenia.