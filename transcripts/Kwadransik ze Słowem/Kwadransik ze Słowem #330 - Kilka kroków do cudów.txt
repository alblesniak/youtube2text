 Jeśli chcemy widzieć wielkie rzeczy, Boże rzeczy w naszym życiu, potrzebujemy wiary. Ale jakie kroki potrzebujemy podjąć, by w tej wierze kroczyć? O tym w dzisiejszym KWADRANSIKU ZE SŁOWEM. Cześć, dzień dobry, witajcie bardzo, bardzo serdecznie w dzisiejszym KWADRANSIKU ZE SŁOWEM. KWADRANSIK ten w dniu wyjątkowym, bo dzisiaj ruszają bilety, rozpoczyna się sprzedaż biletów na wspaniałe, modlitewne wydarzenie Chwała Mu, które odbędzie się 28 sierpnia w Łódzkiej Atlas Arenie. Będzie Adam Sztaba z orkiestrą, będzie zespół PAF, Fiszek Lektik z przyjaciółmi z TGD. Będzie również Michał Król, wielu wspaniałych artystów, których też będziemy Wam przedstawiać już niedługo. Więc mam nadzieję, że jesteście w gotowości, by dzisiaj od północy wyczekiwać na to, aż ruszy sprzedaż i będziecie też mogli być częścią tego wydarzenia. Także na naszych stronach, Facebookach, na rozpalwiare.pl będą linki do zakupów tych właśnie biletów. I tak jak mówiłem i mówię o tym często, bierzcie ze sobą wierzących, niewierzących, nie kupujcie biletów tylko dla siebie, weźcie również dla tych, którzy być może po tym COVID-zie całym nie wrócili do wspólnot, do Kościoła. Weźcie niewierzących, bo poziom tego, nawet muzyczny, poziom wideo, realizacji tego wszystkiego będzie naprawdę wysoki, więc można zachwycić się Bogiem na wiele różnych sposobów. Na pewno to będzie działo się w Łodzi 28 sierpnia. Bardzo Was serdecznie do tego zachęcam, zapraszam. A dzisiaj chciałbym, żebyśmy zaczęli z grubej rury, wejdziemy w fragment Słowa Bożego, który przeczytamy na takich kilka, myślę, części. Zaczniemy od Ewangelii według św. Jana, od pierwszego wersetu. Skończymy na wersecie 44, ale nie bójcie się, nie będziemy czytać całej historii wskrzeszenia Łazarza z pikantnymi szczegółami, będziemy tutaj dzielili sobie ten fragment na kilka kluczowych kwestii, bo chciałbym, byśmy spojrzeli na to, co się stało, to znaczy na tę bardzo dobrze znaną historię Łazarza, który jest wskrzeszony z martwych, który jest podniesiony, sprzewrócony do życia przez Pana Jezusa. Bardzo tak może metodycznie, to będzie dobre słowo, bo Jezus chce nas uczyć wiary. Myślę, że po to mamy tyle szczegółów w Słowie Bożym, po to ewangeliści zostawiają nam te opisy, byśmy zobaczyli kontekst, byśmy zobaczyli sytuację, byśmy spojrzeli na to, nie tylko, że cud zadział się przez wiarę, ale praktycznie, co w tej wierze było ważne, czy po czym można poznać taką wiarę, która przynosi Boże odpowiedzi. I Pan Jezus jest najlepszym przykładem takiego życia, bo to Jego życie jest pełne posłuszeństwa Panu Bogu, cudów, które dzieją się dzięki Jego bliskiej relacji z Bogiem Ojcem, a tą relacją jest właśnie wiara. Więc zapraszam was do tego, byśmy otworzyli wspólnie Ewangelię według św. Jana i pierwsze cztery wersety zaczniemy sobie na sam start, na sam początek czytać. Był pewien chory Łazarz z Betanii, z miejscowości Marii i jej siostry Marty. Maria zaś była tą, która namaściła Pana olejkiem i włosami swoimi otarła Jego nogi. Jej to brat Łazarz chorował. Siostry zatem posłały do niego wiadomość, Panie, oto choruje ten, którego Ty kochasz. Jezus usłyszawszy to rzekł, choroba ta nie zmierza ku śmierci, ale ku chwale Bożej, aby dzięki niej Syn Boży został otoczony chwałą. Tutaj zrobimy krótką przerwę. I o co tutaj nam chodzi? O co chodzi w tym fragmencie słowa, co chciałbym Wam pokazać, co się dzieje w tej historii na samym początku. Jezus jest w miejscu, w którym dowiaduje się o chorobie swojego przyjaciela, o chorobie Łazarza. Jezus dowiaduje się, dostaje informację, że choruje bliski mu człowiek, dostaje informację, która jest negatywna, informację o chorobie, informację o poważnej chorobie, która dotknęła Łazarza. I to jest zawsze ten pierwszy moment, jeśli mówimy o wierze i kroczeniu w wierze, to jest przyjęcie negatywnej informacji, która przychodzi z zewnątrz. Kiedy chcemy być ludźmi wiary i kiedy chcemy być ludźmi, przez których Pan Bóg działa, posługuje się, jeśli chcemy być ludźmi, którzy potrafią w wierze chodzić i kroczyć, nie od emocji do emocji, chwili do chwili, ale żyć w wierze, to potrzebujemy mieć taką świadomość, że zawsze każdy największy cud zaczyna się od złej informacji. Zawsze największe cuda dzieją się w momencie największych tragedii i dramatów. Gdyby nie największe dramaty, nie byłoby największych cudów. Więc potrzebujemy jako ludzie wiary zobaczyć, że pierwszą rzeczą, kiedy chcemy kroczyć w wierze, jest negatywna informacja, która przychodzi z zewnątrz. I w tym momencie każdy z nas powinien sobie to zakodować w głowie. Kiedy przychodzi do ciebie zła informacja, zła diagnoza, złe rzeczy zaczynają spływać ku tobie z zewnątrz, czy jeśli chodzi o twoje zdrowie, czy jeśli chodzi o sytuację na świecie, człowiek wiary przyjmuje tę wiadomość, ale ona nie warunkuje jego reakcji. Zobaczymy to za moment i czytaliśmy to tutaj, że Jezus dostaje tę informację i kiedy to usłyszał, rzekł choroba ta nie zmierza ku śmierci, ale ku chwale Bożej, aby dzięki niej Syn Boży został otoczony chwałą. Nie wchodząc w szczegóły, Jezus nie ulega złej informacji. Idziemy dalej. Od 38 do 40 wersetu. A Jezus ponownie, okazując głębokie wzruszenie, przyszedł do grobu. Była to pieczara, a na niej spoczywał kamień. Jezus rzekł, usuńcie kamień. Siostra zmarłego Marta rzekła do niego, panie, ale już cuchnie, leży bowiem od czterech dni w grobie. Jezus rzekł do niej, czyż nie powiedziałem ci, że jeśli uwierzysz, ujrzysz chwałę Bożą? Usunięto więc kamień. Po informacji, która była tylko teorią, jest kolejny krok, jeśli chodzi o funkcjonowanie w wierze. Po informacji, po niepoddaniu się złej informacji, Jezus idzie na miejsce dramatu, idzie na miejsce tej tragedii. Chciałem pokazać cudzysłów, ale to nie było takich cudzysłów, bo faktycznie to była tragedia dla wielu. Jezus tam idzie. Jezus idzie z perspektywą nie tego negatywizmu, nie pesymizmu, nie dramatyzmu i dramatyzowania, nie jakiegoś poddania się sytuacji. Jezus tam idzie i Jego oczy są utkwione w Ojca. Jego oczy są utkwione w Tego, który wie, że ma moc przemienić okoliczności. I ja bym to nazwał, ten drugi punkt w naszym kroczeniu w wierze, zderzenie z rzeczywistością. Kiedy to, o czym słyszałeś, nagle zaczynają widzieć Twoje oczy. Nagle widzisz tych ludzi, którzy już lamentują, słyszałeś o nich tylko wcześniej. Nagle widzisz, że ten grób jest faktycznie fizycznym grobem. Nagle widzisz, że już ludzie płaczą, że już wszyscy grają na tych fletach i jest wielka żałoba. I to jest drugi moment, drugi krok w wierze, kiedy masz pokusę, by się podłamać. Masz pokusę, by dołączyć do tych wszystkich lamentujących. Jezus tego nie robi. Jezus tego nie robi. Co robi Jezus? Jezus mówi coś wręcz przeciwnego. Był wzruszony, był przejęty całą sytuacją. Był pełen współczucia. Ale kiedy Jezus spojrzał kamień, kiedy zobaczył tę rzeczywistość, która była zła i która okazała się już nie tylko złą informacją, ale faktem, Jezus mówił, usuńcie kamień. Jezus ma tę więź z Ojcem. Myślę, że przez całą tę drogę On wie, co się będzie działo. Bo już na początku zapowiedział uczniom, powiedział, ta choroba nie zmierza do śmierci, ale do objawienia się chwały Bożej. Jezus wiedział, jaki będzie finał, ale musiał konfrontować się z rzeczywistością. Jezus wiedział to w duchu, ale musiał konfrontować to z ludzkimi ograniczeniami. Również swoimi, które miałby w pełni Bogiem i w pełni człowiekiem, ale również z ograniczeniami uczniów, którzy mówili, a może jednak nie? No zobacz, to się stało. Co możemy zrobić więcej? Jezus wiedział, co może zrobić więcej. I trzeci punkt. Jezus jest posłuszny Ojcu wbrew okolicznościom. Jezus mówi, odsuńcie kamień, mimo tego, że on już cuchnie, mimo tego, że to już cztery dni, mimo tego, że wszyscy mówią, to już koniec. A Jezus, wiedząc, co Ojciec każe Mu uczynić, to się nazywa wiara. Wiara jest relacją, wiara jest posłuszeństwem. Posłuszeństwo wierze, posłuszeństwo głosowi Ojca sprawia, że Jezus dokonuje tych, myślę, że dla niektórych skandalicznych rzeczy. Odsuńcie ten kamień, odsuńcie ten głaz. Ja wiem, co chcę zrobić. I czytamy dalej, od 41 do 44 wersetu. Jezus wzniósł oczy do góry i rzekł, Ojcze, dziękuję Ci, że mnie wysłuchałeś. Ja wiedziałem, że mnie zawsze wysłuchujesz, ale ze względu na otaczający mnie lud powiedziałem to, powiedziałem, by uwierzyli, żeś Ty mnie posłał. To powiedziawszy, zawołał dnośnym głosem, łazarzu, wyjdź na zewnątrz. Ja bym dał pauzę, bo zobaczcie, to jest moment, gdzie wszystkie okoliczności krzyczą jedno, a Jezus robi drugie. Wszystkie okoliczności, smród, cały pogrzeb, wszyscy, którzy lamentowali, płakali, byli na pogrzebie. Ci wszyscy się w tym momencie zastanawiają, co On robi, a Jezus wie, co robi. Jest posłuszny Ojcu, wbrew okolicznościom. I wyszedł z marudy, mając nogi i ręce powiązane opaskami, a twarz Jego była zawinięta chustą. I rzekł do nich, Jezus, rozwiążcie Go i pozwólcie Mu chodzić. Wyobraźcie sobie przez moment, jak to musiało wyglądać. Wyobraźcie sobie, że stoicie teraz w tym tłumie ludzi, którzy zastanawiają się, co On robi, kiedy krzyczy łazarzu, wyjdź, i kiedy On wychodzi. To musi być szok, totalny szok. I objawia się to z punktu czwartego. Na końcu objawia się chwała Boża. Objawia się chwała Boża. My często chcemy tej chwały Bożej, ale nie jesteśmy gotowi na kroki, które do niej doprowadzają. Pierwszy krok, jeszcze raz Wam przeczytam, informacja, zła informacja, która przychodzi, ona zawsze zaczynała każdy cud. Po drugie, zderzenie z rzeczywistością, kiedy Twoje oczy widzą faktycznie to, o czym usłyszałeś. I potrzebujesz podjąć w sercu tę decyzję, żeby za tym nie pójść. Po trzecie, jesteś posłuszny, posłuszeństwu Słowu Boga, pomimo okoliczności. I to wszystko doprowadza Cię do miejsca, gdzie objawia się chwała Boża. To jest wzór na cuda. To jest wzór na oglądanie Bożych dzieł. To jest wzór na życie nadprzyrodzone, w którym Bóg prowadził Jezusa, później prowadził uczniów, apostołów przez Ducha Świętego i prowadzi nas dzisiaj dalej. Jeśli chcemy widzieć te same znaki i większe rzeczy, o których mówiliśmy ostatnio, to potrzebujemy iść tym samym wzorem, w którym szedł Jezus, bo On wyznacza drogę, w której uczy nas, jak żyć, jak posługiwać, jak oglądać jeszcze większe rzeczy. I powiem Wam, ten rok dla mnie zaczął się bardzo ciekawie, bo Bóg powiedział mi na modlitwie, wierzę w to całym sercem, że to był Bóg, który powiedział do mnie i do mojej wspólnoty, będę honorował w tym roku, to jest czas, w którym będę honorował odważne kroki wiary. I dla mnie odważnym krokiem wiary było polecenie i cały lot do Stanów, gdzie miałem głosić po angielsku, czego nigdy wcześniej nie robiłem. Mogłem wziąć tłumacza, ale miałem w swoim sercu taką myśl, skoro Bóg powiedział, że będzie honorował odważne kroki wiary, to ja będę się przygotowywał, będę robił to w mojej mocy, żeby się odważyć zrobić to bez tłumacza. I zrobiłem to, jestem zadowolony i więczny Bogu, bo to tworzyło mi dzisiaj kolejne drzwi do różnych krajów, dostałem wiele zaproszeń, bo to zrobiłem z wiarą. Kolejnym krokiem i takim myślę dużym, w tym roku największym krokiem wiary będzie zrobienie konferencji czy uwielbienia. Chwała mu w Łódzkiej Atlas Arenie przez finanse, których potrzeba tam ogrom i przez masę pracy, którą robimy po raz pierwszy w takiej ekipie, gdzie uczymy się współpracy, wszystkiego. To jest ogromne przedsięwzięcie, ale odważyliśmy się na to również i ja się na to odważyłem również dlatego i w dużej mierze dlatego, bo na początku roku dostałem słowo zrób to, rób odważne kroki. I wierzę, że obejrzymy i będziemy oglądać, będziemy widzieć chwałę Bożą, która będzie objawiała się jako koniec, jako finał, jako ostateczny punkt naszego posłuszeństwa, panuj kroczenia w wierze. To jest wzór na cuda i wierzę, że chwała mu będzie kolejnym cudem. O to się modlę, Panie, byśmy umieli tak żyć, byśmy umieli żyć krok po kroku, żyjąc w wierze, byśmy umieli iść dalej, niż byliśmy do tej pory, byśmy nie zostali w miejscu, bo Ty honorujesz i jesteśmy w czasie, w którym honorujesz odważne kroki. Bogosław nam w tym, daje nam się mocno trzymać Ciebie i prowadź nas tak, jak chcesz, na Twoją chwałę. W imieniu Jezusa Chrystusa. Amen. Niech tak się stanie. Pozdrawiam Was serdecznie i dzisiaj o północy ruszają zapisy. Nie bądźcie spóźnieni, bądźcie z nami na Atlas Arenie. Widzimy się już niedługo na kolejnych wyjazdach, posługach. Do szybkiego zobaczenia. Z Bogiem. Pa, pa.