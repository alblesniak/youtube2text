 W tym odcinku o tym, że nieświadomie możesz odrzucić odpowiedź na modlitwę, którą Pan Bóg już miał przygotowaną specjalnie dla Ciebie. Jak do tego może dojść? O tym w dzisiejszym kwadranciku ze słowem. 🎵🎵🎵 Cześć, dzień dobry, witajcie bardzo serdecznie. Nie wiem jak u Was, u mnie jest tak strasznie gorąco, że szukam sposobu, żeby nagrać ten kwadrancik w miarę normalnych warunkach. Upały za nami, albo właśnie w trakcie, zależy gdzie jesteście i jaka pogoda u Was. No ale mam nadzieję, że damy radę, żeby nagrać ten kwadrancik bez problemu. I wsłuchać się w słowo Boga, które Pan Bóg kieruje do nas dzisiaj, na ten dzień, na niedzielę. Chociaż jak będziecie odsłuchiwali ten odcinek później, to myślę, że również coś dla siebie weźmiecie. Dziękuję Wam za to, że macie cierpliwość do mnie. Nie zawsze dwa razy w tygodniu uda mi się nagrać kwadrancik. Z bardzo prostego powodu tak dużo podróżuję i w większości przypadków sam prowadzę auto, że nie jestem w stanie tego wszystkiego ogarnąć. Także staram się, robię co mogę. Ostatnio jeden z moich przyjaciół Franciszkanów powiedział, Marcin ogarnij się, weź kierowcę jakiegoś, zatrudnij albo cokolwiek, bo faktycznie wiele godzin mija. No i zmęczenie też jest dużo większe, kiedy trzeba jeszcze auto prowadzić. No ale myślę, że kwestia czasu i to wszystko jakoś się ogarnie. Byliśmy tak jak wiecie niedawno w Sanoku. Działo się bardzo wiele rzeczy. Myślę, że był to piękny czas. Trochę okupiony różnymi sprzeczkami. Do dzisiaj czasami czytam sobie nagłówki na forach internetowych z Sanoka. Ludzie się tam trochę sprzeczają, kłócą, o co tam tak naprawdę chodziło z tym zielińskim i plakatami na słupach, które nie do końca były przychylne. Ale myślę, że to jest trochę to, co św. Paweł mówi też w jednym z listów, że nieważne w jaki sposób głosi się Chrystusa, bo tyle Chrystus był głoszony. Myślę sobie, że przez te różne słowa, krzyki i teksty rzucane za i przeciw, tak naprawdę wielu wchodzi na różne kwadransiki, na różne strony i patrzy, ogląda i widzi, że tak naprawdę Pan Bóg działa, słucha świadectwa. Takie osoby oglądają różne nasze relacje z wyjazdów. Także myślę sobie, że Pan Bóg odbierze sobie przez to wszystko chwałę. No i za to mu właśnie chwała. Nawet muszę wam powiedzieć, że jak wracaliśmy z Sanoka, przyjechaliśmy trochę nie po drodze, ale dwie godziny, żeby odwiedzić naszych przyjaciół w Starym Sączu. No i wychodzę z knajpy, bo jedliśmy taki solidny obiad po dwóch godzinach podróży. Wychodzę, już było dość późno i nagle zatrzymuje się jedno auto, samochód. Jakaś dziewczyna szybę spuściła na dół, jechała z kimś i mówi Marcin, muszę ci coś powiedzieć. Byłam na modlitwie w Nowym Sączu jakiś czas temu, kiedy byłeś. No i nie mogłam w ogóle zajść w ciążę, był bardzo duży problem. I wtedy modliliśmy się o to i muszę ci powiedzieć, napisałem ci w ogóle, chyba nie odkopałeś tej wiadomości, że jestem w ciąży i chciałem uwielbić Pana Boga. Więc Pan Bóg nam dawał dużo takich cukierków na osłodę, naprawdę gdzie pokazywał sam, przyznawał się sam do tego, co czyni w naszej posłudze. Myślę, że jest to zawsze najlepsza nagroda. Dzisiaj chciałbym was zaprosić do otworzenia Ewangelii według św. Łukasza na 10 rozdziale od 1 do 12 wersetu. To jest fragment z Ewangelii czytany właśnie w niedzielę w kościele. To dłuższy fragment Ewangelii, który jest czytany. Myślę, że jak byliście w kościele, to słyszeliście, jak nie byliście, to usłyszycie ten albo krótszy. My oczywiście wybierzemy dłuższy, bo to nie ma co iść na łatwiznę. Jest to fragment bardzo mi bliski. Kiedyś, pamiętam, parę lat temu, paręnaście lat temu, kiedy zacząłem tak świadomie czytać Słowo Boże, zacząłem zwracać uwagę, jakie czytania są na dany dzień, w określone dni, które są dla mnie ważne w roku. 30 września, czyli dzień moich urodzin, to jest dzień, w którym przyglądałem się, przysłuchiwałem, o czym tam będzie. I właśnie ten fragment, który dzisiaj przeczytamy, Łukasza 10, od 1 do 12, to jest fragment, który, pamiętam, był w mojej urodziny, więc jest mi jeszcze bardziej bliski, a zaraz usłyszycie, dlaczego. Następnie wyznaczył Pan jeszcze innych 72 i wysłał ich po dwóch przed sobą do każdego miasta i miejscowości, dokąd sam przyjść zamierzał. Powiedział też do nich, żniwo wprawdzie wielkie, ale robotników mało. Proście więc Pana żniwa, żeby wyprawił robotników na swoje żniwo. Idźcie oto was posyłam, jak owce między wilki. Nie noście z sobą trzosa, ani torby, ani sandałów, nikogo w drodze nie pozdrawiajcie. Gdy do jakiegoś domu wejdziecie, najpierw mówcie pokój temu domowi. Jeśli tam mieszka człowiek godny pokoju, wasz pokój spocznie na nim, jeśli nie, powróci do was. W tym samym dniu domu zostańcie, jedząc i pijąc, co mają, bo zasługuje robotnik na swoją zapłatę. Nie przechodźcie z domu do domu. Jeśli do jakiegoś miasta wejdziecie i przyjmą was, jedzcie, co wam podadzą, uzdrawiajcie chorych, którzy tam są i mówcie im, przybliżyło się do was Królestwo Boże. Lecz jeśli do jakiegoś miasta wejdziecie, a nie przyjmą was, wyjdźcie na jego ulicę i powiedzcie, nawet proch, który z waszego miasta przylgnął nam do nóg, strząsamy wam. Wszakże to wiedzcie, że bliskie jest Królestwo Boże i powiadam wam, Sodom i Elżej będzie wówdzień niż temu miastu. Powiedziałem wam, że ten fragment jest dla mnie bardzo bliski, pewnie z różnych powodów, o niektórych się domyślacie, ale to jest wysłanie 72 przez Pana Jezusa na świat, by głosić Ewangelię. To jest bardzo wymowny fragment, jak wam powiedziałem, czytany paręnaście lat temu i co jakiś czas to wraca w moje urodziny. Myślę, że to nie jest przypadek, bo jest to wysłanie nie dwunastu, nie apostołów, którzy byli ci pierwsi, apostołowie, których my w kościele naszym katolickim odbieramy, że to są księża posłani do posługi, chociaż pewnie można interpretować, jeszcze szerzej czytać ten fragment z innej perspektywy, ale dla mnie to był kiedyś, kilkanaście lat temu, taki sygnał, że Pan mnie posłał jako tych 72, czyli jestem świeckim posłanym do głoszenia w mocy Bożej, bo tych 72 również zostało posłanych w mocy Bożej, gdzie oni zachwycają się tym, co czyni Pan, kiedy głosili Jego imię, gdy poszli głosić Ewangelię. To po pierwsze, pamiętam taką śmieszną historię, chyba wam nie opowiadałem tego na kwadransikach, pojechałem w 2010 roku do Bostonu na Szkołę Ducha Świętego, którą prowadziła Maria Wadija. Na tej Szkole Ducha Świętego uczono nas posługi darami charyzmatycznymi. Ja też się odważyłem, pamiętam, że pytali, czy ktoś z grupy Polaków odważy się, żeby pójść i modlić się o słowo prorocze. Nikt nie chciał pójść, to ja poszedłem, trochę mnie to stresowało. Jakoś tam sobie poradziłem, a potem w nagrodę modlili się za mnie. I też uczyli przekazywać słowo poznania i słowo prorocze. Pamiętam, jak ktoś kiedyś wstał i powiedział i widzę ciebie, jak jeździsz po całym świecie, głosisz Słowo Boże, Bóg uzdrawia. Ja już we mnie to rosło, bo wiedziałem, że to jest moje powołanie. Wszyscy się tam cieszyli. Za chwilę ktoś powiedział, że widzę, że jeździsz jako ksiądz i to robisz. Wszyscy wybuchli, wywatowali i się cieszyli, oprócz mnie, bo wiedziałem, że to nie jest moje powołanie. Potem dopiero mądry kolega mi powiedział, Marcin, pamiętaj, że z każdym słowem proroczym jest tak, że ty je musisz rozeznać. Jeśli to jest coś, co nie gra w twoim sercu, to jej po prostu odrzuć. Bardzo mu za to dziękuję, bo potrzebowałem kogoś dojrzałego duchowo, żebym umiał zrozumieć to, co się wtedy zadziało. Pamiętałem, że ludzie gdzieś już widzieli to powołanie nad moim życiem. Nie do końca pewnie je umieli rozpoznać, nazwać. Próbowali, uczyli się. Na szczęście też wszystko we mnie się właściwie poukładało. Nie mam żadnego urazu, mogę się z tego dzisiaj trochę pośmiać. O czym dzisiaj w tym kwadransiku? Tak naprawdę bardzo mnie poruszyło w tej historii to, co Pan Jezus mówi, kiedy posyła uczniów, kiedy posyła apostołów. To czytamy u Łukasza, ale też apostołów, kiedy posyłał w Ewangelii Mateusza, w 10 rozdziale, tutaj posyła 72. I zarówno tu i tu mówi, jakby chcąc ich ostrzec, chcąc pokazać im pełnię tego obrazka, a nie tylko kawałek i jakiś puzelek z całej pełni. Mówi im, na jakie reakcje ludzi będziecie skazani. Jedni was przyjmą, Jezus mówi, a drudzy was odrzucą. Jezus mówi, jedni was przyjmą, jeśli do jakiegoś domu wejdziecie i przyjmą was, wtedy głoście im Ewangelię, jedzcie, co wam podadzą. To bardzo ważna część głoszenia Ewangelii. Często mówię, że kiedy idziemy głosić, najpierw dajcie mi jeść, a potem będziemy modlić się za chorych. I tutaj Jezus faktycznie to mówi, ale jeśli was odrzucą, niech wasz pokój zostanie z wami. To jest bardzo ciekawe określenie, nie wiem, czy kiedyś się nad tym zastanawialiście. Kiedy idziesz głosić Ewangelię, niesiesz coś, co może zostać w danym domu, w danym miejscu, a może to być zatrzymane w tobie. Ten pokój, który niesiesz, może być przyjęty przez ludzi, a może być odrzucony i on do ciebie wróci. I ty masz wtedy strząsnąć ten proch ze swoich nóg. I Jezus mówi, że takiemu miastu będzie dużo trudniej na sądzie, trudniej niż w Sodomie, bo Sodoma nie przyjęła gdzieś faktycznie nawrócenia i nie nawróciła się, ale my dzisiaj widzimy w pełni. Stary Testament pokazywał tylko cząstkę zbawienia, która miała się objawić w pełni w Chrystusie. I dzisiaj, kiedy człowiek odrzuca Chrystusa i, uwaga, odrzuca Jego posłańców, wtedy staje w bardzo trudnym momencie, w dniu sądu. I teraz myślę, że to jest bardzo znowu ciekawe, że Jezus utożsamia siebie z tymi, których posyła. I to jest coś, na czym wielu się dzisiaj wykłada. Ludzie odrzucają Bożych posłańców, bo coś im tam nie gra w tych Bożych posłańcach, bo nie są tacy, jakby sobie wymarzyli. Zresztą Mesjasz też nie był taki, jak wymarzyli go sobie faryzeusze i uczeni w Piśmie. I ci dzisiaj, którzy idą w imię Pana i którzy mają na sobie Jego Ducha Świętego, którzy mają Jego namaszczenie i którzy są odrzucani, stawiają siebie w bardzo trudnym położeniu w dniu sądu, ale nawet jeszcze tu na ziemi. Bo zobaczcie, to, o czym zacząłem dzisiaj mówić z tym kwadransik i od czego w ogóle wyszedłem. Może być tak, że modlisz się albo ktoś z twoich znajomych, rodziny modli się od wielu lat o coś do Boga. I Bóg chce cię pobłogosławić, Bóg chce ci dać swoją łaskę. A ty przez to, że jesteś zamknięty na sposób, w jaki Bóg chce ci to dać, mijasz się z Bożym prezentem, mijasz się z Bożą odpowiedzią. I być może jesteś w takim miejscu frustracji, że mówisz sobie, że tyle lat się modlę i nie otrzymuję, a Bóg wysyłał do ciebie jednego człowieka, drugiego człowieka. Może ktoś organizował spotkanie z modlitwą charyzmatyczną w parafii, w kościele, w którym byłeś, a ty machnąłeś na to ręką, powiedziałaś, że na tego heretyka nie idę. I Bóg wtedy miał coś dla ciebie przygotowane, a ty powiedziałaś, że gorszę się sposobem, w jakim Bóg chce mi to dać. I to jest, myślę, bardzo rozciągające dla nas wszystkich, bo przez charyzmatyka Bóg się może posłużyć, Bóg się może posłużyć pójściem na pielgrzymkę, Bóg się może posłużyć pójściem na adorację, Bóg się może i posługuje się sakramentami, to jesteśmy tego pewni, ale Bóg może ci dać coś w jakiś sposób, w który ty się nie spodziewasz i najgorszą rzeczą, którą ty możesz zrobić, to potępić ten sposób, bo nie jest taki, jak ty sobie wyobraziłeś. Myślę, że czymś bardzo niesłusznym i takim nieporozumieniem jest to, że zaczynamy stawiać w sprzeczności do siebie sposoby, na jakie Bóg do nas mówi. Ja się często spotykam z takim tekstem, że Bóg mi wszystko, co chce dać, da mi w sakramentach. I to oczywiście, wierzymy w wielką łaskę, którą Bóg daje i z pewnością przychodzi w sakramentach, ale co jeśli akurat tę rzecz Bóg chce ci dać inaczej? Bóg chce ci dać przez człowieka, który będzie prowadził spotkanie. Św. Paweł, zobaczcie, kiedy byśmy uważnie przeczytali list do Rzymian, na początku listu do Rzymian mówi też rzecz bardzo interesującą. Przyszedłem tutaj, żeby udzielić wam nieco daru duchowego, który został mi dany. Czyli spotkanie z człowiekiem pełnym Ducha Świętego może być równoznaczne z tym, że Pan chce przez tego człowieka udzielić ci łaski, o którą wołasz i prosisz. I teraz oczywiście trzeba mieć dobre proporcje, dobrą hierarchię wartości, oczywiście, że Bóg w sakramentach się nie zmienia i człowiek może upaść, ale w sakramentach Bóg jest stały. Tak i amen, ale zobaczcie, jak często mijamy się z tym, co Bóg chce nam dać, bo stajemy w sprzeczności do sposobu, na jaki On chce zadziałać. I to mnie kiedyś bardzo poruszyło, jak nawet sam Pan Jezus głosił Ewangelię. Chodził po ziemi i jest napisane, że dokonał wskrzeszenia i chwilę później poszedł do Nazaretu. W Nazarecie Go zlekceważono i tam nie mógł dokonać... Jest napisane, że kilku chorych uzdrowił, nie mógł dokonać cudu, ponieważ nie wierzyli w Niego. Ten sam Jezus, to samo źródło łaski, ta sama niezwykła moc, która towarzyszyła Jezusowi, została stłamszona w jednym miejscu, a w drugim objawiła się w taki sposób, że nawet zmarły człowiek wrócił do życia. Problemem nie był Jezus, problemem nie była łaska, problemem nie była Boża wola i to, czy Bóg chciał czy nie chciał. Problemem było to, że człowiek stanął naprzeciw temu, co Bóg chciał dla niego uczynić i powiedział, że gorsze się narzędziem, mi się to nie podoba w jakiś sposób, to ma do mnie przyjść. Więc odrzucił to, odepchnął to i minął się z odpowiedzią na być może, którą czeka już wiele lat. I to jest dla mnie lekcja, która płynie z tego fragmentu. Chcę was też zachęcić, nie zniechęcajcie się, kiedy ludzie was odrzucają. To jest bardzo uwalniające, kiedy sobie powiesz, że ludzie nie muszą cię kochać. Pamiętam, jak kiedyś pojechaliśmy na plażę z moimi znajomymi po posłudze i powiedziałem im kiedyś o tym, jak czytałem bardzo poruszające świadectwo człowieka, który powiedział, że na mojej szkole biblijnej uczymy ludzi ewangelizować i mówimy ludziom tak, najpierw idź na miasto i masz, żeby przejść ten etap, pierwszy etap tej szkoły, musisz dać się w ewangelizacji odrzucić 5 czy 10 osobom. Dopiero kiedy cię 5 czy 10 osób odrzuci, zdałeś ten semestr. I powiedziałem to mojemu kumplowi, który od razu zaczął się uśmiechać i cieszyć. Myśmy poszli się trochę na plażę wychillować, a on poszedł i wrócił taki uchachany po pół godziny. Mówi, Marcin, 6 osób mnie odrzuciło i był tak szczęśliwy. Mówi, ale pamiętam oczy jednej kobiety, dla niej tam poszedłem. I w momencie, kiedy uświadamiasz sobie, że nie każdy musi cię kochać, że nie każdy musi przyjąć Ewangelię, stajesz się wolnym człowiekiem. I to jest coś naprawdę niezwykłego i chcę wam powiedzieć, miejmy taką wolność w sobie. Nawet jeśli ktoś cię odrzuci, zostaw to Bogu, pójdź dalej, nie obrażaj się na nikogo, bo Bóg może i tak z tego wyciągnąć jeszcze coś dobrego. Więc Boże, chcemy Cię dzisiaj prosić, Ojcze w imieniu Jezusa, o takie serce dla nas gotowe do tego, żebyśmy, głosząc Twoje słowo, czasem byli przyjęci, ale też byli odrzuceni, byśmy nie mieli z tym problemu, że ludzie nas odrzucą, że ludzie nas wyśmieją, byśmy mieli w tym taki pokój, aby naprawdę nas to nie obchodziło. Chcemy głosić Twoją Ewangelię, chcemy iść tam, gdzie Ty chcesz nas mieć i chcemy wykonywać Twoje zadanie, to, do czego nas wzywasz i do czego nas zapraszasz. Prosimy Cię, Duchu Święty, daj nam serca, które będą chronione od opinii człowieka i od tego, co powiedzą u nas ludzie. I daj nam iść i głosić Twoje słowo wszędzie tam, gdzie chcesz. O to prosimy w imieniu Jezusa. Amen. Kochani, jeśli jeszcze się nie zapisaliście jakimś cudem na chwała Mu, na wydarzenie na Atlas Arenie 28 sierpnia z Adamem Sztabą, z zespołem PAW, Fiszek Lektik, z częścią TGD, z Michałem Królem, to wejdźcie na www.rozpalwiare.pl, tam możecie się zapisać. Zostało już z 1500 miejsc, ponad 7500, jak nie już więcej, zostało sprzedanych. Tak że bądźcie z nami, mam nadzieję, że spotkamy się tam twarzą w twarz i doświadczymy naprawdę niezwykłego działania Pana Boga. Tak że zapraszam Was, módlcie się o to dzieło, módlcie się o tych, którzy przyjdą, módlcie się, żebyśmy wszystko tutaj zorganizowali jak należy. No i Wy też, głoście Ewangelię i nie martwcie się o to, co powiedzą ludzie, bo Bóg naprawdę jest godzien każdej reakcji, On jest godzien chwały. Ściskam Was mocno, pozdrawiam, do zobaczenia. © PTA & TVP