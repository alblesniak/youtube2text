 Ale dzisiaj mamy piękne czytania, więc nie będę przedłużał z tym wstępem, ale powiem Wam tylko, że ten odcinek jest dla mnie dosyć wyjątkowy. Zaraz dowiecie się dlaczego. Cześć i dzień dobry, witajcie bardzo serdecznie. W ten dzisiejszy środowy poranek, chyba że ktoś będzie z Was oglądał go innego dnia, to przegapi bardzo ważną rzecz. Jaką ważną rzecz? I to jest wytłumaczenie dlaczego mam dzisiaj kołnierzyk i koszulę. Bo mam dzisiaj urodziny, dlatego fajnie, że mogę tę urodzinę spędzić z Wami na czymś, co jest w moim życiu czymś bardzo, bardzo ważnym. To znaczy na czytaniu słowa, na słuchaniu słowa, na wzrastaniu w słowie. Mam nadzieję, że Pan dzisiaj będzie mówił do Was, będzie mówił do mnie przez to, czym będę się z Wami dzielił. Bo sam też chcę otworzyć się na to, co przyjdzie do mnie w trakcie. Tak jak Wam mówię, cieszę się, że mogę dzielić się z Wami tym słowem, szczególnie dzisiaj. Mam 28 urodziny, czas szybko leci. Nie tylko kwadransiki, ale i lata lecą. I powiem Wam, że bardzo wierzę w to, że te czytania, które są dzisiaj w liturgii są nie jakimś przypadkiem, nie są jakąś pomyłką, nie są zbiegiem okoliczności, ale są planem, który Pan ma dla mnie i ma dla każdego z nas właśnie w swoim słowie. Pamiętam taki jeden dzień moich urodzin, 30 września, parę lat temu, kiedy byłem na... to nie wiem, czy nie była osiemnastka, to była chyba osiemnastka, kiedy poszedłem na mszę moją urodzinową i akurat były czytania, pamiętam, o posłaniu 72. I tak byłem ciekawy, jakie będzie czytanie tego dnia, jaka będzie Ewangelia. I pamiętam do dzisiaj, że odebrałem to bardzo osobiście, że Pan Jezus powołuje mnie nie jako ta dwunastka, czyli apostołowie, czyli że może tak siadam czy coś, ale że powołuje mnie jako tych 72, jako tych, którzy są tak samo blisko Pana, ale są powołani do nieco innej posługi, chociaż też posługi głoszenia w mocy. I ja tak się z tym utożsamiłem. I od tamtej pory za każdym razem lubię sobie w urodzinie spojrzeć, jakie mamy czytanie w liturgii. I dzisiaj tymi dwoma fragmentami chciałbym się z wami podzielić. Czytanie jest jedno z Ewangelii Łukasza, z dziewiątego rozdziału do niego sobie dojdziemy, ale też chciałbym się skupić na moment, na fragmencie, który jest wyśpiewywany przed Ewangelią. I to jest fragment z listu do Filipian. Ja go troszkę rozszerzę, bo tamten, z tego co pamiętam, jest wyśpiewywany z ósmego, dziewiątego wersetu, trzeciego rozdziału. A teraz chciałbym, żebyśmy przeczytali Filipian 3, od 7 do 11. I pewnie będziemy się troszkę tu pauzować, stopować i będę chciał się z wami dzielić tym, co na bieżąco też przychodzi do mojego serca. Filipian 3, 7. Przeczytajmy wspólnie. Ale to wszystko, co było dla mnie zyskiem, ze względu na Chrystusa, uznałem za stratę. I owszem, nawet wszystko uznaję za stratę ze względu na najwyższą wartość poznania Chrystusa Jezusa, Pana Mojego. Tu zróbmy na chwilkę pauzę, bo to są naprawdę mocne słowa, o których mówi św. Paweł. Mówi, że wszystko, co było dla niego zyskiem, uznaje za stratę. Co było zyskiem Pawła i co było chlubą Pawła? Paweł miał się czym chlubić jako człowiek. To warto sobie o tym powiedzieć, że to nie był człowiek, który nic nie stracił, żeby pójść za Chrystusem. To był człowiek, który stracił wszystko. Stracił renomę, reputację, stracił swoją pozycję dotychczasową. Jak czytamy wcześniej w 5 wersecie, chyba mówi sam, że jestem hebrajczykiem z hebrajczyków, jestem prawdziwym Żydem z krwi i kości, jestem faryzeuszem obrzezanym. Czyli mam to wszystko, co wyróżnia mnie spośród innych ludzi. Jestem Żydem, który może się chlubić byciem Żydem, byciem człowiekiem, który jest z narodu wybranego. Był człowiekiem bardzo gorliwym. Jest napisane, sam mówi o sobie, że pałał taką gorliwością dla prawa, którą żaden inny człowiek mu znany nie pałał. I Paweł miał się czym chlubić. Był człowiekiem, który naprawdę mógł się chlubić tym, kim jest. I czytamy, że to wszystko, co było dla niego zyskiem, uznał za stratę. I teraz co jest powodem, dla którego Paweł może mówić te słowa? To jest coś, co mnie dotknęło, kiedy czytałem raz, drugi, dziesiąty ten fragment. I owszem, nawet wszystko uznaje za stratę ze względu na najwyższą wartość poznania Chrystusa. Na najwyższą wartość poznania Chrystusa. I tym, co sprawiło, że Paweł chciał, jeszcze wtedy Szaweł, ale chciał zostawić wszystko, była wartość poznania Chrystusa. Poznanie Chrystusa jest kluczem do tego, co chcę teraz powiedzieć. Poznanie Chrystusa jest powodem, dla którego jesteśmy w stanie zrezygnować z rzeczy, które ten świat nam dał. Poznanie Chrystusa jest powodem, dla którego Paweł to zrobił. I teraz na ile, wierzę w to bardzo mocno, na tyle, na ile go poznasz, na tyle będziesz w stanie porzucić rzeczy tego świata, które ten świat ci dał, jako twoją wartość, jako coś, co jest dla ciebie bardzo cennego, jako coś, co jest dla ciebie jakimś wyznacznikiem sukcesu, szczęścia w tym doczesnym życiu, na ile go poznasz, na tyle będziesz w stanie zrezygnować z tych rzeczy. Na ile poznasz Chrystusa, na ile on stanie się dla ciebie największą wartością, na tyle będziesz mógł porzucić to, co ten świat nazywa największą wartością. Dla Pawła było to jasne, że jego doświadczenie Chrystusa, jego poznanie Chrystusa, to na ile Chrystus dał mu się poznać, ono musi nieść ze sobą konsekwencje. A tą konsekwencją było to, że on już nie chciał żadnych profitów z tego życia. On już nie chciał chwalić się tym, co dało mu to życie. Nie chciał się chwalić swoją rangą, pozycją, bo wiedział, że to wszystko jest śmieć. To są jedne wielkie śmieci. To jest coś, na co nie ma nawet ochoty patrzeć, a nie ma ochoty tego wąchać. Bo przy Chrystusie, przy wartości poznania Chrystusa, to wszystko jest niczym. I czytamy dalej. I uwaga, czytamy znowu. I znowu chciałbym zrobić tu na chwilę pauzę, bo wracamy do tej samej rzeczy, na której się zatrzymaliśmy ostatnio na poznaniu Chrystusa. Paweł mówi znowu o poznaniu Chrystusa. Paweł mówi, że poznanie Chrystusa jest dla niego sednem całej tej wypowiedzi. Jest dla niego sensem jego dalszego życia. Poznanie Chrystusa. I on wie, że w tym poznaniu nie doszedł jeszcze do pełni, nie doszedł jeszcze do pełnej znajomości. I to wydaje się, że go ekscytuje, że ta pełnia dopiero przed nim. I on wie, że ze względu na to poznawanie, ciągłe poznawanie Chrystusa, on chce zrezygnować z tego wszystkiego. On chce zrezygnować z tych wszystkich przywilejów, bo wie, że nie chce już z nich czerpać radości. Bo to jest też prawda naszego duchowego życia, że jeśli zaczynamy czerpać radość z rzeczy tego świata, zaczynamy się zaspokajać rzeczami tego świata, zaczynamy się zaspokajać tytułami tego świata, jakąś mamoną, rzeczami, które oferuje nam ten świat i daje nam komfort, wtedy bardzo często ta nasza prawdziwa tożsamość w Chrystusie, rzeczy, które od Chrystusa otrzymaliśmy, to poznanie Chrystusa zaczynamy ustawiać dużo niżej niż rzeczy, którymi się naprawdę zaczynamy cieszyć. Więc to jest nasza decyzja. To jest decyzja, którą my potrzebujemy podejmować każdego dnia. Co będzie twoją największą radością? Czy w co chcesz zainwestować swój czas podczas tego dnia? Czy chcesz zainwestować swój czas, swoją uwagę, swoje siły w robienie rzeczy, które dadzą ci tylko jakiś sukces doczesny, dadzą ci tylko jakieś chwilowe spełnienie? Czy chcesz zainwestować w coś, co jest wieczne, w coś, co już się zaczęło w tym życiu, ale jest wieczne, ma wieczną perspektywę, ma coś, co się nie skończy w sobie, ma w sobie coś z nieskończoności i to jest poznanie Chrystusa. To jest fascynujące, jak bardzo możemy poznać Go tu na ziemi. Ja tak patrzę na świętych, na ludzi, którzy objawiali Bożą chwałę na ziemi, przez które działy się niezwykłe znaki i cuda na ziemi. To byli ludzie, którzy zaczęli cieszyć się bardziej Chrystusem, poznawaniem Chrystusa na ziemi, niż rzeczami, które oferuje ten świat. To jest naprawdę realna walka, która się toczy na co dzień o nas. W co zainwestujesz dzisiaj więcej czasu, siły, wysiłku, starania, trudu w poznawanie Chrystusa? Czy to się stanie twoją największą radością, pasją życia? Czy w poznawanie jedynie rzeczy, które są na tym świecie, na tej ziemi? Co przyniesie ci większą radość i rozkosz? Ja chciałbym, żeby moje serce zawsze płynęło najbardziej dla Chrystusa. Chciałbym płonąć dla Chrystusa jeszcze mocniej, jeszcze bardziej. Chciałbym, żeby to była moja największa radość, bo wiem, że im bardziej go poznam tu na ziemi, tym więcej objawię Go tu na ziemi. Bóg objawi się przeze mnie na ziemi w takiej mierze, w jakiej będę chciał Go poznać i będę mógł Go poznać. Jeśli pozwolisz Bogu w swoim życiu, byś Go poznał jedynie w jakiejś takiej bardzo małej mierze, to tylko w takiej mierze będziesz objawiał Jego chwałę chodząc po ziemi. Ale jeśli pozwolisz Mu przekraczać kolejne granice, które są w tobie, które są w środku i będziesz pozwalał Mu przejmować coraz więcej i więcej ciebie samego, twojej woli, twoich marzeń, twoich pragnień, tego wszystkiego, co jest twoje, pozwolisz oddać to Jemu, pozwolisz Jemu to wziąć, to tym bardziej On będzie mógł w tobie wtedy dokonywać rzeczy wielkich i przez ciebie będzie mógł dokonywać rzeczy, których nie dokonałby przez kogoś, które dają Mu tylko drobną cząstkę swojego życia. To wszystko jest poznaniem Chrystusa i Chrystus chce dać ci się poznać jeszcze bardziej, byś objawiał jeszcze mocniej Jego chwałę na ziemi. I czytamy dalej, że przez poznanie Jego zarówno w mocy Jego zmartwychwstania, jak i udziału w Jego cierpieniach, w nadziei, że upodobniając się do Jego śmierci, dojdę jakoś do pełnego powstania zmartwychwstania. Przez poznanie Jego w mocy zmartwychwstania. Pan chce, żebyś poznał, jak wielka jest moc zmartwychwstania. On chce, żebyś poznał, jak przez człowieka, który ma znajomość, bliskość, zażyłość, więź z Chrystusem ta ziemia może się przemieniać, przekształcać. Jak przez człowieka, który jest pełen poznania Boga, chwała Pana może zmieniać miasta, narody, może uzdrawiać chorych, może wskrzeszać umarłych, może Pan dokonywać tak niezwykłych dzieł przez takiego właśnie człowieka. I to jest ta chwalebna strona, ale Pan chce Ci dać też możliwość i przywilej do udziału również w Jego cierpieniach. Mamy przywilej, chodząc po tej ziemi, również cierpieć dla Chrystusa. Cierpieć prześladowania, cierpieć pomówienia, ale też cierpieć, no właśnie, wyrzekanie się tego komfortu, który jest próżnym komfortem. A zamiast tego, być może cierpiąc tak po ludzku, bo to jest cierpienie, kiedy wyrzekasz się sam, zrzekasz się samego siebie, swoich jakichś pustych, czy takich prymitywnych czasem rząd, które próbują w nas gdzieś, no właśnie, przejmować kontrolę. Kiedy krzyżujesz swoje własne ciało i idziesz za Chrystusem i mówisz Panie, dla mnie cenniejszym jest to, bym Cię poznał, niż ta chwila przyjemności. Pan objawia Ci swoją moc i chwałę. Pan daje Ci doświadczyć tych rzeczy, o których mówi tutaj Paweł. Mówi tutaj ten apostół, który jest w niezwykłym narzędziach w ręku Pana. I drugie czytanie z Łukasza 9. Chciałbym przeczytać tak naprawdę ostatnie zdanie z tego fragmentu. Ktokolwiek przykłada rękę do pługa, wstecz się ogląda. Nie nadaje się do Królestwa Bożego. To zdanie jest poprzedzone tym fragmentem, kiedy przychodzą uczniowie do Jezusa, ludzie przychodzą do Jezusa i Pan ich powołuje, a mówi Panie, muszę pogrzebać Ojca. Drugi mówi, Panie, chcę pójść za Tobą, ale pozwól mi najpierw pożegnać się z moimi w domu. Zawsze mamy wymówki. Całe życie będziemy mieli wymówki, by czegoś nie zrobić. Bo zawsze będzie coś ważniejszego. To jest czasami śmieszne, jak tak sobie analizuję, czasami dlaczego ludzie nie przychodzą na wspólnoty, dlaczego nie przychodzą na spotkania modlitewne. W szkole mówią, mam pracę domową, w pracy mówią, mam dużo pracy. Zaczyna się życie rodzinne, mówią, mam rodzinę. Potem idziesz na emeryturę, mam emeryturę, więc jakieś inne rzeczy muszę teraz porobić. Całe życie jest wymówka. Zawsze znajdzie się wymówka. Tacy, którzy nie nadają się do Królestwa Bożego, mówi Jezus. Bardzo mocne słowa. Tacy, którzy oglądają się ciągle na okoliczności, oglądają się ciągle w lewo, w prawo i szukają sposobności, żeby się wymówić, od pójścia na całość. Jeśli dzisiaj słyszysz te słowa, to Pan chce dzisiaj, byś poszedł na całość. Byś te rzeczy, które są dla Ciebie dzisiaj ważne i są przeszkodą, byś dzisiaj na niego zrzucił. I to jest naprawdę coś, co Pan Bóg mówi do nas, wierzy dzisiaj do każdego z nas. Daje Ci propozycje nie do odrzucenia. Ja pamiętam tę propozycję, którą dostałem w maju 2007 roku. Jezus, wiedziałem, że chcę wejść tego dnia, tego wieczora, tej nocy. Chcę wejść do mojego serca. I gdybym powiedział, Panie, ale pozwól mi najpierw wrócić do domu i się zastanowić. Być może nie byłoby żadnej posługi. Ale powiedziałem wtedy Bogu, tak, Jezu, pozwalam Ci. I wiem, że moje życie ma sens. I wszedłem w powołanie w moim życiu, dlatego, że odpowiedziałem Chrystusowi wtedy, kiedy mnie zaprosił. A nie wtedy, kiedy ja uważałem to za słuszne i za stosowne. Bo moment był dla mnie niekoniecznie stosowny. Jeśli dzisiaj słyszysz te słowa, Pan chce dzisiaj dać Ci nowe życie. Chce w ten dzień moich urodzin dać Ci nowe narodzenie. Narodzenie z ducha. Chce Ci dać nowe życie. Które będzie pełne poznania Chrystusa, które jest fascynującym, pasjonującym życiem. Ale potrzebujemy też odmówić sobie rzeczy, które ściągają nas, odciągają nas od poznawania Chrystusa. Panie, chcemy Ci dziś o to prosić. Daj nam taką łaskę, byśmy umieli dzisiaj szukać Cię całym sercem. Byśmy umieli szukać Ciebie z całych sił naszych. Z całych serc naszych. Byśmy umieli Cię szukać, idąc na 100%. Idąc na 100%. Tak jak Paweł, który powiedział, wszystko zrzucam, wszystko oddaję, bylebym tylko poznał Chrystusa. Bylebym tylko był w Nim cały. Panie, chcemy być w Tobie cali. Ja chcę być w Tobie cały. Chcę być przez resztę mojego życia w Tobie cały. Ale pozwalaj mi każdego dnia naprawdę Cię szukać. Ofiarowywać siebie, by Cię szukać. Ofiarować wszystko, co jest dla mnie cenne. Abyś Ty był najcenniejszy. Panie, o to Cię proszę. Abym mógł Cię poznać tak bardzo. Bym mógł dawać Cię ludziom w takiej mierze, jakiej nigdy nie śniłem. O to proszę dzisiaj w mojej urodzinie. Więc Panie Jezu, musisz to mnie wysłuchać. Ale proszę Cię też za tych wszystkich, którzy oglądają ten kwadransik, by doświadczyli tego samego. Panie, chwała rozlewa się obficie na ziemi. Jak wody napełniają morze, mówi jeden z proroków. Niech ziemia napełni się znajomością Pana. Uczyń to przez nas. Uczyń to przez nasze życie. O to Cię, Panie, prosimy. W Twoje święte imię, niech tak się stanie. Amen. Niech Pan Wam błogosławi dzisiaj. Pomódlcie się za mnie. Dzisiaj będę Wam bardzo wdzięczny. I wierzę w to, że to, co przed nami, jest dopiero naprawdę czymś tak niezwykłym, czego nigdy wcześniej żeśmy nie widzieli. I to, co widzieliśmy do tej pory, jest tylko namiastką chwały, która objawi się w naszym życiu. Niech tak się stanie. Z Bogiem. Bądźcie błogosławieni. I do zobaczenia w kolejnym kwadranciku ze Słowem.