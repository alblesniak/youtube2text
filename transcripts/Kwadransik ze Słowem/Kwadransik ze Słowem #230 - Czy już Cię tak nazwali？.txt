 Ksiądz Franciszek Blachnicki lubił mawiać, że ci ludzie albo zwariowali, albo naprawdę żyją Ewangelią. A jak jest z Tobą? Czy już usłyszałeś, że coś z Tobą jest nie tak? Zapraszam na dzisiejszy kwadransik ze Słowem. Dzień dobry, witajcie bardzo serdecznie w kolejnym kwadransiku ze Słowem. Bardzo się cieszę, że jesteście ze mną dzisiaj tutaj po to, żeby czytać Słowo i żeby wchodzić w głąb i w głębie tego, co Pan chce dzisiaj nam przekazać przez te wersety, które będziemy czytać, będziemy rozważać, a będziemy mówić o rzeczywistości, z którą nie jest w stanie minąć się człowiek, który naprawdę chce żyć Ewangelią. Jesteś człowiekiem, który naprawdę chce nią żyć i naprawdę chce wchodzić w jej głębie i doświadczać w swoim życiu tych pięknych, niezwykłych rzeczy, które Pan dla nas przygotował. Będziesz również doświadczał tego, o czym powiemy sobie dzisiaj. W Ewangelię trzeba wejść obiema nogami, jedną i drugą nogą. Nie da się jedną zostawić, a drugą gdzieś tam machać w inną stronę, bo to w takim duchowym rozkroku ci, którzy próbują żyć, są w stanie w takim szpagacie wytrwać tylko chwilę. Generalnie nigdy nie kończy to się dobrze. Dzisiaj Słowo Boże będzie nam o tym mówiło i będzie nas uczyło życia pełnią Ewangelii. Ale zanim wejdziemy w ten bardzo fascynujący temat, chciałem was zaprosić już na ostatniej prostej rekolekcji z księdzem Krzysztofem Kralką, które wspólnie poprowadzimy już w najbliższy piątek, wieczór, całą sobotę i przez niedzielę do południa. Rekolekcje, które będziemy głosić online, można się jeszcze zapisać na stronie www.sne.pal.pl i tam dołączyć już do grupy ponad 1300 osób. Z tego, co wiemy już na ten moment, które się zapisały, bardzo jest to dobra i radosna nowina, że tak wiele osób będzie razem z nami doświadczało mocy Słowa i wchodziło w głębie modlitwy. Będziemy razem się modlić, słuchać Pana, będziemy uczyć się tego, jak iść za Nim i z Nim jeszcze mocniej, jeszcze bardziej, jeszcze dalej. Także zapraszamy was bardzo, bardzo serdecznie. Dzisiaj otwórzmy wspólnie Marka 3, Ewangelia według św. Marka 3, 13-21, zapraszam was, byście otworzyli również sami ten fragment Słowa, byście czytali z waszych własnych Biblii, które wierzę, że nie są zakurzone, ale są używane. Ja będę czytał z przekładu Biblii pierwszego kościoła. Potem wyszedł na górę i przywołał do siebie tych, których sam chciał, a oni przyszli do niego i ustanowił dwunastu, aby mu towarzyszyli, by mógł wysyłać ich na głoszenie nauki i by mieli władzę wypędzać złe duchy. Ustanowił więc dwunastu, Szymona, któremu nadał imię Piotr, dalej Jakuba, syna Zebedeusza i Jana, brata Jakuba, którym nadał przydomek Boanerges, to znaczy synowie gronu. Dalej Andrzeja, Filipa, Bartłomieja, Mateusza, Tomasza, Jakuba, syna Alfeusza, Tadeusza, Szymona Gorliwego i Judasza, Iskariotę, który właśnie go wydał. Potem przyszedł do domu, a tłum znów się zbierał tak, że nawet posilić się nie mogli. Gdy to posłyszeli jego bliscy, wybrali się, żeby go powstrzymać. Mówiono bowiem, odszedł od zmysłów. Ten fragment Ewangelii mówi nam o tym, że nie tylko my, nie tylko apostołowie, ale również sam Pan Jezus spotkał się z niezrozumieniem ze strony tych, do których kierował słowo i szczególnie ze strony najbliższych. Dlaczego mówię szczególnie ze strony najbliższych? Bo to zawsze najbardziej boli. Kiedy coś robisz, oczekujesz od najbliższych wsparcia. To właśnie od najbliższych oczekujesz zrozumienia tego, że cię wesprą w twojej trudnej misji, która być może jest właśnie niezrozumiała dla innych. A Pan Jezus, będąc w środku swojej misji, kiedy już wchodzi w ten główny czas, po co przyszedł na ziemię, po co przyszedł na świat, kiedy zaczyna głosić, zaczynają się zbiegać tłumy, kiedy czytamy tutaj ten fragment, gdzie wybrał swoich apostołów, swoich pomocników, najpierw po to, by z nim byli, by się z nimi zaprzyjaźnić, by wejść z nimi w relację. To jest zawsze pierwszy krok, zanim Bóg cię pośle w jakieś miejsce, zanim da ci swoje namaszczenie, zanim da ci swoją moc, najpierw będzie chciał się z tobą zaprzyjaźnić, najpierw zaproponuje ci przyjaźń. I od tego, czy wejdziesz w tą przyjaźń, będzie zależało później to, czy wejdziesz w posługę. To z przyjaźni, z bliskości z Bogiem rodzi się późniejsza posługa. Rodzi się to, co później widzimy jako owoce tej posługi. I widzimy, że Jego bliscy, bliscy Jezusa nie rozumieli tej misji. Jego najbliżsi nie zrozumieli, nie rozumieli do końca tego, co dzieje się w życiu Jezusa, co zaczyna dziać się przez Jego ręce. I mówią Mu, że Mu odbiło. Myślę, że mało kto z nas gdzieś sobie tak wyobrażał to wszystko. Widzimy też często Maryję, która jest blisko Jezusa, która Mu towarzyszy, która jak mówi Pismo rozważała wszystko w swoim sercu. Myślę, że było wiele takich momentów, w których ona sama musiała się chwilę zatrzymać i zastanowić, bo być może to przerastało w jakiś sposób to, czego się spodziewała, oczekiwała. Myślę, że nie było to takie łatwe być mamą Mesjasza, który po prostu jest prowadzony przez Ducha Świętego i zaskakuje, jest co chwilę w jakimś nowym miejscu i co chwilę dokonuje coraz to bardziej niezwykłych znaków. Ale musiała się z tym zmierzyć i zmierzyła się z tym bardzo dzielnie. I przez to możemy ją dzisiaj również naśladować. Ale czytamy, że jego bliscy nie rozumieli tej misji, mówili, że odszedł od zmysłów. I to słowo powstrzymać, kiedy przyszli by go powstrzymać, jest to słowo, które w innych tłumaczeniach można przetłumaczyć jako przyszli by go pojmać, by go pochwycić, by go uwięzić, zabrać siłą. Oni przyszli do Jezusa, chcieli go znaleźć w tym całym tłumie, wziąć go za fraki i go stamtąd wyprowadzić, wynieść. To mówi to słowo, to jest bardzo mocne słowo. Oni chcieli Jezusa stamtąd po prostu gdzieś spacyfikować, chcieli go z tego środka wywlec i powiedzieć Jezu co Ty robisz w ogóle, co Ty myślisz, kim Ty myślisz, że jesteś. Nie był zrozumiały, nie był zrozumiany. I widzimy jak ta misja od samego początku wprowadza kontrowersje. I myślę, że nie powinniśmy się dziwić my, kiedy jesteśmy uczniami Jezusa. Uczeń znaczy naśladowca, uczeń znaczy ten, który go naśladuje, który robi to, co robił jego nauczyciel, Pani Mistrz. Jeśli my dzisiaj będziemy naśladować Jezusa, będziemy żyć tą samą Ewangelią, spotka nas to samo. Spotka nas niezrozumienie, będą mówić do nas rzeczy, które mówili na temat Pana Jezusa. Mateusza 10, 24, 25 Uczeń nie przewyższa nauczyciela, powiedział Jezus, ani sługa swego Pana. Wystarczy, jeśli uczeń będzie jak jego nauczyciel, a sługa jak jego Pan. Jeśli Pana domu nazwali Belzebubem, o ileż bardziej Jego domowników tak nazwą. Jeśli Jezusa nazwali tym, który wyrzuca złe duchy, mocą złych duchów. Jeśli nazwali Go szarlatanem, o ileż bardziej nazwą dzisiaj tak Ciebie i mnie. Jeśli będziesz żył prawdziwą Ewangelią. Jeśli odważysz się żyć taką Ewangelią. I my dzisiaj naprawdę nie musimy się bać i nie możemy się bać odrzucenia. Nie możemy się bać tego, że gdzie będziemy szli zamkną przed nami drzwi. To jest Ewangelia. Ewangelia zawiera w sobie momenty, gdzie drzwi szeroko otwierają. I wszyscy się cieszą, tłumy się cieszą, że przyszedłeś. Ale ta sama Ewangelia zawiera w sobie prawdę o tym, że drzwi będą zamknięte. Bo przed Jezusem też były zamknięte. Przed Jego uczniami też bywały zamknięte. I trzeba było strząsnąć pył z butów i iść dalej. To jest część Ewangelii. I z takim sprzeciwem ja spotykam się bardzo często w tej mojej posłudze. Jestem na bieżąco po jakichś ostatnich nowinkach, gdzie wielka zadyma, że miałem gdzieś przyjechać i się zrobiła, że komuś się to nie podoba i drzwi gdzieś się zamykają w jednym miejscu. Trzeba to przyjąć po prostu jako część życia Ewangelią. Ale też doświadczałem tego w życiu ludzi, z którymi towarzyszyłem gdzieś w życiu duchowym. Pamiętam jak była taka sytuacja, gdzie rodzice młodej dziewczyny nie czepiali się nigdy, kiedy dziewczyna wracała upita z imprezy. Dzień po dniu gdzieś jakiś melanżów różnych imprez. I nie było żadnego problemu. A kiedy zaczęła codziennie czytać Biblię, no to zrobił się wielki problem, że to sekta i nie wiadomo co. To jest cena życia prawdziwą Ewangelią. I pytanie, które chciałbym Tobie dzisiaj postawić. Czy już Tobie kiedyś ktoś powiedział, że jesteś jakiś dziwny, że zwariowałeś, że ten Jezus jest, którego głosisz, czy Ty nie przesadzasz, czy Ty w ogóle gdzieś nie zszedłeś na dziwne jakieś bezdroża? Ksiądz, dzięki któremu ja się nawróciłem powiedział kiedyś, ksiądz Marcin, jeśli jeszcze nie nazwali Cię sekciarzem, to znaczy, że jeszcze nie idziesz za Jezusem. Czy masz już dzisiaj udział w tym błogosławieństwie? Bo po ludzku nikt tego nie chce doświadczać. Ale to jest dowód i znak na to, że naprawdę żyjesz Ewangelią. Ja sam pamiętam parę takich historii z mojego życia, kiedy byłem sam niezrozumiany, bo szedłem za Jezusem, poszedłem za Nim w wieku 15 lat, więc nagle moje życie się zmieniło. I moje rodzice mieli z tym czasami problem trochę. Pamiętam jak kiedyś z takiej gorliwości usłyszałem, że przyjeżdża jakiś Filipińczyk, człowiek, który będzie tam uzdrawiał kogoś u mnie w kinoteatrze w Skierniewicach. Potem miał przyjechać Haris, taki słynny uzdrowiciel. Jak się dowiedziałem, powiedziałem, że będę się modlił i nie pozwolę, żeby ci ludzie jakimiś mocami demonicznymi tutaj uzdrawiali w moich Skierniewicach, gdzie to Pan Jezus ma być Panem, a nie jakieś inne tutaj demoniczne moce się będą panoszyć. I ja tam szedłem. Pamiętam, że chciałem wziąć krzyż taki metrowy. Wziąłem od księdza znajomego i mówię, że pójdę tam z krzyżem i będę głosił Jezusa. Więc rodzice już tak się łapali za głową. Chłopie będą teraz w gazetach o tobie pisać. Zostaw ten krzyż już. Idź jak chcesz, ale zostaw krzyż. No i poszedłem bez krzyża. Filipińczyk czy ten Haris nie przyjechał? A ja się modliłem i głosiłem Jezusa i kładłem ręce na chorych. I byłem tam światłem. Byłem tam świadkiem Ewangelii. Pamiętam to do dzisiaj. Wiele dziwnych, kontrowersyjnych pytań stawiało to moje pójście za Jezusem. Z czego on będzie żył, jak on będzie funkcjonował, ten Pani Syn. I myślę, że to dla moich najbliższych nie było łatwe. Nie musieli tego rozumieć. Ale Ewangelia dzisiaj stawia te same pytania, które znajdziemy w odniesieniu do Pana Jezusa, w odniesieniu do Jego uczniów. Bo to jest ta sama Ewangelia. To jest ta sama Ewangelia. Czy dzisiaj jesteś na to gotowym, by być wyśmianym za Jezusa? Być może nawet przez wierzących z własnego Kościoła. Być może nawet przez braci z własnego Kościoła. Bo ta nowość ducha, którą niesiesz, będzie do nich nie do pojęcia. Nie do przyswojenia. Jezusa też nie prześladowali głównie poganie. Jezusa prześladowali religijni Żydzi, którzy znali Pisma i byli ludźmi religijnymi. I drugą rzeczą, która jest ważna w tym fragmencie, co tu jeszcze czytamy? Czytamy, że tłum, który zebrał się wokół Jezusa, był tak wielki, że nawet posilić się nie mogli. Tłum był tak wielki, że nawet posilić się nie mogli. To jest tak zwane święte zmęczenie, które towarzyszy tym, którzy głoszą Ewangelię, którzy są zaangażowani w dzieło Ewangelii. Pamiętam wiele takich momentów, gdzie przez posługę byłem tak zmęczony, że nie byłem w stanie już, kiedy zaparkowałem na parkingu pod moim domem, dawałem sobie czasem 10-15 minut na drzemkę, zanim wejdę do domu. Byłem tak zmęczony. I pamiętam z jednej strony to zmęczenie, takie już totalne zmęczenie, a z drugiej strony radość, że jestem wykończony dla Ewangelii. Że jestem bezsilny dla Ewangelii. I łzy wzruszenia, które napływały do moich oczu, bo wiedziałem, że to jest jedyny trud, który ma wartość tak naprawdę, który ma taką wartość. Wartość zbawienia drugiej osoby, drugiego człowieka, bo przez głupotę głoszenia słowa, mówi św. Paweł, spodobało się Bogu zbawiać wierzących. Wiem, że ten mój trud, ten mój wysiłek, to moje zmęczenie, często już gdzieś skrajne. Raz mi się zdarzyło zasnąć w trakcie modlitwy za kogoś, bo już tak byłem wyczerpany. Wiem, że to doświadczenie radości, które przychodzi, to jest radość nieba, radość aniołów. Aniołowie i niebo cieszą się, że ci ludzie, do których pojechałem, doświadczają zbawienia, doświadczają powrotu w ramiona Ojca. Nie ma nic bardziej pięknego niż radość z tego, że ludzie przyjmują zbawienie, które Jezus wykupił im na krzyżu. I dobrze jest być tego częścią. I chcę wam powiedzieć, że takie święte zmęczenie może być też twoim udziałem, jeśli tylko wejdziesz w swoje powołanie. Jeśli tylko będziesz, robiąc to, co robisz, będziesz świadkiem Jezusa. Wszędzie, gdzie jesteś, w salonie fryzjerskim, u dentysty, jeszcze lepiej, bo nikt ci się nie odezwie, bo dłubiesz mu w buzi. W wielu różnych miejscach możesz być świadkiem Jezusa i możesz przyprowadzać ich do osobistego poznania Tego, który oddał za nich swoje życie. I Jezu, prosimy Cię, przyjdź dzisiaj ze swoją mocą, z mocą swojego ducha, abyśmy odważyli się być świadkami, którzy się nie zawstydzą, którzy się nie zatrzymają, którzy nie będą bali się kontrowersji, którą niesie ze sobą Ewangelia. Jeśli mamy coś stracić, to dla Ewangelii. Jeśli mamy coś stracić, to tylko dla Ewangelii. I chcemy to zrobić dla Ewangelii. Panie, chcę Cię prosić dzisiaj o to, byś dał nam odważne serca, byś dał nam odważne serca, które będą mężne i które będą niosły Twoje słowo wszędzie tam, gdzie nas poślesz. Daj nam być świadectwem, daj nam żyć w święty sposób i daj nam dzisiaj siłę do tego, by żyć tak, jak nas do tego wezwałeś i powołałeś. Panie, daj nam swoją łaskę, daj nam swoją moc i obdasz nas dzisiaj swoją mocą, mocą Ducha Świętego, byśmy pracowali dla Ciebie, byśmy mogli być zmęczeni dla Ciebie i nie chcieli się cofnąć i nie patrzeć wstecz, co za nami, ale byśmy patrzyli dzisiaj na to wszystko, co dla nas przygotowałeś. O to Cię prosimy, przyjdź z mocą, przyjdź z łaską i działaj tak, jak tego chcesz. Przez moc imienia Jezus. Amen. Pozdrawiam was bardzo serdecznie. Dzisiaj rozpoczynamy Wielki Post. Niech to będzie czas zbliżenia się do Boga, niech to będzie czas, w którym podejdziesz bliżej, niż byłeś kiedykolwiek wcześniej. Módlcie się o to również za mnie, bo bardzo, bardzo tego potrzebuję. Subskrybujcie kanał, zapisujcie się na rekolekcje, które już niebawem i widzimy się już niedługo albo w podręciku, albo na rekolekcjach, albo gdzieś tam, gdzie Bóg nas spotka ze sobą. Do zobaczenia. Z Bogiem.