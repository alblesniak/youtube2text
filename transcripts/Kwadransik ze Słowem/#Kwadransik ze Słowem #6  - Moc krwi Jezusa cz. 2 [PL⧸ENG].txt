 Cześć, kwadransik ze Słowem, odcinek 6. Jest to druga część nauczania, konferencji czy rozważania, jak to zwał, tak zwał, które rozpoczęliśmy w odcinku 5. Tak że co by nie przedłużać, zachęcam was, byśmy otworzyli sobie Słowo Boże na Księdze Wyjścia. To jest 12 rozdział od 21 wersetu do 23, czyli ten sam wyrywek Słowa, który rozpoczął nasze rozważania w odcinku 5. Bardzo się cieszę, że otwieracie Słowo, że niektórzy też dostają takie informacje, nawet Słowo Boże kupili pierwszy raz w życiu i zaczęli je czytać. Więc właśnie po to wspólnie chcemy to Słowo rozważać, poznawać i bardzo się cieszę, że bierzecie to na serio. Tak że przeczytajmy sobie ten fragment. Mojżesz zwołał wszystkich starszych Izraela i rzekł do nich Odłączcie i weźcie baranka dla waszych rodzin i zabijcie jako paschę. Weźcie gałązkę hisopu i zanuście ją we krwi, która będzie w czarce i krwią z czarki skropcie próg i oba od drzwia. Aż do rana nie powinien nikt z was wychodzić przed drzwi swego domu. Gdy zaś Pan będzie przechodził, aby porazić Egipcjan, a zobaczy krew na progu i na odrzwiach, to ominie Pan takie drzwi i nie pozwoli niszczycielowi wejść do tych domów, aby was pozabijał. Można by czytać dalej, ale trzeba skończyć, bo to jest tylko kwadransik. Ostatnio powiedzieliśmy sobie w bardzo praktyczny sposób, jak korzystać z mocy krwi Pana Jezusa. Bo też wspomnieliśmy o tym, dla tych, którzy nie oglądali, zachęcam do odcinka 5, że to jest prorocza zapowiedź tego, że Pan Jezus pójdzie na krzyż, przeleje swoją krew i Jego krew będzie nas strzegła i będzie nas chroniła. Powiedzieliśmy sobie, jak w codzienności korzystać z tej wiedzy i z tego autorytetu, który mamy dzięki krwi Pana Jezusa. Przypomniała mi się taka historia, którą dzieliłem się niedawno na jednym ze spotkań. Ponieważ w tym okresie sylwestrowym miała miejsce nieciekawa sytuacja dla jednej z osób z mojej wspólnoty. Mianowicie sklep, który należał do tej osoby, został pomazany dość mocno przez graffiti. Szalony Sylwester, chyba to było to. Co było ważnego w tej historii, to że ta osoba z mojej wspólnoty powiedziała, składając też to świadectwo tego, co się wydarzyło, że to było dla niej na tyle ciężkie i trudne do zrozumienia, bo mówiła, że Panie Jezu, przecież ja ten sklep w modlitwie ciągle zanurzałem w Twojej świętej krwi. Ja wierzyłam w to, że Ty chronisz ten budynek, to miejsce, dlatego że ja ogłaszam nad nim moc Twojej świętej krwi. Właśnie, skrapiam krwią Pana Jezusa te odżywia w modlitwie. Dlaczego to się wydarzyło, dlaczego to się stało? Za jakiś czas, dzwonek do drzwi nagle się rozległ. Przychodzi chłopak i mówi, że chciał przeprosić za to, co zrobiłem. Pomazałem ten sklep i chcę to naprawić, chcę to jakoś odmalować. Przyszedł ze skruchą w sercu i usłyszał o miłości Pana Jezusa. Ona uściskała go, przytuliła i powiedziała o tym, jak Pan Jezus zmienił jej życie, jak bardzo Pan Jezus kocha tego chłopaka. Więc dość sytuacja niecodzienna, bo kto się przyznaje, kto przychodzi, by przeprosić i żeby odmalować to, co pomazał. I zobaczcie, dla mnie to jest jasne świadectwo i w jasny sposób pokazane to, że faktycznie w tej niewidzialnej duchowej rzeczywistości, kiedy obmywamy się krwią Pana Jezusa, kiedy zanurzamy się w Jego krwi, to ma praktyczne przełożenie na rzeczywistość, na tę codzienność, w której żyjemy. Także zachęcam was do tego raz jeszcze. Ale chcemy pójść sobie dalej i moim celem na ten odcinek jest to, by podać wam cztery, nie wiem, czy to dobrze można tak nazwać, ale cztery funkcje krwi Pana Jezusa, czy cztery takie sposoby czy przestrzenie, w których Jego krew ma moc i realny wpływ na nasze życie. To jest bardzo biblijne i to również pomoże nam w tym, żeby oczekiwać pomocy Pana Boga w tych właśnie czterech obszarach naszego życia. Pierwszą z nich jest przebaczenie win. Krew Jezusa przelana na krzyżu dwa tysiące lat temu jest napisana, że zapewnia nam przebaczenie naszych win. To znaczy, że na każdej Eucharystii, jeśli kojarzycie, dobrze pamiętacie, zanim przystępujemy do komunii, mówimy i słyszymy takie słowa, że oto baranek Boży, który gładzi grzechy świata. Dlaczego baranek? To jest porównanie do starotestamentanego baranka, który został i zostawał zabijany, żeby zmazać grzechy. Kiedyś w Starym Przymierzu, w Starym Testamencie, aby zmazać grzech człowieka, trzeba było zabić baranka, kozła, to już zależało od prawa, żeby obmyć winy tych, którzy zgrzeszyli. Dzisiaj Pan Jezus w Nowym Przymierzu staje się ofiarą, która jest raz zabita, raz złożona i Jego krew jest doskonałym okupem za nasze grzechy. Jego krew jest tak doskonała, że Jego raz złożona ofiara wystarczy, by usprawiedliwić wszystkie Twoje grzechy. Więc z krwi baranka, z krwi Pana Jezusa płynie moc przebaczenia win. W Apokalipsie czytamy też taki fragment i możemy znaleźć fragment, w którym jest bardzo jasno napisane, że ci, którzy są w niebie, którzy są przed tronem baranka, który jest wywyższony za to, co zrobił, są ci, którzy opłukali swoje szaty właśnie w krwi baranka. Czyli nie można znaleźć się w niebie na inny sposób, jak tylko przez obmycie się krwią Pana Jezusa. I w jaki sposób ta krew zaczyna w naszym życiu mieć moc przebaczenia win, kiedy przychodzimy do Niego z wiarą, kiedy wyznajemy Jezusa naszym Panem, wierzymy, że przez chrzest zostajemy włączeni do Jego rodziny, ale w naszym życiu też potrzebujemy momentu, żeby świadomie powiedzieć Jezu, ja oddaję Ci całe moje życie, ja przyjmuję to zbawienie, to, co zostało mi też dane w wierze przez sakrament chrztu. Czy masz taki moment w swoim życiu, kiedy powiedziałeś Jezu, chcę iść za Tobą, nie dlatego, że mnie rodzice zaprowadzili, że tak trzeba, tak mi kazali, ale dlatego, że chcę. Czy masz taką decyzję? To jest bardzo ważne pytanie, które musisz sobie dziś postawić. I zauważcie, że kiedy przychodzimy i wyznajemy nasze grzechy, idziemy czy do konfesjonału, czy podczas spowiedzi powszechnej, wyznajemy nasze grzechy, one nam są przebaczone, dlatego, że Jezus na krzyżu zapłacił cenę swoją własną krwią. Więc musimy w to wierzyć, że nie ma takiego przewinienia, jeśli tylko żałujemy, które nie mogłoby być nam odpuszczone. I to wszystko dzięki krwi Pana Jezusa. Więc to jest pierwsza bardzo ważna rzecz. I w liście do hebrajczyków w 10 rozdziale możemy przeczytać taki również fragment od 16 do 18 wersetu. Taki jest przymierze, które zawrę z nimi w owych dniach, mówi Pan, dając prawa moje w ich serca. Także w umyśle ich wypiszę je, a grzechów ich oraz ich nieprawości więcej już wspominać nie będę. Zobaczcie, to przymierze, które jest zawarte w krwi Pana Jezusa, ono sprawia, że Bóg już więcej nie doszukuje się, nie potrzebuje innej ofiary, bo jego ofiara jest doskonała. I po drugie, jego krew uwalnia nas od przekleństwa, uwalnia nas od oskarżenia, uwalnia nas od zniewoleń. Diabeł próbuje nas cały czas, non-stop oskarżać przed Ojcem. Przez to, że Jezus jako arcykapłan, czytamy też w liście do hebrajczyków, przyszedł do Ojca z własną krwią, doskonałą krwią, on przez tę krew nas ciągle usprawiedliwia. Chcę, żebyś to zapamiętał. Diabeł będzie cię zawsze oskarżał i jeśli jakieś myśli cię w głowie oskarżają, wiedz, że to są myśli od wroga. Ale jest też Ten, który przelał za ciebie swoją krew i ta krew cię usprawiedliwia, i ta krew cię uwalnia, i ta krew przynosi ci wolność. I Bóg chce, byś tej wolności doświadczył w każdej dziedzinie twojego życia. Mieliśmy takie świadectwo też chłopaka Daniela, który parę lat temu, to był jeszcze taki moment, kiedy nasza wspólnota jeszcze się gdzieś nie rozwijała tak mocno, było nas dość mało, chodziliśmy jeszcze do liceum i przyszedł chłopak z dość poważnym problemem, bo zaczął też chorować na oczy. To był wierzchołek góry lodowej. Miał kurzą ślepotę, nie widział wieczorami wyraźnie, a był dość tak artystycznie uzdolniony, więc to było mu bardzo potrzebne do życia, do codzienności. I problem był taki, że właśnie źle widział, ale okazało się, że korzeń był dużo, dużo głębszy, ponieważ on był też dość mocno w okultyzmie, nawet podpisał pakt krwią kiedyś z diabłem, do czego się przyznał. I w konsekwencji połączyliśmy fakty, okazało się, że te problemy ze wzrokiem były konsekwencją jego wyborów, niekoniecznie dobrych. Był też rastafarianinem itd. I po prostu przyszliśmy do niego, czy on przyszedł do nas do pokoju, do domu, powiedziałem mu o Panu Jezusie, o tym, że Jego krew na krzyżu przelana jest silniejsza od jakichkolwiek paktów, jakichkolwiek rzeczy, które mogły zadziać się nawet przez podpisanie tego Jego własną krwią. Wiem, że to są poważne rzeczy i często kończy się to egzorcystą, ale to było pierwsze ewangelizacyjne spotkanie, w którym się spotkaliśmy i na którym się wspólnie pomódliliśmy. I spytałem, czy chcesz się tego wyrzec. On powiedział, że tak, bo już doszedł do ściany, nie wiedział, co ze sobą zrobić. I wyrzekł się tego paktu, wyrzekł się tych wszystkich rzeczy, które uczynił, niekoniecznie będąc po dobrej stronie mocy. I powiedział, że Panie Jezu, ja przyjmuję dzisiaj uwolnienie, które płynie z Twojego krzyża. Przyjmuję moc Twojej krwi, która mnie uwalnia i która wierzy, że może mnie uzdrowić. Powtarzał za mną tę modlitwę. I co było ciekawe, otworzył oczy i czuł się w ogóle, jakby był w innym miejscu. Opowiadał nam to później wiele razy, dawał świadectwo i kiedy wyszedł z klatki schodowej, wtedy już wyszedł nadwól, była 21.00, było ciemno, jesień, nagle zobaczył, że widzi wszystkie kolory. Bóg uwolnił go od tego związania, które właśnie przez złe decyzje, złe wybory w jego życiu miały miejsce. Także to jest świadectwo, które mówi o tym, że w krwi Pana Jezusa jest również nasze uzdrowienie. Czyli to jest trzeci punkt, do którego chciałbym od razu przejść. Pierwszy list Piotra, drugi rozdział mówi w wersji 24, że krwią jego ran już zostaliśmy uzdrowieni. Jego krew ma moc nas uwolnić, o tym powiedzieliśmy w drugim punkcie, i uzdrowić. Dlaczego przychodzimy z wiarą w to, że Jezus uzdrawia? Ponieważ wiemy, że to była część Jego okupu za nas, który złożył. To była część Jego ofiary. I nie jest to rzeczą pyszną, że przychodzimy do Boga i wierzymy, że On chce nas uzdrawiać i wołamy o uzdrowienie. Powiem więcej, to jest wiara w to, co Jezus dokonał na Golgocie. To jest wiara w to, co mówi Izajasz w 53 rozdziale, że znowu w Jego ranach jest nasze uzdrowienie. Kiedy Jezus wisiał na krzyżu, On wiedział, że przebacza nam nasze winy, ale też, że Jego krew będzie miała moc uzdrowienia, czy to wewnętrznego, czy też fizycznego, cielesnego. Dlatego mamy tyle świadectw i tyle ludzi składa też publicznie deklaracje tego, co się stało wiele miesięcy wcześniej, i że ich ciała są zdrowe do dzisiaj. Nie przez to, że ja jestem wyjątkowy, ktoś inny jest wyjątkowy, że przyjeżdżają specjalnie goście. Nie. Dlatego te rzeczy się dzieją, bo wierzymy w to i głosimy to, że Jezus na krzyżu zapłacił cenę i dzięki tej krwi mamy prawo wierzyć, że będziemy uzdrowieni. Więc jakikolwiek masz problem ze zdrowiem dzisiaj, może jesteś zniewolony, wiedz, że w Jego krwi jest dla ciebie rozwiązanie, jest wyjście. I czwartą, ostatnią rzeczą, o której chcę powiedzieć, to się też łączy z tym pierwszym punktem, o którym mówiłem, że w Jego ranach jest nasze zbawienie. Pewność życia wiecznego, pewność tego, że jeśli ja przyjąłem Jego ofiarę do swojego serca, zostałem ochrzczony, to to, co Jezus zrobił na krzyżu, całkowicie mnie usprawiedliwia, całkowicie czyni mnie czystym. Nie ze względu na moje własne uczynki, na to, że jestem super człowiekiem, ale ze względu na to, że całkowicie ufam Jemu. Całkowicie ufam, że ta ofiara była doskonała i mogę ją przyjąć zupełnie za darmo. Powiedzieć Jezu, przyjmuję Twoją ofiarę, zgadzam się na nią, na to, co ona wnosi i może wnieść do mojego życia i chcę, by ta krew mnie oczyściła, obmyła i zbawiła. I z tą pewnością możemy żyć. I z tą pewnością możemy odchodzić z tego świata. I zobaczcie, jak wielką wolność to daje, że nie będziesz bał się, co się stanie z Tobą po śmierci, bo uwierzysz w moc Jego krwi. Także, Panie Jezu, chcę Ciebie prosić teraz, by to, co zrobiłeś na krzyżu 2000 lat temu, by teraz przemieniło życia tych, którzy są z nami i słuchają tego odcinka. Przyjdź ze swoim przebaczeniem, przyjdź ze swoim uwolnieniem, przyjdź ze swoim uzdrowieniem i z takim przekonaniem o tym, że możemy w pełni zaufać Twojej krwi, a zostaniemy zbawieni. Panie, niech objawi się Twoja moc, niech objawi się Twoja łaska i niech też zniknie z naszych serc wszelki ciężar, który być może nosiliśmy. Niech to Słowo i to objawienie, zrozumienie Twojej ofiary przyniesie nam Twoją wolność. O to prosimy w Twoje imię, Jezu, i wierzymy, że jesteśmy wysłuchani. Amen.