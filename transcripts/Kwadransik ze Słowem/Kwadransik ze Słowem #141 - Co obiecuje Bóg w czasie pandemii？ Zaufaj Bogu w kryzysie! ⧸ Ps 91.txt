 Całkiem niedawno dzieliłem się z Wami swoimi przemyśleniami na temat tego, w jaki sposób my, wierzący, zareagowaliśmy na całą tę trudną sytuację związaną z koronawirusem. W dzisiejszym odcinku kilka wskazówek i kilka rad na temat tego, jak modlić się w czasie, w którym się znaleźliśmy. Zapraszam Was na kwadransik ze słowem. Cześć, witajcie bardzo, bardzo serdecznie w kolejnym kwadransiku ze słowem, w którym będziemy czerpać inspiracje z tego, co mówi do nas Pan Bóg przez swoje słowo. Wierzę, że dzisiejszy odcinek pomoże nam odnaleźć w bardzo praktyczny sposób sytuacji, w której jesteśmy, w której się znaleźliśmy. I my, jako wierzący, mamy źródło, z którego możemy czerpać, źródło, które jest niewyczerpaną studnią, z której możemy wydobywać życie. A tym życiem i to życie jest nam dawane przez Boże Słowo. Więc dzisiaj chciałbym zatrzymać się na fragmencie psalmu, tak naprawdę na całym psalmie, który też, jak przeglądałem ostatnio Internet, stał się pewnym hymnem ludzi, którzy wierzą, ludzi, którzy trzymają się Boga, Jego obietnic. Chcę wam powiedzieć, że psalm 91, bo o nim dzisiaj będę chciał mówić, jest jednym z moich ulubionych psalmów, które bardzo, bardzo lubię rozważać, lubię czytać, lubię nad nim rozmyślać, bo z niego płyną naprawdę wielkie i niezwykłe obietnice, które szczególnie dzisiaj, uważam, są dla nas bardzo, bardzo potrzebne, jeśli chcemy w całym tym trudzie, zamieszaniu, gąszczu, myśli, informacji być ludźmi wiary, być ludźmi, którzy dają innym nadzieję, być ludźmi, którzy dają innym pokój, dają innym miłość, ponieważ tendencja tego świata jest odwrotna. Kiedy jest gdzieś zaciskany pas, kiedy jest coraz ciężej, coraz trudniej, pojawiają się kolejne i kolejne przeciwności, ludzie przestają być mili, sympatyczni i często wychodzi z nas to, co tak naprawdę w nas siedzi, a to jest najlepszy czas, żeby pokazać, co mamy w sercu, co i kogo mamy w sercu. I to jest moment, tak jak mówiłem ostatnio, do składania świadectwa, bo żyjemy po coś na tym świecie właśnie w tej chwili, w której jesteśmy, w tym 2021 roku. Bóg przeznaczył ciebie i mnie po to i do tego, byś był i byśmy byli światłem świata właśnie w tym czasie, w którym żyjemy. Więc za moment otworzymy Psalm 91 i chciałbym zacząć może w ten sposób, bo być może obejrzy ten fragment, ten odcinek, ten kwadransik ktoś, kto jest niewierzący. Takie osoby też czasami do mnie piszą, czasami zostawiają komentarz, więc jeśli jesteś taką osobą, to bardzo serdecznie cię witam na tym kanale i chcę, żebyś wiedział, że Pan Jezus cię bardzo kocha i ma niezwykły plan dla twojego życia. To jest prawda, którą dzielimy się z każdym, więc chciałem to dzisiaj tobie powiedzieć. I możesz zadać sobie dzisiaj pytanie, jakie połączenie ma Słowo Boże z rzeczywistością, w której żyjemy. Jaki wpływ może mieć to rozważanie Słowa Bożego na fakty, o których mówimy. I tak sobie pomyślałem, że chciałbym wam zaproponować też w opisie do tego odcinka będzie link do niedawnego odcinka pytania na śniadanie, w którym miałem okazję dzielić się świadectwami uzdrowień, których dokonuje Pan Bóg, uzdrowień, które są udokumentowane medycznie. Mówiłem tam o zmianie grupy krwi, mówiłem tam o znikających guzach, na które mamy dokumentację, więc warto zadać sobie pytanie, skąd bierze się ta siła i ta moc, która objawia się, bo są to fakty, kiedy mamy dokument na stole, to są fakty, to nie jest kwestia już wiary w to, że coś się dzieje czy nie, to są fakty. I faktem jest również to, że każde z tych uzdrowień, z tych cudów, które się dokonały, dokonały się wtedy, kiedy było głoszone słowo o tym, że Jezus Chrystus jest Panem, że Jezus żyje, że On zmartwychwstał, że On dzisiaj ma moc dotknąć twojego i mojego życia. To nie są przypadki, to są dowody na to, że Boże Słowo ma praktyczne przełożenie na nasze życie, że kiedy je głosimy, kiedy wierzymy w te obietnice, które są tam zawarte, one naprawdę stają się rzeczywistością. Słowo stało się ciałem i zamieszkało między nami. Czytamy to w Boże Narodzenie, ten fragment z Ewangelii Jana. Kiedy Słowo Boże jest głoszone, ono się staje, ono staje się rzeczywistością dzięki mocy Ducha Świętego i ono ma realny wpływ na twoje i na moje życie. I chciałbym, żebyśmy dzisiaj właśnie z taką wiarą otworzyli Psalm 91 i przeczytali te 16 wersetów, wierząc, jeszcze raz to powiem, w to, co mówi Izajasz w 55 rozdziale, w 10, 11 wersecie, że podobnie jak ulewa i śnieg spadają z nieba i tam nie powracają, dopóki nie nawodnią ziemi i nie użyźnią jej i nie zapewnią urodzaju, tak iż wydaje na się nie dla siewcy i chleb dla jedzącego, tak samo Słowo, które wychodzi z ust moich, mówi Bóg, nie wraca do mnie bezowocnie, zanim wpierw nie dokona tego, co chciałem i nie spełni pomyślnie swego posłannictwa. Chciałbym, byśmy przeczytali ten Psalm 91 i podzielę się z wami kilkoma moimi odkryciami, też kiedy czytałem ten psalm w różnych innych tłumaczeniach, niekoniecznie tylko polskich. Będę chciał, żebyśmy zatrzymali się na moment na kilku miejscach, w kilku momentach tego psalmu, które bardzo bezpośrednio mówią dzisiaj, w tej sytuacji, w której się znajdujemy, o Bożej obecności, o tym, że Bóg ma dla ciebie konkretne pocieszenie, o tym, że Bóg ma dla ciebie konkretne rozwiązanie, Bóg ma wyjście z sytuacji, które są powszechnie uważane za nie do wyjścia albo do wyjścia z bardzo wielkim wysiłkiem. Bóg chce nam bieżącym w Jego Słowo, w Jego imię dać swoją siłę. Więc zaczniemy i przeczytamy cały ten psalm. Zachęcam was do tego, byście wzięli Słowo Boże do ręki. Psalm 91 i przeczytajmy go wspólnie. Przeczytamy z Biblii Tysiąclecia. Kto przebywa w pieczy najwyższego i w cieniu wszechmocnego mieszka, mówi do Pana ucieczko moja i twierdzo, mój Boże, któremu ufam, bo On sam Cię wyzwoli z sideł myśliwego i od zgubnego słowa. Okryje Cię swymi piórami i schronisz się pod Jego skrzydła. Jego wierność to półklesz i tarcza. W nocy nie ulękniesz się strachu, ani za dnia lecącej strzały, ani zarazy, co idzie w mroku, ni moru, co niszczy w południe. Choć tysiąc padnie u Twojego boku, a dziesięć tysięcy po Twojej prawicy, Ciebie to nie spotka. Ty ujrzysz na własne oczy, będziesz widział odpłatę daną grzesznikom, albowiem Pan jest Twoją ucieczką, jako obrońcę wziąłeś z sobie najwyższego. Niedola nie przystąpi do Ciebie, a cios nie spotka Twojego namiotu, bo swoim aniołom dał rozkaz o Tobie, aby Cię strzegli na wszystkich Twych drogach. Na rękach będą Cię nosili, abyś nie uraził swej stopy o kamień. Będziesz sztąpał po wężach i żmiech, a lwa i smoka będziesz mógł podeptać. Ja go wybawię, bo przylgnął do mnie. Osłonię go, bo uznał moje imię. Będzie mnie wzywał, a ja go wysłucham. Będę z nim w utrapieniu. Wyzwolę go i sławą obdarzę. Nasycę go długim życiem i ukażę mu moje zbawienie. To jest psalm, który, jak powiedziałem na samym początku, rodzi we mnie wielką wiarę w to, że Bóg jest ze mną, Bóg jest z nami w każdej sytuacji, którą przechodzimy, w każdej sytuacji, która jest trudem, jest jakimś mozołem, jest sytuacją nawet zagrażającą życiu. I z tego psalmu płynie niezwykła dla nas lekcja, że ci, którzy ufają Bogu, ci, którzy żyją w Jego obecności, mogą żyć w spokoju, mogą żyć bez obaw, mogą żyć naprawdę będąc pewnymi, że nic złego im się nie stanie. Chciałem Wam powiedzieć, że zajrzałem w inne tłumaczenia i ten psalm naprawdę nabiera jeszcze więcej kolorów, kiedy z tych tłumaczeń możemy skorzystać. Więc zaczniemy od pierwszego wersetu, który jest fundamentem całego tego psalmu. Wszystkie te obietnice, które przeczytaliśmy niżej w kolejnych wersetach są oparte o tą jedną rzecz, o której mówi werset pierwszy. Kiedy spełnisz obietnice, kiedy spełnisz to, o czym jest napisane w tym pierwszym wersecie, wtedy te inne obietnice, które są napisane niżej będą dotyczyły Twojego życia. Będziesz mógł je wziąć jako swoje własne, będziesz mógł je odnieść do Ciebie. Kiedy spełnisz ten warunek i co jest tym warunkiem w pierwszym wersecie? Kto przebywa w pieczy najwyższego i w cieniu wszechmocnego mieszka. Kto przebywa w pieczy najwyższego, w cieniu wszechmocnego mieszka. Tak mówi Biblia Tysiąclecia, jedno z amerykańskich tłumaczeń mówi tak. Ten, kto mieszka w sekretnym, w ukrytym miejscu najwyższego i będzie trwał w jego cieniu. Kto mieszka w sekretnym miejscu najwyższego. To są dwa słowa, później jeszcze jest użyte, będzie trwał w cieniu najwyższego. To są dwa słowa, które są kluczowe. Będzie kto mieszka, kto będzie mieszkał i kto będzie trwał. Kto mieszka i kto trwa. Bóg w tym fragmencie zaprasza nas do tego, byśmy mieszkali w Jego obecności i byśmy w Jego obecności trwali, a nie tylko wpadali tam na chwilę, kiedy pojawia się kryzys. Bóg zaprasza nas do tego i On nam obiecuje, że ma dla nas miejsce schronienia, ma dla nas miejsce odpoczynku, ma dla nas miejsce wytchnienia, miejsce, gdzie możemy zrzucić z siebie ciężar, który nosimy na ramionach, a możemy zrzucić ten ciężar na Niego. I ten ciężar zrzuca się wtedy, kiedy się mieszka w Jego obecności. Kiedy mieszkasz w tym sekretnym, ukrytym miejscu. O co tutaj chodzi? Chodzi tutaj o miejsce nieustannej modlitwy. Kiedy Twoje życie nie jest jedynie jakimś takim zlepkiem aktów strzelistych, które parę razy w tygodniu wystrzelisz do nieba, ale kiedy Twoje życie jest przebywaniem w Bogu, kiedy Twoje życie jest odpoczywaniem w Bogu, kiedy myślisz sobie, że potrzebujesz odpocząć, nie musisz odpoczywać od Boga, bo możesz odpocząć w Bożej obecności. Nie wiem, czy kiedyś o tym myślałeś. Ja czasami, kiedy wracam z posług, mam taką pokusę, żeby powiedzieć sobie, no tyle już z Bogiem spędziłem przez ten weekend, to teraz może się tak trochę oddalę, odejdę i odpocznę w inny sposób. I często, kiedy szedłem za taką myślą, no to zdarzał mi się upadek, a Bóg zaprasza mnie, zaprasza Ciebie do tego, by odpoczywać w Jego obecności, by kiedy ten świat strzela w Ciebie z tymi negatywnymi informacjami, Ty możesz z tego wersetu wziąć zaproszenie, bardzo osobiste zaproszenie, które Bóg kieruje do Ciebie i mówi odpocznij we mnie, odpocznij w moich obietnicach, odpocznij w moim słowie, zacznij je czytać, zacznij brać się do siebie, a ono da Ci pokój. To jest to, co mówiłem w ostatnim odcinku, kiedy zaczynasz to słowo nie tylko czytać, ale nad nim rozmyślasz, kiedy zaczynasz to słowo rozważać, medytować. Więc kiedy mieszkasz w sekretnym i tym ukrytym miejscu najwyższego, kiedy trwasz w jego cieniu, taki człowiek mówi do Pana, drugi werset, ucieczko moja i twierdzo, mój Boże, któremu ufam. W tych dzisiejszych czasach, kiedy rozmawiam z ludźmi, potem można poznać, kto żyje z Bogiem. Naprawdę te reakcje pokazują, kto z Bogiem żyje na co dzień, a kto Boga się czasami chwyta, kiedy jest ciężko. Po reakcji, po panice, po lęku albo po pokoju, po ufności, po zaufaniu, bo ten, który mieszka w Bogu, może powiedzieć, Panie, ucieczko moja, twierdzo moja, mój Boże, któremu ufam. I obietnice, które zaczynają się od trzeciego wersetu, czytamy w Biblii Tysiąclecia, On sam cię wyzwoli z sile umyśliwego i od zgubnego słowa. I dwa tłumaczenia amerykańskie. Nowa Biblia, jedno z tłumaczeń nowej amerykańskiej Biblii. On ochroni cię od niszczącej plagi. I drugie tłumaczenie. On ochroni cię od śmiertelnej zarazy. Zobaczcie, jakie to są niezwykłe, trafne określenia. On wtedy ochroni cię od niszczącej plagi. On ochroni cię od śmiertelnej zarazy. To są niesamowite obietnice, które daje Bóg, kiedy w nim trwasz. On ochroni cię od niszczącej plagi, od śmiertelnej zarazy. Piąty i szósty werset. Biblia Tysiąclecia co mówi? W nocy nie ulękniesz się strachu ani za dnia lecącej strzały, ani zarazy, co idzie w mroku, ni moru, co niszczy w południe. Szósty werset, znalazłem inne tłumaczenie. Nie ulękniesz się zarazy w ciemności ani plagi, która niszczy w południe. Pan mówi, nie będziesz musiał bać się tego, co może przyjść na ciebie w nocy. Nie będziesz musiał się bać zarazy, która może cię zaskoczyć, która może przyjść w niespodziewanym momencie. Mówi, nie będziesz musiał bać się plagi, która niszczy w południe. Ani w dzień, ani w nocy nie będziesz musiał się lękać i bać, bo będziesz wiedział, kto się o ciebie troszczy. Będziesz wiedział, kto wspomina o tobie Ojcu. Nie wiem, czy pamiętacie fragment z listu do hebrajczyków, gdzie jest napisane, że Jezus Chrystus, nie wiem, czy wiecie, co Pan Jezus teraz robi. Pan Jezus teraz w niebie wstawia się za tobą, modli się za ciebie. 24 godziny na dobę Jezus modli się za ciebie do Ojca, On przedstawia cię Ojcu. Kiedy diabeł 24 godziny na dobę próbuje cię zniszczyć i próbuje oskarżyć cię przed Ojcem, masz pośrednika, mówi Słowo Boże, które jest cały czas przed tronem Ojca i mówi sprawiedliwy, sprawiedliwy, czysty. Diabeł mówi brudny, skażony, grzeszny. Chrystus mówi czysty, sprawiedliwy. Ja go chronię przez swoją krew. Jeśli pamiętacie fragment z Księgi Wyjścia, Pan Bóg dał Izraelitom obietnicę, że plaga nie zniszczy Izraelitów w nocy, kiedy będzie przechodził Anioł Śmierci, kiedy krew baranka będzie na ich odżywiach. Co jest proroczą zapowiedzią, o czym mówi krew baranka? Mówi o krwi Jezusa Chrystusa, którą jeśli w niego uwierzysz, ta krew przelana na Golgocie w duchowym świecie, w duchowej rzeczywistości cię chroni i to ma praktyczne przełożenie na twoje życie. Możesz zaufać w jego krew przelaną na krzyżu. To, co mówiłem jakiś czas temu, bardzo ważne jest, by słuchać się teraz lekarzy, tego, co jest proponowane jako prewencja, jako jakaś taka mądra wskazówka, czego nie robić, co robić, by przed tym wirusem gdzieś uciec, by nie wpaść w jego szpony. Ale nad tym wszystkim, poza mądrością, którą powinniśmy stosować w naszym życiu, musisz pamiętać, że całe twoje życie jest oparte o ufność w Chrystusa, że nawet jeśli spotka cię coś złego, to on mówi, Pan obiecuje ci, ja cię z tego wyprowadzę, ja cię z tego wyciągnę, cię przez to przeprowadzę i będę trzymał cię za rękę. To jest obietnica, która płynie z Bożego Słowa. I dziesiąty werset, bardzo dosłowny, 91 psam, dziesiąty werset. Nie dola nie przystąpi do ciebie, a cios nie spotka twojego namiotu. I Bóg obiecuje nam, w innym tłumaczeniu czytamy, że żadna plaga nie zbliży się do twojego mieszkania. Możemy złapać się tej obietnicy, którą zostawia nam Bóg, że żadna plaga nie zbliży się do twojego namiotu. Jeśli ktoś już być może ogląda ten odcinek i w jakiś sposób został tym dotknięty, możesz złapać się tego Słowa i powiedzieć, Boże, twoje Słowo mówi, że żadna plaga nie zbliży się do twojego mieszkania, a jeśli już się zbliżyła, to trzymaj się mocno tego Słowa i mów, Panie, ja ufam Tobie bardziej niż temu wszystkiemu, co mówią moje okoliczności i wierzę, że Ty przezwyciężysz to wszystko we mnie, w mojej rodzinie, w moim domu, w moim środowisku, bo jest ratunek, jest wyjście w Jezusie Chrystusie z nawet najgorszej sytuacji, kiedy jesteś w Bogu, kiedy mieszkasz w Nim, kiedy ufasz Mu i kiedy trwasz w Jego Słowie. Te obietnice są jeszcze raz to powiem dostępne dla tych, którzy mieszkają w Bogu, którzy mieszkają i trwają w Jego obecności. I chcę was zachęcić do tego już kończąc, by czytać ten psalm, by za każdym razem, kiedy pojawi się w twoim sercu lęk, kiedy pojawi się w twoim sercu jakiś strach, pojawi się w tobie taka pokusa, żeby teraz ugiąć się tym wszystkim negatywnym newsom i będziesz mówił, panikował, co z moimi dziećmi, co z moimi dziadkami, co z moimi rodzicami, co z moim życiem, wtedy otwórz ten psalm i zacznij go czytać. I chcę się pomodlić tym psalmem, zacznij go medytować, chcę się pomodlić tym psalmem za ciebie i chcę to teraz ogłosić nad twoim życiem. Więc Panie Jezuch Chryste, ja modlę się teraz za każdą osobę, która jest teraz ze mną i ogląda ten kwadransik. Modlę się, żeby każda z tych osób mogła doświadczyć życia w sekretnym, ukrytym miejscu przy twoim boku, gdzie jest bezpieczeństwo i gdzie jest pokój. I Panie, wołam teraz o to, żebyś Ty sam ochronił każdą z tych osób, każdą z tych osób od niszczącej plagi. I Pan ochroni Cię od śmiertelnej zarazy. On sam mówi, że niedola nie przystąpi do Ciebie i żadna plaga nie zbliży się do Twojego namiotu. Nie ulękniesz się zarazy, nie ulękniesz się ciemności ani plagi, która niszczy w dzień i w południe. Panie, ogłaszam to teraz nad każdą z tych osób, nad sobą samym, że niedola nie przystąpi do nas. I Panie, każda sytuacja, w której się znajdujemy i każda sytuacja, w której się znaleźliśmy, będzie rozwiązana przez wiarę w imię Jezusa Chrystusa. Panie, niech imię Twoje będzie wywyższone, niech będzie uwielbione w każdym z nas. I dziękuję Ci za to, że jest wyjście dla każdej sytuacji i z każdej sytuacji jest wyjście w Tobie, Jezu Chryste, bo pokonałeś ciemność, pokonałeś grzech, pokonałeś strach, pokonałeś chorobę i Ty jesteś tym, w którym możemy powiedzieć, jestem bezpieczny i jestem błogosławiony. Niech w imieniu Jezusa Chrystusa wszelka choroba i wszelka ciemność upadnie przez moc Twojego świętego imienia i niech imię Twoje będzie wypisane na naszych czołach, na naszych ustach, na naszych sercach, jak było wypisane i skropione od drzwi Izraelitów, do których wróg nie mógł dojść i nie mógł ich sięgnąć z uwagi na krew, która została przelana i z uwagi na Twoją krew, Jezu Chryste, którą przelałeś za każdego z nas. Ogłaszamy Twoje zdrowie, błogosławieństwo i bezpieczeństwo dla nas i dla naszych domów. Amen. Więc, kochani, trzymajmy się mocno tego słowa, czytajmy to słowo, bądźmy też mądrzy i słuchajmy rad i Kościoła, który się teraz odzywa. To są bardzo mądre rady i też tego, co mówią nasi rządzący, bo chcą jak najlepiej, więc słuchajmy ich, bądźmy też posłuszni Bogu przez posłuszeństwo ludziom, a też wierzę, że będziemy widzieli Bożą rękę, która w potężny sposób będzie nas uwalniała, leczyła i przynosiła błogosławieństwo. Widzimy się w kolejnym kwadransiku ze słowem. Dobrego dnia i do zobaczenia.