 Jeśli myślisz, że w życiu widziałeś już wszystko i Pan Bóg niczym cię nie zaskoczy, to wybij to sobie z głowy, bo On chce uczynić w twoim życiu naprawdę wielkie rzeczy. Zapraszam na kwadransik ze Słowem. 🎵🎵🎵 Cześć, witajcie bardzo serdecznie w kolejnym kwadransiku ze Słowem. I zaczęliśmy z bardzo ciekawym stwierdzeniem, które, powiem wam, ciągnie mnie i trzyma mnie w życiu i prowadzi mnie przez życie z Bogiem od samego początku, że z Bogiem zawsze jest więcej. On ma więcej niż to, co widziałeś do tej pory i ma więcej niż to, do czego się przyzwyczaiłeś. Także wierzę, że ten odcinek wzbudzi w tobie wiarę, że Pan Bóg jeszcze z tobą nie skończył i tak naprawdę dopiero z tobą zaczął. Choćbyś żył z Bogiem nie wiadomo już ile lat. Także zachęcam was do tego, byście pozostali do końca i otworzyli ze mną Słowa Boże, które rozważamy, które czytamy i które również w tym odcinku będziemy próbowali rozrozumieć i wprowadzić do swojego życia. Idziemy dalej do czwartego rozdziału II Księgi Królewskiej. Od pierwszego do siódmego wersetu. Będziemy czytać o tym, jak po powołaniu Elizeusza, po tych wcześniejszych historiach, które w poprzednich odcinkach rozważaliśmy, co Pan Bóg czyni przez jego ręce, co Pan Bóg czyni przez ręce następcy Eliasza. I to jest kolejna z tych historii. II Księga Królewska, czwarty rozdział od pierwszego do siódmego wersetu. Czytam z Biblii Tysiąclecia, mimo że Biblię pierwszego kościoła mam w ręku. Więc przeczytajmy wspólnie. Pewna kobieta spośród żon uczniów proroków wołała do Elizeusza tymi słowami. Twój sługa, mój mąż, umarł, a ty wiesz, że twój sługa bał się Pana. Lecz lichwiarz przyszedł, aby zabrać sobie dwoje moich dzieci na niewolników. Elizeusz zaś rzekł do niej, co mógłbym uczynić dla ciebie? Wskaż mi, co posiadasz w mieszkaniu. Odpowiedziała, służebnica twoja nie posiada niczego w mieszkaniu, poza garncem oliwy. On zaś rzekł, idź pożycz sobie z zewnątrz naczynia od wszystkich sąsiadów twoich. Naczynia puste i to nie mało. Następnie wrócisz, zamkniesz drzwi za sobą i za synami i będziesz nalewała do tych wszystkich naczyń, a wypełnione odstawisz. Odeszła więc od niego i postąpiła w ten sposób. Następnie zamknęła drzwi za sobą i za swoimi synami. Drzwi jej donosili naczynia, a ona nalewała i kiedy wypełniły się już naczynia, rzekła do swojego syna. Przynieś mi jeszcze naczynie, odpowiedział jej. Już nie ma naczyń. Wtedy oliwa przestała płynąć. Poszła więc kobieta oznajmić mężowi Bożemu, który powiedział, idź, sprzedaj oliwę, zwróć twój dług, a resztę zaś żyjcie ty i twoi synowie. Nie wiem jakie macie wy skojarzenia, mi ten fragment od razu pokazuje jaki jest Bóg. Bóg jest hojny ponad miarę i ponad jakąkolwiek obfitość, jakiej możemy mówić. Jeśli myślimy sobie o jakichś najbardziej hojnych ludziach na świecie, to to jest nic w porównaniu do tego jak Bóg jest hojny. Kiedy Bóg daje, to daje w obfitości. Pamiętacie kiedy Jezus rozmnażał chleb i ryby, tam zawsze zostawało coś z ułomków, tam zawsze zostawało ponad miarę. I to pokazuje jaki jest Bóg. Bóg zawsze daje ponad miarę. I również w Starym Testamencie widzimy ten fragment, że Bóg taki jest. To jest Jego cecha charakteru, hojność, jakakolwiek hojność o jakiej możemy mówić, bierze swój początek od Boga. Bóg jest naprawdę hojny. I widzimy tutaj historię kobiety, która nie ma praktycznie nic. Historię kobiety, która mówi mam tylko garnek z oliwą i to jest wszystko co mam. I mam teraz lichwiarza tutaj na karku i synów mi zabiera. I co mam robić? I przychodzi prorok i pokazuje naturę Boga. I Bóg objawia przez proroka jaki jest. I zaczyna mówić weź wszystkie garnki od sąsiadów, bo tyle co ci dam nie będziesz w stanie pomieścić tego w swoich. Nie będziesz w stanie pomieścić tej łaski i tego błogosławieństwa, które mam dla ciebie, bo mam tak wiele. I Bóg dzisiaj chce powiedzieć do ciebie mam dla ciebie wiele błogosławieństwa. Mam tyle błogosławieństwa, że nie jesteś w stanie sobie tego wyobrazić. I choćbyś już powiedział, że myślisz, że znasz Boga, to jeszcze z takiej hojności jaką Bóg chce na ciebie wylać swoją łaskę, moc, błogosławieństwo, swoje dary, to jeszcze Go nie poznałeś, bo On chce dać ci się poznać bardziej. Amen. Wierzę, że amen. I chciałbym w tym odcinku podzielić się z wami też kilkoma historiami, ponieważ kiedy jesteś w posłudze, ja również muszę wam się przyznać, że czasami poziom mojego oczekiwania zaczyna gdzieś... czasami wzrasta, czasami maleje, a czasami stoi w miejscu. I stoi w miejscu wtedy, kiedy żyję od posługi do posługi, a wzrasta wtedy, kiedy zaczynam słyszeć historię. Kiedy zaczynam słuchać opowieści tego, co Bóg uczynił. Kiedy zaczynam słuchać historii tego, co Pan Bóg zrobił dla jednej, dla drugiej osoby. Albo dochodzą do mnie świadectwa z tego, co Pan Bóg zrobił przez moją posługę, a o tym w ogóle nie miałem zielonego pojęcia. Dlatego tak ważne jest, byśmy składali świadectwo. To jest tak ważne, byście wy również pisali świadectwa tego, jak Pan Bóg was dotyka. Czy pod tym filmem, czy pod innymi kwadransikami, czy w ogóle we swoich wspólnotach, czy na spotkaniach modlitewnych. Opowiadajcie o tym, co czyni Pan. Nie myślmy o tym, że to jest zbyt małe, by się tym podzielić. Ponieważ każde świadectwo sprawia, że w słuchających buduje się wiara. Że w tych, którzy słuchają, rośnie wiara w to, w jak wielkiego Boga wierzymy, jak wielkiego Boga mamy. I powiem wam, że ja tutaj jestem na takich dwóch dniach w sumie odpoczynku w Kiczycach ze wspólnotą Głos na Pustyni. U mojego przyjaciela Karola Sobczyka. Był dzisiaj z nami biskup Andrzej Siemieniewski. Także mieliśmy też fajny, taki ciekawy czas rozmów i bycia ze sobą. I w trakcie też tam czasami uda mi się porozmawiać z ludźmi. Niektórzy podchodzą, czasami proszą o modlitwę, czasami chcą po prostu porozmawiać. I chcę się z wami podzielić takimi dwiema historiami, w których Pan Bóg pokazuje mi naprawdę, że przyspiesza. Pokazuje mi, że robi więcej i że nawet kiedy ja się tego nie spodziewam, nawet kiedy nie mam takich założeń, zamierzeń, to On i tak robi swoje. Jakiś czas temu dzieliłem się na Instagramie takiej krótkiej relacji tym, że w Toruniu będąc u moich przyjaciół, u moich dobrych znajomych podeszła do mnie kobieta i powiedziała, że mówi Marcin muszę ci powiedzieć historię, bo jest taka trochę dziwna, nietypowa, ale związana z tobą. Ponieważ miałem poważny problem ze swoim nadgarstkiem. Ktoś się za mnie już kiedyś modlił i ten nadgarstek polepszyło się. Coś się stało, coś się zmieniło, było lepiej, no ale część bólu, zdecydowanie większa część bólu została. No i tak z tym żyłam. Aż w którejś nocy miałem sen, w którym zobaczyłem ciebie Marcin, przyśniłeś się mi w tym śnie, wziąłeś mnie za nadgarstek, pomodliłeś się za mój nadgarstek. Kiedy się obudziłam, byłam uzdrowiona i mój nadgarstek jest zdrowy. Więc powiem wam, że taki byłem lekko zdziwiony i lekko w szoku, że Pan Bóg zaczął uzdrawiać, że Pan Bóg zaczął czynić te rzeczy. Wcześniej oczywiście widziałem jak Pan Bóg uzdrawia, widzimy to na spotkaniach, widzimy to kiedy ludzie dają świadectwa, dzielą się we wspólnotie czy na różnych wyjazdach. Ale Pan Bóg poszerzał mój horyzont i mówi Marcin ja mogę nawet uzdrawiać posługując się tobą, kiedy ty o tym w ogóle nie wiesz. Ktoś ma sen z tobą związany i ja się przez ten sen chcę tobą również posługiwać. Pomyślałem sobie niezła jazda, niezła historia. Dzisiaj przychodzi do mnie druga osoba, w ogóle nie związana z tą historią, poznaliśmy się dopiero tak naprawdę. I mówi do mnie, słuchaj Marcin muszę się z tobą podzielić, ponieważ zadziało się coś interesującego. Mam poważne problemy z kolanami i chciałem się o te kolana modlić. I tydzień temu przed przyjazdem, czy przed pójściem na nasze spotkanie środowe w Krakowie, czyli tydzień przed tym przyjazdem tutaj do Kiczyc, poszłam na spotkanie i miałam sen, z wtorku chyba na środę miałem sen. I śniłeś mi się Marcin, że zobaczyłam ciebie gdzieś w Monachium, miałeś czerwoną koszulkę, widziałam ciebie tam, podeszłam do ciebie i powiedziałem Marcin proszę cię pomóc się za mnie, mam problemy z kolanami. Ja zacząłem się za nią modlić, w tym śnie. Tak opowiada. I położyłem na nią rękę i ona w pewnym momencie powiedziała, że ja się do niej odezwałem, mówię wiesz z kolanami ty sobie poradzisz, obwiążysz sobie bandażami, ale tu chodzi o problem w twoim sercu. I zacząłem nazywać duchy, które ją związują. I ona mówi usłyszałam nazwę tych duchów i faktycznie zgadzało, czułam się tak jakbyś po prostu czytał ze mnie, co jest moim problemem i skąd to się wszystko wzięło. I wtedy podczas tej modlitwy ja się obudziłam, czy po tej modlitwie się obudziłam, poszłam na spotkanie wspólnoty, żeby pomodlili się za moje kolana i oni zaczęli się modlić, że zaczęłam mieć sny. I ja powiedziałem im, ale ja w nocy miałem sen, śnił mi się Marcin, który powiedział mi, że tu nie chodzi tak naprawdę tylko o kolana, ale że jest głębszy powód, to jest ten duch, ten duch, ten duch i ten duch za tym stoją. I one zaczęły się na nią modlić. I to był wieczór, kiedy ta dziewczyna została uwolniona z tych rzeczy. Pan Bóg uwolnił tą dziewczynę, uwolnił ją od rzeczy, które zostały w tym śnie nazwane. I to było niesamowite, że dzisiaj kiedy też się modliliśmy, Pan Bóg dał kolejne potwierdzenie, kolejne słowo, modliliśmy się o te kolana, czas pokaże co z nimi będzie. Ale wiecie, jestem zdumiony tym, co Bóg czyni. Jestem zdumiony tym, jak Pan Bóg naprawdę nie ma limitów, jak Pan Bóg naprawdę zaczyna robić rzeczy, które wychodzą poza rozum, które wychodzą poza jakiekolwiek rozumowanie, poza jakieś racjonalne czasem myślenie, no bo kto by takie dwie historie mógł wymyślić. I zaczynają dziać się takie rzeczy coraz częściej. Ja też w mojej posłudze zacząłem dostawać zaproszenia, których nie miałem wcześniej. Dostałem zaproszenie na przyszły rok do Stanów Zjednoczonych do jednej z osób odpowiedzialnych za odnowę charyzmatyczną w ogóle w Rzymie. Więc w przyszłym roku tam planuję jechać, więc dla mnie jest to coś nowego. Dostałem zaproszenie do Argentyny, kolejny kontynent, który się otwiera. Także Bóg naprawdę ma więcej. Mogłem sobie pomyśleć po tych paru latach, no już trochę widziałem, w paru krajach byłem, co Pan Bóg może jeszcze tak naprawdę dla mnie mieć. A On przychodzi i mówi, Marcin, ja dopiero z Tobą zaczynam, Ty tak naprawdę jeszcze nic nie widziałeś, Ty dopiero zobaczysz. I wierzę, że Bóg ma dla każdego z nas dzisiaj właśnie takie przesłanie. Mam dla Ciebie więcej. Mam dla Ciebie więcej niż myślałeś. Mam dla Ciebie więcej niż jesteś w stanie sobie wyobrazić. Mam dla Ciebie więcej darów, mam dla Ciebie więcej łaski, więcej błogosławieństwa. I chcę Cię wziąć w rzeczy, w których jeszcze nigdy nie byłeś. Chcę Cię zabrać do miejsc, w których jeszcze nigdy nie byłeś. Bo ja jestem Bogiem, jak mówi Izajasz, którego myśli są większe niż nasze myśli, którego nie da się ogarnąć jedynie naszym rozumem. I musimy modlić się, tak jak św. Paweł mówi, o ducha objawienia i mądrości, byśmy byli w stanie pojąć przez naszego wewnętrznego człowieka, jaka jest miłość Boga do nas. Byśmy zdołali pojąć i zrozumieć naszym wewnętrznym człowiekiem, jak wielkie rzeczy Bóg przygotował dla tych wszystkich, którzy Go miłują. Ja naprawdę jestem zdumiony tym, co Pan Bóg pokazuje i modlę się o więcej. Chcę modlić się, żeby więcej Jego łaski przyszło do mojego życia. Chcę modlić się o to, co widzimy właśnie w tym fragmencie w II Księdze Królewskiej. Możesz sobie żyć życiem normalnym, możesz sobie żyć jak ta kobieta, która miała normalne życie, które miała normalne potrzeby finansowe, wpadła w tarapaty. Wielu z nas jest w tarapatach i nagle przychodzi prorok, nagle przychodzi Słowo od Boga, nagle przychodzi moment, w którym Bóg posyła kogoś do twojego życia, żeby ci powiedzieć, że jest więcej dla twojego życia. Ja chcę ci dzisiaj to powiedzieć. Jest więcej dla twojego życia. Jest więcej niż to, czym jesteś w rodzinie, jest więcej niż to, czym jesteś w pracy, jest więcej niż to, w czym jesteś na studiach. Jest więcej i Bóg chce, żebyś o to wołał, Bóg chce, żebyś miał wielkie marzenia, wielkie pragnienia, żebyś marzył z Nim i żebyś te marzenia z Nim razem spełniał. I On chce przyjść do ciebie i do mnie jak do tej kobiety. Ty mówisz, Panie, ale ja mam tylko tyle, mam mały garnuszek, mam mały dzbanek i co ja tutaj mogę w domu moim zrobić? Ja nie mam możliwości, a Bóg mówi, obleć wszystkich sąsiadów w okolicy, zbierz garnki od wszystkich, bo ja zaraz będę wylewał oliwę, będę wylewał namaszczenie do twojego życia, będę wylewał błogosławieństwo do twojego życia, o którym mogłeś jedynie kiedyś pomarzyć, bo przychodzi nowe i Bóg chce ciebie w to nowe wprowadzić. I chciałbym się o to z wami dzisiaj pomodlić, byśmy byli gotowi, gotowi na więcej, byśmy byli gotowi na to, co Pan dla nas przygotował, byśmy byli, kiedy Bóg przyjdzie i powie, zaczynamy, byś powiedział, Panie, czekałem na to, a nie, Boże, ale ja muszę się dopiero pożegnać, muszę się przygotować, muszę się spakować, bądź spakowany, miej oczekiwanie, że Bóg się Tobą będzie posługiwał. Także, Panie, o to dzisiaj wołamy i o to dzisiaj prosimy, żebyś przyszedł z wielką łaską, żebyś przyszedł z wielkim błogosławieństwem, Panie, do tych, którzy dzisiaj oglądają ten odcinek, byś dał nam wejść w więcej, byś dał nam pragnąć więcej i modlić się o więcej. Prosimy Cię, Duchu Święty, przyjdź, prosimy Cię, zstąp i prosimy Cię, wylej w nasze serca gotowość i oczekiwanie. Boże, jeśli chcesz nas wziąć do innych narodów, weź nas do innych narodów, jeśli chcesz zmień nam pracę, zmień nam pracę. Jeśli chcesz, Boże, zrobić coś w naszym życiu osobistym, zrób coś w naszym życiu osobistym, byśmy tylko wypełniali Twoją wolę i byśmy byli w niej, Panie, bo wtedy będziemy szczęśliwi i spełnieni i będziemy widzieli, że dla tego, kto wierzy, nie ma nic niemożliwego. Dlatego oddajemy Ci chwałę, Panie, i błogosławimy Ciebie, tych wszystkich, którzy teraz oglądają ten kwadransik. Niech Pan Cię błogosławi, miej wielką wiarę i wielkie oczekiwanie, niech Duch Święty mówi do Ciebie, co jest przed Tobą. Z Bogiem, widzimy się w kolejnym odcinku. Pa, pa.