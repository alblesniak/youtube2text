 Bardzo się cieszę, że mogę zaprosić Was na kolejne rozważanie kolejnej księgi, którą bierzemy na tapetę. Jaka to będzie księga i kto wygrał dwie książki, które zostały obiecane w poprzednich odcinkach, dowiecie się już za moment w kolejnym kwadranciku ze słowem, na które Was bardzo serdecznie zapraszam. Cześć, witajcie bardzo, bardzo serdecznie. Drodzy moi, którzy gromadzicie się przed ekranami, telefonami, przed YouTubami, po to byśmy mogli wspólnie rozważać Słowo Boże, tak jak powiedziałem przed momentem, dzisiaj rozpoczynamy kolejną księgę, która myślę będzie niezwykle fascynująca i niezwykle interesująca. Dziękuję Wam za wszystkie komentarze, które mogłem przeczytać pod odcinkiem, było ich bardzo, bardzo wiele, tych propozycji, różnych pomysłów było naprawdę mnóstwo, ale też modliliśmy się, pytaliśmy Pana Boga, patrzyliśmy na to, co pisaliście i było kilka komentarzy, które zachęcały nas do pozostania w Starym Testamencie, w Księdze Królewskiej, także możecie zobaczyć jedno, drugie czy trzecie okienko z komentarzami i tak poczuliśmy, więc chciałem pokazać Wam, że te komentarze czytam i biorę sobie naprawdę do serca, co tam jest. Być może będą takie momenty, gdzie, tak jak bywało wcześniej, jakieś czytanie z dnia mnie dotknie, więc na chwilę wskoczę, po to żeby za moment wyskoczyć z Nowego Testamentu, bo chcemy rozważać Stary, przede wszystkim, Testament i czytać jego księgi, ponieważ chyba mało gdzie w internecie możemy się na to natknąć. Tak jak widzicie, tak jak to czujecie, jesteście ze mną nie pierwszy raz, chyba że ktoś jest pierwszy raz, to bardzo się cieszę i macham Ci moją prawą ręką. Jak wiecie i widzicie, to nie są jakieś wielkie teologiczne rozważania, to są życiowe rozważania. Słowo Boże może być przez Ducha Świętego w nas ożywione i inspirować nas do życia, więc ja swoim przeżyciem tego słowa, swoim zrozumieniem tego słowa, tego jak od poniedziałku do niedzieli żyję w oparciu o to słowo, chcę się z Wami dzielić i bardzo Wam dziękuję za to, że jesteście ze mną. Co do komentarzy, były wybrane, czyli wybraliśmy dwa komentarze dwóch osób, które dostaną taką książeczkę z podpisem i z takim błogosławieństwem, chociaż chciałbym, żebyście wiedzieli, że za wszystkich z Was się modlę. Za wszystkich z Was, którzy oglądacie mnie na YouTubie, czy też jesteście na transmisjach na Facebooku, wszystkich Was przynoszę, Panu Bogu, i dziękuję cały czas, że jesteśmy razem, jedną wielką rodziną. Ale dwa komentarze dotknęły nas gdzieś najmocniej i ja też chciałbym je Wam przeczytać. Pierwsze z nich to komentarz Olka Aleksandra Jakowca. Panie Jezu, proszę Cię, wypełnij mnie Twoim duchem, bym umiał tak żyć, aby wszyscy pytali, skąd Ty to masz, i bym umiał odważnie przyznawać się do Ciebie. To jest fragment, wiecie, modlitwy, Twojej modlitwy, Olku, ale też fragment modlitwy mojego serca wiele razy. Modliłem się w ten sam sposób. Panie, chcę, żeby po mnie było widać, że za Tobą idę. Chcę, żeby było po mnie widać, że jestem pełen ducha. Więc z takiej jedności serca posyłam Ci tę książkę. I drugi komentarz, bardzo poruszający dla mnie. Izabela P. napisała... Przy tych kwadransach przenosiłam pod sercem syna. Rozeznałam jego imię, karmiłam go i wychowuję. Dziś prawie roczny Samuel pozdrawia Ciebie i obie księgi Samuela. Dzięki Marcin, że Pan Bóg posługuje się Tobą przez te kwadranse. Więc wyszło na to, że jestem wujkiem po raz kolejny przez YouTube'a. Po raz pierwszy. Dlatego Izo, kochana, chciałem też wręczyć Ci tę książkę. I dla Ciebie, i dla Twojego Samuela. No i to w ten sposób, przez te kwadranse. Cieszę się, że się wpisałem w Waszą rodzinę. I niech Pan Bóg Wam obficie błogosławi. Chciałbym poprosić Ciebie Olku i Ciebie Izo, byście napisali do mnie na prywatny profil na Facebooku. Ja Was dziś postaram się z tego gąszczu wiadomości wygrzebać. I przesłać Wam tę książkę jak najszybciej będę mógł i będę potrafił. Także przechodzimy już teraz do rozważania Słowa Bożego. Chciałbym, żebyśmy otworzyli Słowo Boże na I Księdze Królewskiej. Będzie to I rozdział od 5 do 14 wersetu. I to jest fragment, wiecie, to jest moment, w którym jesteśmy. Zachowujemy ciągłość, zachowujemy chronologię po Księgach Samuela. Przechodzimy dalej i czytamy o tym, że król Dawid umiera, król Dawid odchodzi i zaczynają się bójki o tron. Zaczyna się bitwa o tron. Kto ma być następcą? Jak to się będzie wydarzało? Przeczytajmy wspólnie od 5 do 14. Więc otwórzcie ze mną Słowo Boże i czytajmy wspólnie. Wtedy Adonias syn Hagity zaczął się wynosić, mówiąc, ja będę królować. Dlatego zaopatrzył się w Rydwan, jezdnych i pięćdziesięciu gońców, którzy go poprzedzali. Ojciec zasiego nigdy go nie karcił, mówiąc, czemu żeś tak uczynił, gdyż był on nadzwyczajnej urody, a matka urodziła go po Absalomie. Adoniasz namówił Joaba syna Serui i kapłana Abitjara, aby mu pomagali. Ale kapłan Sadok i Benajasz, syn Joady, prorok Natan oraz Simei i Rei, jak też bohaterowie Dawida, nie sprzyjali Adoniaszowi. Potem Adoniasz zabił na ofiarę owce, woły i tuczne cielce przy kamieniu Zochelet u źródła Rogel i zaprosił wszystkich swych braci, synów królewskich oraz wszystkich ludzi z Judy, sługi króla. Lecz nie zaprosił proroka Natana i Benajasza oraz bohaterów swego brata Salomona. Wtedy Natan zapytał Betrzebę, matkę Salomona, czyż nie słyszałaś, że zaczął królować Adoniasz, syn Hagity, a pan nasz Dawid nic o tym nie wie. Wobec tego działaj, chcę ci dać radę, abyś ocaliła swoje życie i życie twojego syna Salomona. Idź i więc do króla Dawida i powiedz mu, czyż ty, panie mój królu, nie przysiąk swej służebnicy, mówiąc, twój syn Salomon będzie po mnie królował i on będzie zasiadał na moim tronie? Dlaczego więc króluję Adoniasz, kiedy zaś jeszcze będziesz tam mówić z królem, ja za tobą wejdę i słowa twoje uzupełnię? Więc jesteśmy, tak jak powiedziałem przed chwilką, w przestrzeni dość sporego zamieszania po śmierci króla Dawida. Widzimy, że toczą się kłótnie, toczą się spory, toczą się potyczki o to, kto ma zająć Boży tron. I pojawia nam się postać Adoniasza, który jest synem Dawida, jednak nie tym, który miał być następcą króla. I o czym chciałbym dzisiaj powiedzieć, o czym chciałbym, na czym chciałbym, żebyśmy się skupili? Adoniasz miał w swoim sercu marzenie. Adoniasz miał w swoim sercu pragnienie. Miał pragnienie, aby zostać królem. I myślę, że bardzo dobrze jest, zresztą ja też w tych kwadransikach nieraz zachęcałem was do tego, żebyśmy mieli wielkie marzenia. Zachęcałem was do tego, bo sam mam wielkie marzenia i sam jestem teraz w tym okresie Wielkiego Postu, w momencie, kiedy wołam do Boga o więcej. Wołam, żeby widzieć więcej, wołam, żeby doświadczać więcej. No bo nie starcza mi to, co mam. Widzę, że potrzeby ludzi są dużo większe, że ja też chciałbym wejść na inny poziom, na zupełnie inny etap. I wierzę w to, że skoro się o to modlę, to gdzieś się wydarzy. Więc dobrze jest marzyć. Dobrze jest mieć wielkie marzenia i wielkie pragnienia. Ale trzeba te marzenia poddać pewnej próbie. Trzeba te marzenia poddać w pewną wątpliwość. O czym tutaj mówię dokładnie? Każde marzenie może mieć i ma jakieś źródło. Widzimy tutaj Adoniasza i widzimy Salomona. Czym różnią się ci dwaj synowie Dawida? Adoniasz chce rządzić i Salomon chce rządzić. Tylko Adoniasz chce rządzić, żeby być królem, którego będą widzieli, który będzie miał władzę, który będzie sprawował rządy i próbuje robić to na własną rękę. A Salomon, jak zobaczymy w kolejnych fragmentach, bo tego dzisiaj nie przeczytaliśmy, chce rządzić, żeby służyć. Więc pytanie, które się tutaj rodzi, jaka jest intencja twojego marzenia? Jaka jest intencja twojego pragnienia? Co się dzieje w twoim sercu, kiedy chcesz do czegoś dojść? Kiedy chcesz nawet zrobić coś dla Boga? Ja myślę, że zresztą widzimy to, że bycie królem w Izraelu wiązało się bardzo mocno z Bogiem. To nie był urząd świecki. To był urząd, który był powiązany z tym, żeby służyć Bogu. Więc jakoś to wszystko wyglądało z zewnątrz. Ale to pytanie, które się pojawia, jest właśnie takie, jaka jest intencja? Jaka była intencja w sercu Adoniasza? I jaka była intencja w sercu Salomona? Ja mam taki fragment, który bardzo lubię czytać. Zresztą mam go na szafie tutaj, powieszonego u mnie w pokoju z księgi przysłów. A brzmi on tak. Z całą pilnością strzeż swego serca, bo życie ma tam swoje źródło. Z całą pilnością strzeż swego serca, bo życie ma tam swoje źródło. Zobaczcie, Słowo Boże mówi nam, że zamysły naszych serc są znane Bogu. Że Bóg różni się tym od człowieka i to, co możemy znaleźć w wielu fragmentach Słowa Bożego, że Bóg nie widzi tylko tego, co jest na zewnątrz. Nie widzi tylko wierzchołka Góry Lodowej. Bóg widzi zamysły serca i się im przygląda. W jeszcze jednym fragmencie Słowa Bożego czytamy, że Bóg szuka, Bóg przechadza się przez cały świat i szuka sprawiedliwych. Szuka tych, którzy mają dobre serce, szczere serce. Bóg szuka takich ludzi, bo On wie, że takimi ludźmi może się posłużyć, szczerym sercem. Dlatego Bóg wybrał Dawida, ponieważ miał serce, które wyróżniało go od innych. Dlatego teraz chce wybrać człowieka, który będzie dziedziczył tron po królu Dawidzie, który również będzie miał serce mu oddane. I Bóg chce dawać więcej tym, których serca są wypróbowane. My w swoim życiu będziemy przechodzić przez wiele prób. Prób naszego serca. I nam się czasem wydaje, że te próby są tak drobne, że one nie mają żadnego znaczenia. A Pan bada serce. My chcielibyśmy często tych górnolotnych rzeczy, już sięgnąć po te najwyższe szczyty, już sięgnąć po to, co jest spektakularne, widoczne, wielkie, podziwiane przez wszystkich. Bóg bada nasze serca bardzo często w cichości, bardzo często na osobności. Ja mam wiele takich sytuacji zwykłych, prostych, domowych, kiedy na przykład idę do kuchni i widzę zlew, który jest pełny naczyń. I mówię sobie, Boże, ale przychodzi zaraz taka refleksja, Boże, zrobię to dla Ciebie, bo wiem, że Ty badasz moje serce. Czy ja chcę jedynie być człowiekiem, który będzie gdzieś widoczny, widziany itd., czy może umiem służyć w ukryciu? I powiem Wam, zanim ta posługa się zaczęła, miałem bardzo wiele prób serca. Czy pójdę w ukryciu, czy zrobię w ukryciu to, co dzisiaj robię publicznie. Było wiele takich sytuacji, gdzie czułem w sercu, że mam podejść do jednej osoby i się za nią pomodlić, albo jej pomóc, zapłacić komuś za obiad, albo zrobić coś tak drobnego, kiedy nikt mnie nie widzi i później pilnowałem swojego języka, żebym nigdy się tym nie pochwalił. Bo wiem, że jeśli robię coś w ukryciu i widzi to tylko Bóg, to Bóg mi za to odda. A jeśli się tym pochwalę, nagroda pryska. Także dlatego jesteśmy w Wielkim Poście i Pan Jezus zachęca nas, mamy te czytania w Kościele, by Twoja prawa ręka nie wiedziała, co robi lewa. Byś był w tajemnicy przy dobrych rzeczach, które czynisz, bo nagroda będzie na Ciebie czekała. Jest wiele takich sytuacji, czy prób serca, kiedy możesz się czymś pochwalić, zrobiłeś coś super, a nie chcesz się tym chwalić, z uwagi na to, żeby to Bóg odebrał chwałę, a nie Ty. To są też próby serca, które przychodzą jako pokusy. Kiedy jesteś sam w domu, przychodzi nagle do Ciebie pokusa. A może byś to zrobił? A może to byś zrobił? I Ty z uwagi na Pana, zwyciężasz tą pokusę, przeciwstawiasz jej się. Kiedy przychodzimy próba serca, Pan Bóg da nam więcej. Wtedy On widzi też intencje, za kimi jesteśmy. Czy nam czasem wyjdzie, czy nie? On widzi intencje. I chciałbym, żebyśmy pomodlili się dzisiaj o to, by nasze intencje były czyste i by nasze motywacje, to co się dzieje w nas, w naszych wnętrzach, w naszych sercach, było Bogu miłe i przyjemne. Dlatego Panie, chcemy Cię prosić o to, byś uczynił nasze serca według Twojego serca, tak jak Dawid był człowiekiem według Twojego serca. Chcemy być ludźmi, na których będziesz mógł polegać, liczyć, ufać. Nasze serca chcemy, by były wypróbowane, nawet wtedy, kiedy nikt nas nie widzi, czy szczególnie wtedy, kiedy nikt nas nie widzi. Nie chcemy, Boże, jak Adonijasz, nie chcemy na własną rękę robić Twoich rzeczy, na własną rękę dążyć do rzeczy, które nie są Twoje. Ale chcemy czekać na Ciebie, chcemy, Boże, iść prosto za tym, co nam pokazujesz. Chcemy iść w posłuszeństwie, dlatego Duchu Święty, pomóż nam w tym. Daj nam serca, które będą się Tobie podobały. Niech tak się stanie na Twoją chwałę i niech Twoje imię będzie w naszym życiu uwielbione. Amen. Także widzimy się już w kolejnym odcinku i rozważamy dalej Księgę Królewską. Do zobaczenia. Muzyka Muzyka Muzyka Muzyka Muzyka Muzyka