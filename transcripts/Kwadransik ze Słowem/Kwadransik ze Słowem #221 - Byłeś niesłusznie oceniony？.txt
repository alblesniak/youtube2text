 Wielki to istotnie dowód pokory widzieć siebie obwinianym i potępianym bez winy, a milczeć. Piękne to naśladowanie Boskiego Baranka, który zdjął z nas wszystkie nasze winy. Jest to fragment pochodzący z ust św. Teresy Zawili, która dała swoim życiem piękny, myślę niezwykły przykład świętego życia, życia w Chrystusie, a jednak była potępiana, oskarżana, obwiniana o rzeczy, z którymi nie miała zbyt wiele wspólnego. Jak człowiek wierzący może odnaleźć się w takiej trudnej sytuacji? O tym więcej w dzisiejszym kwadransiku ze słowem. Cześć i czołem, witajcie bardzo serdecznie w dzisiejszym kwadransiku ze słowem, w którym, jak słyszeliście przed chwilą, podejmujemy temat bardzo aktualny, codzienny, życiowy, w którym myślę, że wielu z nas się odnalazło i odnajduje. Kto z nas nie był źle oceniony, kto z nas nie był posądzony o rzeczy, których nie miał w sercu, nie miał na myśli, mówiąc różne rzeczy, ktoś zrozumiał to inaczej, znaleźli się ludzie, którzy potrafili zajrzeć ci do serca i znaleźć tam rzeczy, których tak naprawdę nie było. To się zdarza i patrząc na nasze życie duchowe, również patrząc dzisiaj w Słowo Boże, które za chwilę otworzymy, ale również w życiorysy świętych, jak świętej Teresy, myślę, że możemy śmiało stwierdzić, że jest to jakieś miejsce na naszej duchowej drodze życia, które trzeba przejść. Są to sytuacje, które się zdarzają, których nie możemy ominąć w naszym życiu z Panem Bogiem, bo one nas czegoś mają nauczyć i do jakiegoś miejsca nas również doprowadzić. Dlatego chciałbym, byście otworzyli razem ze mną Słowo Boże na Ewangelii Mateusza 26, od 57 do 68 i przeczytajmy wspólnie fragment z Ewangelii, opisujący taką właśnie sytuację, w której znalazł się sam Pan Jezus. Ci zaś, którzy pochwycili Jezusa, zaprowadzili Go do najwyższego kapłana, Kajfasza, gdzie zebrali się uczeni w piśmie i starsi. Piotr szedł za Nim z daleka aż do pałacu najwyższego kapłana. Wszedł tam na dziedziniec i usiadł między służbą, aby widzieli, jaki będzie wynik. Tymczasem arcykapłani i cała Wysoka Rada szukali fałszywego świadectwa przeciw Jezusowi, lecz nie znaleźli, jakkolwiek występowało wielu fałszywych świadków. W końcu stanęli dwaj i zeznali. On powiedział, mogę zburzyć przybytek Boży i w ciągu trzech dni go odbudować. Wtedy powstał najwyższy kapłan i rzekł do niego, nic nie odpowiadasz na to, co oni zeznają przeciwko tobie? Lecz Jezus milczał, a najwyższy kapłan rzekł do niego, poprzysięgam cię na Boga żywego, powiedz nam, czy ty jesteś Mesjasz, Syn Boży? I Jezus mu odpowiedział, tak, ja Nim jestem. Ale powiadam wam odtąd ujrzycie Syna Człowieczego, siedzącego po prawicy wszechmocnego i nadchodzącego na obłokach niebieskich. Wtedy najwyższy kapłan rozdarł swoje szaty i rzekł, zbluźnił. Na cóż nam jeszcze potrzeba świadków? Oto teraz słyszeliście bluźnierstwo. Co wam się zdaje? Oni odpowiedzieli, winien jest śmierci. Wówczas zaczęli pluć mu w twarz i bić go pięściami, a inni policzkowali go i szydzili, prorokuj nam Mesjaszu, kto cię uderzył. Jest to fragment zmęki Pana Jezusa z tych ostatnich chwil jego ziemskiego życia, w których doświadcza ewidentnie niesprawiedliwości. Sam Syn Człowieczy, sam Mesjasz, oczekiwany Zbawiciel, przychodzący na ziemi, jak mówi św. Jan w tym słynnym prologu, przyszedł do swoich, a swoich go nie przyjęli. Jezus doświadcza niesprawiedliwości. Św. Paweł później napisze, że ten, który nie znał grzechu, stał się grzechem. Ten, który nie znał grzechu, został potraktowany jak ostatni bandyta, jak ostatni z jakichś zbójca, człowiek, na którego, jak też czytamy później, czy nawet wcześniej, fragment z proroka Izajasza, na którego nie chciało się nawet patrzeć. Został tak potraktowany za rzeczy, których nie zrobił. Sprawiedliwy Mesjasz otrzymuje niesprawiedliwą karę. I to życie Pana Jezusa pokazuje nam, i też jego zachowanie pokazuje nam pewien model tego, w jaki sposób my jesteśmy, do czego jesteśmy podprowadzani przez nauczanie Pana Jezusa. Jak powinniśmy żyć, do jakiego życia nas prowadzi Pan Jezus, jakiego życia nas uczy. A jest to życie na pewno w sprzeczności do zasad, których uczymy się tutaj na ziemi, tutaj na świecie. Zobaczcie, że kiedy Jezus jest niewłaściwie oceniony, kiedy jest obwiniany, kiedy jest oskarżany niesprawiedliwie, czytamy, że nie otwiera ust, jak baranek prowadzony na rzeź. Nie otwiera ust, pozwala się bić, pozwala się źle potraktować. To jest coś na pewno niezwykłego i coś, czego nie da się zrobić o własnych siłach. Zresztą chrześcijaństwo nie polega na tym, żeby wypełniać Bożą wolę własnymi siłami. Tego nie da się zrobić. I Jezus jako Bóg i człowiek pokazuje nam tą drogę, do której my jesteśmy zaproszeni. Do tego, by będąc niewłaściwie osądzeni, niesprawiedliwie ocenieni, będąc z uwagi na Ewangelię, z uwagi na Jezusa, z uwagi na dobre życie oparte o Słowo Boga, kiedy doświadczamy niesłusznego prześladowania, oskarżenia, kłamstw, oczerniania, kiedy kłamstwo próbuje wmówić nam nieprawdę, nieprawdziwe życie, próbuje udowodnić, że zrobiliśmy coś, czego nie zrobiliśmy, powiedzieliśmy coś, czego nie powiedzieliśmy itd. Byśmy umieli to przyjąć z uwagi na Jezusa. Kiedy po prostu to przyjmiesz, będzie to ze szkodą dla ciebie. Ale kiedy przyjmiesz to z uwagi na Chrystusa, z intencją, żeby przypodobać się Chrystusowi, żeby oddać Chrystusowi to, co sam przechodzisz, nie chcąc samemu się bronić, Pan wyprowadzi z tego dobro. Z męki Chrystusa Ojciec wyprowadził największe dobro w historii ludzkości, zbawienie świata. Również z twojego niesprawiedliwie przechodzonego cierpienia. Jeśli zjednoczysz to z Chrystusem, jeśli oddasz to Chrystusowi, każdą myśl, każde słowo, które usłyszysz, każdą myśl, która będzie w twojej głowie walczyła o swoją godność, o to, żeby twoje wyszło jednak na wierzch, żeby pokazać światu, że jednak to nie jest prawda. Kiedy będziesz walczył sam, Pan nie będzie mógł cię bronić. Ale kiedy sam zdecydujesz w swoim sercu, Panie, Ty bądź moim obrońcą, Ty bądź moim adwokatem, moim parakletem, sam Duch Boży zaczyna stawać w twojej obronie. Jak święta Teresa też napisze w innym miejscu, jeśli Pan będzie chciał postawić właściwych świadków, by cię obronili. I co napisała święta Teresa, co mnie bardzo poruszyło w tym temacie, to jest naprawdę niezwykły dowód jej pokory. Ile razy słyszałam kogoś mówiącego o mnie coś złego. Widziałam zawsze jasno, że to, co mówi, to jeszcze zbyt mało. Więcej powiem. Byłam winna, choć najczęściej nie w tych rzeczach, o które mnie obwiniano, ale wielu innych i gorszych, którymi obraziłam Boga. A to, że obwiniające mnie nie wspominały o nich, zdawało mi się, to z ich strony dowodem wielkiej dla mnie wyrozumiałości. A w ogóle zawsze więcej cieszyłam się, gdy mnie obwiniano o błędy, których nie popełniłam, niż gdyby mi wyrzucano moje winy prawdziwe. To ostatnio bowiem mocno czułam i ogromnie nad nimi bolałam. Czujecie, być w takim miejscu w swoim życiu, w swoim myśleniu, w swoim przebywaniu przed Panem, żeby kiedy ktoś cię niewłaściwie, niesłusznie oskarża, kiedy ktoś potraktuje cię w taki sposób, że po ludzku się tylko załamać, święta Teresa jest w takiej sytuacji i mówi Dziękuję Ci, że jesteś tak miłosierny, bo gdybyś zobaczył, co tak naprawdę dzieje się w moim sercu, gdybyś zobaczył moje naprawdę ukryte grzechy, gdybyś zobaczył naprawdę moje upadki, to byłoby naprawdę źle. Mieć takie podejście do życia, to jest pokora, którą Pan chce nas zarazić, której chce nam udzielić, bo człowiek pokorny nie będzie szukał pochwał, nie będzie szukał poklasków. Nie znaczy, że człowiek pokorny ma się zamknąć w kącie i ma go nie być widać. Mnie bardzo porusza zawsze ten fragment ze Starego Testamentu, gdzie o Mojżeszu, człowieku, który stawał na czele wielkiego narodu, wielu tysięcy ludzi, człowiek, który był przywódcą i który stawał w imieniu całego narodu przed Bogiem. Ten człowiek, o tym człowieku w Starym Testamencie przeczytamy, że był najbardziej pokornym człowiekiem żyjącym wtedy na ziemi. Więc pokora nie oznacza schowania się gdzieś do kąta i udawania, że się nie oddycha i nie żyje. Prawdziwa pokora stawia nas po prostu we właściwym miejscu względem Boga, względem siebie i względem ludzi. Stawia nas w miejscu uniżenia względem Boga, prawdy względem siebie, bo Ty wiesz, jakie są Twoje grzechy, przewinienia, jakie są Twoje słabe punkty, upadki, jak często do tych upadków wracasz i przed ludźmi nie próbujesz grać kogoś, kim nie jesteś, przed ludźmi nie próbujesz grać macho, nie próbujesz grać niezniszczalnego bohatera i herosa, bo to nie jest prawda o Tobie, to nie jest prawda o niekim z nas. Wszyscy potrzebujemy stanąć przed Panem, uniżyć się przed Panem i traktować innych jako wyżej stojących od siebie, mówi św. Paweł. To jest Boża perspektywa, do której Pan nas zaprasza. I myślę sobie, gdybyśmy żyli w takiej pokorze jak św. Teresa, to nikt nie byłby w stanie nas zniszczyć, ani zasmucić, ani zniechęcić. Nikt nie byłby w stanie zrobić nam krzywdy żadnym słowem, ponieważ my w swoim uniżeniu bylibyśmy niewidzialni dla wroga. Wiedzielibyśmy, że to, co ktoś mówi na nasz temat, ok, no spoko, może to, co mówi jest jakąś częścią prawdy, ale tak naprawdę jeszcze gorsze rzeczy wiem o sobie. I tylko Ty wiesz, z czym się sam zmagasz. I te rzeczy zwykle nie wychodzą gdzieś tam na wierzch. Ty sam wiesz, znasz najgłębszą prawdę o sobie samym. I ta prawda stawia Cię w miejscu pokory przed Bogiem, przed sobą i przed innymi. I znalazłem też taki fragment ze św. Ignacego, który mówił o trzech stopniach pokory. A mam ten trzeci, który jest w pewnym stopniu taką kumulacją tych trzech kroków do osiągnięcia pokory. Św. Ignacy mówi bardzo podobnie. Trzeci rodzaj pokory, o którym mówi św. Ignacy, to pokora, która jest najdoskonalsza, a mianowicie zawiera w sobie pierwszy i drugi rodzaj pokory, a nadto w wypadku, gdyby równa przynajmniej była cześć i chwała boskiego majestatu, chcę i wybieram raczej ubóstwo z Chrystusem, ubogim, niż bogactwo, zniewagi z Chrystusem, pełnym zniewak, niż zaszczyty i bardziej pragnę uchodzić za obłąkańca i głupca z powodu Chrystusa, bo Jego pierwszego za takiego miano, niż być uważanym za mądrego i roztropnego na tym świecie. A to wszystko dla większego naśladowania Chrystusa, Pana naszego, i dla większego w rzeczy samej upodobnienia się do Niego. Św. Ignacy mówi tak. Jeśli chcesz się dzisiaj upodobnić do Chrystusa, to zacznij od najprostszych rzeczy. Jeśli chcesz Go naśladować, to w momencie, kiedy przychodzą do Ciebie okoliczności, które są niesprawiedliwe, komentarze, teksty, czyjaś opinia na Twój temat, która jest skłamliwa, nieprawdziwa, prześmiewcza itd., itd., ciesz się, że jest to sposobność do tego, by upodobnić się do Chrystusa, który staje przed piłatem, który staje przed sądem, na którego plują, z którego się śmieją, kłamią, wzywają fałszywych świadków, bo to upodobnia Cię do Chrystusa, jeśli tylko stajesz w pokorze, jeśli tylko stajesz w uniżeniu, jeśli tylko stajesz w pokorze przed Panem, który wie i zna tajniki Twojego serca. On wie, co jest prawdą i wie, że te słowa, które są wypuszczane w Twoim kierunku, jak strzały oskarżyciela, one nie mają nic wspólnego z prawdą. Kiedy znosisz to w Chrystusie, z uwagi na Chrystusa, Pan upodabnia Cię do Ciebie i kiedy upodobnisz się do Niego w poniżeniu, to upodobnisz się do Niego również w chwale. Kiedy upodobnisz się do Niego w trudnościach, wtedy Pan przemieni Cię i będziesz doświadczał również Jego chwały i mocy. I kiedy Pan da Ci namaszczenie i kiedy zaczniesz widzieć znaki i cuda, Bóg będzie się Tobą posługiwał, a Ty będziesz bezpieczny, bo nie będziesz się opierał o słowa ludzi, którzy Cię komplementują, bo kiedy nie będziesz opierał się na krytyce, nie będziesz opierał się również na pochwałach. Będziesz wolny od ludzi, będziesz wolny od tego, co mówią inni. I Panie, chcemy Cię o to dzisiaj prosić, o taką świętą obojętność od opinii ludzkiej. Byśmy byli wolni od tego, co powiedzą ludzie i byliśmy byli dzisiaj, Panie, ludźmi, którym Ty sam będziesz mógł dać wielkie rzeczy w zaufaniu, że jesteśmy w miejscu pokory przed Tobą, przed sobą samymi w prawdzie i przed ludźmi. Panie, chcemy dzisiaj uniżyć się, chcemy dzisiaj być tymi, którzy będą niezniszczalni, którzy będą niedotykalni dla wroga, będziemy niezniszczalni i nienamierzalni dla wroga wtedy, kiedy nie będziemy przywiązywali uwagi i nie będziemy przejmowali się niesprawiedliwością, która nas dotyka. Panie, dawaj nam takie doświadczenia niesprawiedliwości i dawaj nam łaskę, byś z tej niesprawiedliwości mógł wyprowadzić dobro, byśmy byli przemieniani ku Twojemu obliczu, byśmy wyglądali jak Ty, byśmy żyli jak Ty, byśmy postępowali jak Ty, byśmy byli podobni do Ciebie. Oto Cię prosimy, Panie, przemieni nas na Twój wzór, na Twoje podobieństwo. Amen. Niech tak się stanie, niech te trudne treści Duch Święty włoży do naszego serca tak, aby były dla nas rozkoszą i przyjemnością, byśmy cieszyli się, kiedy przychodzą do naszego życia właśnie takie niesprawiedliwości, abyśmy wiedzieli, że z tego Pan wyprowadzi naprawdę wielkie dobro i pociągnie nas do siebie. Z Bogiem, trzymajcie się i do zobaczenia. Muzyka