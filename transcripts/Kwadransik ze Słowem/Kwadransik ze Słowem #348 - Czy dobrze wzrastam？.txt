 Myślę, że wszyscy jak tu jesteśmy chcemy wzrastać i się rozwijać, również w życiu duchowym. No ale po czym poznać, że rozwijamy się w właściwym kierunku. O tym w dzisiejszym kwadranciku ze słowem. 🎵 Muzyka 🎵 Cześć, dzień dobry, witajcie. Bardzo serdecznie, jak widzicie ja trochę jeszcze pokasłuję, jeszcze nie jestem zdrowy do końca, ale to nie przeszkadza w tym, żeby nagrać dzisiejszy kwadrancik ze słowem i żeby podzielić się z wami nową porcją, świeżą porcją Słowa Bożego. No właśnie, także będziemy zaraz przechodzić do konkretów, żeby nie przedłużać i żebyśmy mogli wejść w to, co Pan Bóg dzisiaj dla nas przygotował. Chciałbym, byśmy otworzyli sobie wspólnie fragment z Listu do Efezjan. Będzie to czwarty rozdział Listu do Efezjan, od 7 do 15 wersetu, Efezjan 4, od 7 do 15. Chciałbym, żebyśmy dzisiaj poruszyli parę wątków związanych właśnie z naszym wzrostem. A skoro ze wzrostem, to i z powołaniem. A skoro z powołaniem, to i z obdarowaniem. Bo Słowo Boże mówi nam dzisiaj bardzo wiele na ten temat. Myślę, że pomoże nam ten fragment Słowa poukładać sobie to wszystko w bardzo prosty i właściwy sposób. Efezjan 4, od 7 do 15, przeczytajmy wspólnie. Każdemu zaś została dana łaska według miary daru Chrystusowego. Dlatego mówi Pismo, wstąpiwszy do góry, wziął do niewoli jeńców, rozdał ludziom dary. Słowo zaś wstąpił, co oznacza, jeśli nie to, że również wstąpił do niższych części ziemi. Ten, który wstąpił, jest i tym, który wstąpił ponad wszystkie niebiosa, aby wszystko napełnić. I On ustanowił jednych apostołami, innych prorokami, innych ewangelistami, innych pasterzami i nauczycielami dla przysposobienia świętych do wykonywania posługi, celem budowania ciała Chrystusowego, aż dojdziemy wszyscy razem do jedności wiary i pełnego poznania Syna Bożego, do człowieka doskonałego, do miary wielkości według pełni Chrystusa. Chodzi o to, abyśmy już nie byli dziećmi, którymi miotają fale i porusza każdy powiew nauki na skutek oszustwa ze strony ludzi i przebiegłości w sprowadzaniu na manowce fałszu. Natomiast żyjąc prawdziwie w miłości, sprawmy, by wszystko rosło ku temu, który jest głową, ku Chrystusowi. Sprawmy, by wszystko rosło ku temu, który jest głową, ku Chrystusowi. Chcemy dzisiaj zastanowić się trochę nad swoim wzrostem, czy wzrastamy właściwie, czy wzrastamy dobrze, w dobrą stronę. I zadali sobie pytanie, po czym można stwierdzić, po czym można zmierzyć, a po czym nie można sprawdzić i zmierzyć tego, czy jesteśmy we właściwym miejscu. Patrząc po prostu po ludzku z zewnętrznego spojrzenia, można wywnioskować, że o ile czyjaś posługa staje się rozpoznawalna, wielka, zaczyna być coraz bardziej znana, widoczna, wpływowa, dzieją się znaki, różne rzeczy, które pokazują, że Pan Bóg swoją rękę nad tym wszystkim ma, czy po tym można poznać, że wszystko jest w porządku. Myślę, że jak w ogóle w życiu duchowym odpowiedź znajduje się nie na powierzchni, ale w głębi. Chciałbym, byśmy weszli dzisiaj w ten fragment Słowa Bożego w takich trzech punktach. Myślę, że ten fragment pokazuje nam takie trzy etapy, przez które chciałbym, byśmy doszli do konkluzji, do sensu dzisiejszego kwadransiku i do odpowiedzenia na to pytanie. Pierwszą rzeczą, o której mówi św. Paweł w tym kontekście, jest to, że każdy został obdarowany, każdemu została dana miara wiary według tego, jak Chrystus nam ją rozdzielił. Pierwsza bardzo ważna rzecz jest taka, że wszyscy zostaliśmy obdarowani, każdy z nas został obdarowany, każdy z nas został wyposażony w dary, w charyzmaty, w talenty, w łaskę, która jest w nas zdeponowana. Pan Bóg dał nam dary. Wiele razy spotykam ludzi, dlatego o tym chcę powiedzieć, bo wiele razy spotykam ludzi, którzy mówią, a nawet jak nie mówią, to często tak myślą, że on jest obdarowany, ten to ma dary, ja na pewno nie mam. Dzisiaj to Słowo mówi nam i obnaża to kłamstwo, że obdarowani są tylko niektórzy. Chrystus po to umarł i po to zmartwychwstał, również po to, by nas obdarować, nie tylko by zrobić coś za nas, ale by dać nam zadatek i dać nam też w depozycie te dary, którymi, kiedy będziemy służyć, one będą sprowadzały działanie Królestwa Bożego tutaj na ziemię. Jesteśmy tymi, przez których niebo dotyka ziemię. Te dary są nam dane po to, by niebo dotykało ziemi właśnie przez nas i każdy z nas został obdarowany. Problem może polegać na tym, że jeszcze tego nie odkryłeś, ale masz w sobie dary, które Bóg, które Chrystus w tobie złożył. To jest dzisiaj pierwsza rzecz, o której mówi św. Paweł na samym początku. Później mówi tak. On ustanowił, Chrystus ustanowił jednych apostołami, innych prorokami, innych ewangelistami, innych pasterzami, nauczycielami. To Chrystus powołał sobie właściwych ludzi na właściwe miejsce. I teraz jedną rzeczą jest to, że Chrystus ich powołał na miejsce, które jest bardzo odpowiedzialnym miejscem. Drugą rzeczą jest to, czy ktoś właściwie z tym powołaniem się obchodzi, czy ktoś właściwie zarządza. To, że jest apostołem, prorokiem, ewangelistą, pasterzem czy nauczycielem, to jest odpowiedzialność, z której będzie musiał zdać sprawy i zdać relacje. Ale to Bóg powołuje tych ludzi. I ja nauczyłem się nigdy nie oceniać, nigdy nie osądzać Bożych powołań, nigdy nie osądzać tego, kogo Bóg wybrał i komentować jeszcze szczególnie w negatywny sposób takiego powołania. Nie jestem Bogiem, nie wiem wielu rzeczy. I jeśli chcę dbać o swój dobry wzrost duchowy, to z moich ust nigdy nie powinien być negatywny osąd na temat tego, kogoś powołał, kogoś nie powołał, bo stawiamy się w miejscu Boga. I to jest bardzo ważne. I to Bóg powołał tych pięć urzędów po co? To jest bardzo ważne. Bóg nie powołał apostołów i powiedzieli, że jestem apostołem, a ty nie. Ewangelistów, żeby powiedzieli, że mam wielkie spotkania, a wy nie. Nauczycieli, żeby powiedzieć, że uczę ludzi, a wy siedźcie cicho. Bóg powołał tych pięć urzędów po to, by, przeczytajmy to sobie jeszcze raz, dla przysposobienia świętych do wykonywania ich własnej posługi. Bóg powołał tych pięciu urzędów po to, by ciebie wprowadzili, pomogli ci wejść w to, co Bóg złożył w tobie. To jest zadanie ludzi, którzy dostali w Kościele odpowiedzialność, by nie tylko byli w miejscu, że sami gdzieś weszli, ale by byli w takim miejscu, że oni was czy oni nas wprowadzają w miejsce naszego powołania. Poznałem Marię Wadię, która jest ewangelistką, ewangelizatorką. Ona pomogła przez swoje obdarowanie odkryć mnie, swoje powołanie w życiu, to, do czego mnie Bóg zaprosił. Ja przez to, że dzisiaj mam posługę również ewangelizatora, chociaż to już pasterza we wspólnocie, bo bycie liderem to jest taka służba i odpowiedzialność, przez to nie jestem wezwany tylko do tego, by pojechać, zrobić spotkanie, nie wiem, Pan Bóg uzdrowi ludzi, ludzie się ponawracają i koniec. Nie, ja jestem wezwany do tego, by czynić uczniów, by pomagać innym, którzy są wokół mnie, wchodzić w ich powołanie, wchodzić w swoje powołania i z tego będę rozliczony. Tak naprawdę za każdym razem, kiedy wchodzimy w miejsce swojego powołania, Bóg nas zaprasza, byśmy czynili uczniów, byśmy pomagali innym wchodzić w ich powołanie w Królestwie Bożym. Wtedy zasięg rażenia jest dużo większy, do tego jesteśmy powołani. To jest napisane, aż dojdziemy do miary wielkości pełni Chrystusa, aż będziemy ludźmi doskonałymi na wzór Chrystusa. Jesteśmy po to w Kościele razem. Po trzecie czytamy, że mamy takie zadanie. Chodzi o to, byśmy już nie byli dziećmi, którymi miotają fale i porusza każdy powiew nauki na skutek oszustwa ze strony ludzi i przebiegłości w sprowadzaniu na manowce fałszu. Natomiast żyjąc w prawdzie, w miłości, sprawmy, by wszystko rosło ku temu, które jest głową ku Chrystusowi. Jesteśmy obdarowani, powołani i powołani również do tego, żeby rozeznawać, czy idziemy w dobrą stronę, dobrą drogą. To, co chcę wam powiedzieć, jest bardzo dobrym sposobem na to, by rozeznać, czy idziemy dobrą drogą. To jest fragment, który chciałbym wam przeczytać również z... takie zdanie, myślę, może nawet nie będę się bardzo rozczytywał, z Tomasza Campisa, który powiedział tak. Nie sądź, że poczyniłeś postępy, jeśli nie czujesz się niższym od innych. Nie sądź, że poczyniłeś postępy, jeśli nie czujesz się niższym od innych. W tych wszystkich posługach, w tych wszystkich charyzmatach, w tych zadaniach, które mamy w Kościele, w wielkich tłumach, w cudach, które się dzieją, w rzeczach, które na zewnątrz budzą wielki podziw. Bóg stawia nam jedno pytanie. Sprawdź swoje serce i zobacz, czy nie postawiłeś siebie przypadkiem wyżej od kogoś. Ja jestem na to bardzo wyczulony, kiedy rozmawiam z ludźmi, kiedy rozmawiam z tymi, którzy też wchodzą w posługę, szczególnie z tymi, by nigdy nie spojrzeli na kogoś, kto modli się inaczej, który modli się w inny sposób, którego forma modlitwy nie odpowiada, itd., jako na kogoś niższego, bo nigdy nie wiesz, czy w tej prostej modlitwie, prostej pobożności nie ma więcej wiary, szczerości i serca niż w twojej wyszukanej charyzmatyczności. Nauczyłem się tego i uczę się tego i sam staram się uczyć ludzi, by stawiać wyżej innych od siebie, by myśleć o nich dobrze, by nigdy ta pycha, która może się pojawić w moim sercu, bo to jest pycha, kiedy stawiasz siebie jako wyżej, lepiej rozumiejącego, jako kogoś, kto widzi bardziej, jest bardziej oświecony. Ta pycha sprawia, że możesz stanąć w miejscu w życiu duchowym i nie ruszyć dalej. Jest mało tak perfidnych rzeczy jak pycha, która potrafi cię zatrzymać w miejscu i ty nie wiesz, czemu stoisz w miejscu w życiu duchowym. Inni idą dalej, a ty stoisz w miejscu. To jest jeden z głębszych i większych powodów, dla których wielu ludzi, którzy zaczęli swoją duchową podróż, utknęło. W pewnym momencie, kiedy zaczęło ci wychodzić, zacząłeś oceniać innych, zacząłeś stawiać ich niżej. Zawsze, kiedy oceniasz, stawiasz ludzi niżej. Chcę się uczyć od Chrystusa takiej postawy serca, od św. Pawła, od Tomasza Akiempisa, takiej postawy serca, gdzie ja zawsze wiem, że mogę się nauczyć od drugiej osoby czegoś. Mogę się nauczyć od kogoś, kto właśnie wszedł do wspólnoty, od dzieci, które są we wspólnocie, od ludzi, którzy nie mają doświadczenia w posłudze. Mogę się czegoś nauczyć. Bóg po coś stawia w moim życiu. Do momentu, do którego moje serce jest w takim miejscu, wiem, że nie postawię się łasce Bożej. Nie stanę w sprzeczności z tym, co Bóg chce dla mnie uczynić. I nie postawię Bogu kłody na drodze do wzrostu, mojego wzrostu. To jest tak bardzo ważne. Jeszcze raz to przeczytam. Nie sądź, że poczyniłeś postępy, jeśli nie czujesz się niższym od innych. Jeśli myślisz, że wzrastasz, że idziesz do przodu, że posuwasz się do przodu w życiu duchowym, bo wszystko w twoim życiu rośnie, posługa rośnie, owoce rosną, a jesteś postawiony w miejscu nad kimś w swoim własnym sercu, czujesz i wiesz i myślisz, że jesteś nad kimś. Wiesz lepiej, jesteś mądrzejszy, jesteś nad. To przyjrzyj się temu, bo ten, kto stoi, niech baczy, by nie upadł. I nie chodzi o to, by potraktować to słowo, bo może ktoś jest, kto ma niskie poczucie własnej wartości. Nie chodzi, żebyś teraz się poniżał na siłę i mówił a, to nic ze mnie nie będzie, a, to jestem nikim. Nie. Słowo powiedziało, że jesteś obdarowany, jesteś Synem Boga, jesteś Córką Boga. Chodzi o to, by w zdrowy sposób zrozumieć to zdanie. W Bogu jesteś Synem i Córką, nie da się być kimś więcej. W Bogu jesteś w rodzinie królewskiej, ale serce Chrystusa jest uniżone względem Boga i innych. I nasze serce, jeśli chce wzrastać i upodabniać się do Chrystusa, musi być uniżone i przed Bogiem, i przed innymi ludźmi, nawet tymi, którzy wierzą inaczej, myślą inaczej, twierdzą inaczej. Sprawdźmy się na Facebooku. Na Facebooku chodzi o to, chrześcijaństwo na Facebooku polega na tym, żeby nasze było na wierzchu, żeby ci, którzy piszą, pokazali, że my jesteśmy prawowicie wierzącymi, a reszta to heretycy i zwodziciele. To nie ma nic wspólnego z chrześcijaństwem. To jest pseudochrześcijaństwo, z tym Jezus nie ma nic wspólnego, poza nazwą, że jesteśmy chrześcijanami. Jeśli chcemy mieć serce Chrystusa, powinniśmy się przed tymi wszystkimi ludźmi uniżyć. Ja też o to walczę i też z tym walczę, bo nie jest to proste. Panie, dzisiaj zapraszamy Cię w te obszary, te sfery naszego życia, w których jeszcze Ciebie nie ma, w których jeszcze jesteśmy pyszni i nie uniżamy się przed Tobą i przed innymi ludźmi. Prosimy Cię, daj nam pokorne serca, abyś mógł czynić w nas i przez nas, to, co chcesz. Prosimy Cię, Panie, byśmy stojąc baczyli, aby nie upaść i byśmy nigdy nie mieli o nikim złego mniemania, złego zdania i nie chcieli upierać się przy tym, że my wiemy, a inni nie wiedzą. Daj nam pokorne serca, uniżone serca i uczyń w nas i przez nas, co sam chcesz, niech tak się stanie. W imię Jezusa. Amen. Kochani, pozdrawiam was serdecznie. Jeśli chcecie nas wesprzeć jeszcze z chwała Mu, bo budżet jeszcze się nie zamknął, a mało jest czasu, to bardzo was serdecznie do tego zapraszam. Link będzie w opisie. Trzymajcie się, módlcie się za nas. Do zobaczenia.