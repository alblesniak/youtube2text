 Czy zazdrościłeś kiedyś komuś jego powołania? Jeśli tak, to zupełnie niepotrzebnie. Dlaczego? Zapraszam na kwadransik. Czołem kochani! Bardzo mi miło, że jesteście ze mną tutaj w kolejnym, już 31 odcinku. Dobrze mówię, że 31? Tak, 31 odcinku kwadransika. Dziękujemy Bogu za to, że możemy się spotykać, że możemy rozważać Słowo Boże. I to jest zawsze dobry początek czasu, który możemy wspólnie spędzić. Nauczyłem się tego w moim życiu modlitewnym, żeby zawsze zaczynać od dziękczynienia. Aby kiedy wstaję rano zawsze dziękować. Kiedy budzę się i różnie się czuję, bo to wiecie sami jak jest. By zawsze w każdym położeniu dziękować. Kiedy jesteśmy ludźmi dziękczynienia, kiedy jesteśmy wdzięczni, kiedy otwieramy nasze usta nie po to, by narzekać, marudzić i stwierdzać fakty jak na mnie dobrze, ale by dziękować za wszystko, co jest w naszym życiu. Wtedy Pan Bóg jest w stanie uczynić dużo więcej w nas i dużo więcej przez nas. Dlatego bądźmy wdzięczni, cokolwiek dzisiaj przechodzisz, cokolwiek dzisiaj przeżywasz. Niech to będzie pierwsza lekcja z tego dzisiejszego naszego wspólnego spotkania. Rozważamy życie Dawida, od którego chcemy dzisiaj się uczyć, wejścia w nasze powołanie. Chcemy patrzeć na to, jak Dawid przeszedł przez życie. Warto na niego patrzeć, Bóg go nazwał człowiekiem według Bożego serca. I chcemy, by nasze życia wyglądały podobnie. By nasze życia w tym, co dobre i w tym, co święte, przypominały tego niezwykłego człowieka, którego Pan Bóg sobie wybrał. Dlatego dzisiaj będziemy rozważali dość długi fragment, żebyśmy złapali cały kontekst, cały sens. Również z 17 rozdziału I Księgi Samuela, od 38 do 50 wersetu. Także zachęcam was, byście wzięli Biblię w dłoń, byście otworzyli ze mną ten fragment Bożego Słowa i przeczytajmy go wspólnie. Saul ubrał Dawida w swoją zbroję. Włożył na jego głowę hełm z brązu i opiął go pancerzem. Przypiął też Dawid miecz na swą szatę i próbował chodzić, gdyż jeszcze nie nabrał wprawy. Po czym oświadczył Dawid Saulowi, nie potrafię się w tym poruszać, gdyż nie nabrałem wprawy. I zdjął to Dawid z siebie. Wziął w ręce kij swój, wybrał sobie pięć gładkich kamieni ze strumienia, włożył je do torby pasterskiej, którą miał zamiast kieszeni i z procą w ręce skierował się ku Filistynowi. Filistyn przybliżał się coraz bardziej do Dawida, a giermek jego szedł przed nim. Gdy Filistyn popatrzył i przyjrzał się Dawidowi, wzgardził z nim dlatego, że był młodzieńcem i to rudym, o pięknym wyglądzie. Rzekł Filistyn do Dawida, czyż jestem psem, że przychodzisz do mnie z kijem? Złożył Filistyn Dawidowi, przyzywając na pomoc swoich bogów. Filistyn zawołał do Dawida, zbliż się tylko do mnie, a ciało twoje oddam ptakom powietrznym i dzikim zwierzętom. Dawid odrzekł Filistynowi, ty idziesz na mnie z mieczem, dzidą i zakrzywionym nożem. Ja zaś idę na ciebie w imię Pana zastępów, Boga wojsk izraelskich, którym urągałeś. Dziś właśnie odda cię Pan w moją rękę, pokonam cię i utnę ci głowę. Dziś oddam trupy wojsk filistyńskich na żer ptactwu powietrznemu i dzikim zwierzętom. Niech się przekona cały świat, że Bóg jest w Izraelu. Niech wiedzą wszyscy zebrani, że nie mieczem, ani dzidą Pan ocala, ponieważ jest to wojna Pana. On więc obda was w nasze ręce. I oto gdy wstał Filistyn, szedł i zbliżał się coraz bardziej ku Dawidowi. Dawid również pobiegł szybko na pole walki naprzeciw Filistyna. Potem sięgnął Dawid do torby pasterskiej i wyjąwszy z niej kamień, wypuścił go z procy, trafiając Filistyna w czoło. Tak, że kamień utkwił w czole Filistyna i Filistyn upadł twarzą na ziemię. Tak to Dawid odniósł zwycięstwo nad Filistynem procą i kamieniem. Trafił Filistyna i zabił go, nie mając w ręku miecza. Dawid dokonał czegoś zupełnie niemożliwego. Nie dość, że wyszedł do walki będąc młody i niedoświadczony, walcząc z wielkim wojownikiem filistyńskim, to jeszcze nie miał w ręku miecza i zabił go procą. Z tej historii płynie pewna lekcja i chciałbym, byśmy spojrzeli na tę historię i na ten opis w pewien symboliczny sposób. Chciałbym, byśmy spojrzeli na zbroję, czyli na to wyposażenie, które miał Dawid, czyli które miał nosić Dawid, jako na symbol powołania. Każdy z nas ma swoje powołanie. Każdy z nas ma oddzielne, odrębne, własne powołanie, do którego Pan Bóg go wyposażył. Każde powołanie jest inne. Każdy z nas jest szczególny i wyjątkowy. I Ty masz w swoim życiu zadania, których ja nie jestem w stanie wypełnić. Ty masz w swoim życiu miejsca, do których możesz dotrzeć, do których ja nigdy nie dotrę. Ja mogę dotrzeć do miejsc, do których Ty nie dotrzesz. I to jest piękne, że możemy patrzeć właśnie na siebie w Kościele, nie jak na zagrożenie, nie jak na konkurencję, a jako na braci i siostry, którzy w swoim życiu, w różnych dziedzinach, w różnych obszarach swojego życia jesteśmy potrzebni Bogu, by szerzyć Jego Królestwo, by zanieść imię Jezusa tam, gdzie Go nie ma, by zanieść Ewangelię w miejsca, do których nie dotrą inni. To jest piękne, kiedy w katechizmie Kościoła Katolickiego można czytać o roli świeckich, która jest naprawdę ważną rolą. Czytamy tam o tym, że w ewangelizacji świeccy odgrywają zasadniczą rolę, że są w pierwszym rzędzie ewangelizacji. Nie wiem, czy o tym wiedziałeś. Jesteś osobą świecką. Może myślałeś, że to wszystko wisi na księżach, biskupach, na tych, którzy są gdzieś bardzo odpowiedzialni. Od momentu chrztu każdy z nas jest wezwany, by nieść Ewangelię, by być świadkiem Jezusa, by być świadectwem. I tam właśnie w interpretacji tego, co można przeczytać w katechizmie jest napisane, że wierni świeccy dotrą bardzo często tam, gdzie księża nie dotrą, bo mają inne zadania. I możemy spojrzeć na siebie nawzajem jako na dar, jako na to, że Pan Bóg dał nam zadanie, byśmy współpracowali. Dopiero kiedy będziemy współpracować razem, będziemy widzieć owoce, których sami, służąc nawet najlepiej jak potrafimy, byśmy nie osiągnęli. Także to jest piękne i to jest wspaniałe, byśmy wiedzieli, że mamy swoje własne powołanie, które jest komplementarne z innymi powołaniami. Nie są one sprzeczne i nie walczą ze sobą nawzajem. Chciałbym jeszcze raz przeczytać fragment, od którego zaczęliśmy tę długą historię. Przypiął też Dawid miecz na swoją szatę i próbował chodzić, gdyż jeszcze nie nabrał wprawy. Czytamy o tym, że Dawid próbował chodzić w zbroi, która nie należała do niego. Dawid wyskoczył na bitwę, już używając tej symboliki, wchodząc w powołanie, które nie było jego. I gdyby Dawid szedł dalej na bitwę w powołaniu, które nie było jego, on by ją przegrał i to by był jeden wielki pogrom Izraelitów. Bo gdyby Dawid przegrał, to Izraelici jako cały naród przegraliby tę potyczkę i tę bitwę. Ale Bogu dzięki za to, że Dawid miał w sobie, w swoim sercu na tyle szczerości, na tyle prawdy, że jego serce było na tyle prawdziwe, że mógł powiedzieć, kto króla, który dał mu swoją zbroję. Królu, słuchaj, ja nie umiem w tym chodzić, to jest dla mnie za ciężkie, ja tu się nie połapię, nie umiem tego robić. Ale daj mi załatwić tę bitwę tak, jak sam czuję najlepiej. Dawid na co dzień chodził z procą, na co dzień chodził z kijem pasterskim, wiedział jak się trzyma kamienie ze strumienia. To było jego powołanie, to było coś, w czym on chodził na co dzień. I on wiedział, że tylko w ten sposób jest w stanie być sobą. Prawdziwe powołanie, które Pan Bóg nam daje, możesz po tym poznać, że ty będziesz wiedział, że jesteś sobą. Że mimo, że będziesz musiał toczyć bitwy i będzie czasami ciężarem w twoim życiu. Bo to powołanie, które pełnimy, Jezus powiedział, że będziemy nieść swój krzyż. W każdym powołaniu jest swój krzyż. Dlatego to jest też lekcja, by nie zazdrościć nikomu jego powołania, ponieważ nigdy nie wiesz, jaką cenę musi płacić. Siedzieliśmy przy stole wigilijnym z moim tatą, z rodzicami. Tata tak do mnie mówi, bo też czyta różne komentarze na mój temat w internecie. Mówi, Marcin, gdyby ci ludzie wiedzieli, jaką cenę płacisz za to, co robisz, to by się w życiu nie odezwali. Przyjechałem dwa dni temu z wyjazdów, byłem już zmęczony. Przyjechałem, miałem pół godziny dla siebie i zaraz przyjechała pewna rodzina z drugiej części Polski po modlitwę. Siedzieliśmy półtorej godziny, by rozmawiać i modlić się. Byłem naprawdę zmęczony. Potem miałem 15 minut dla siebie i dzwoniłem do moich przyjaciół, którzy też są w trudnej sytuacji. Modliliśmy się przez telefon. Ta posługa ma swoją cenę. To nie są tylko cukierki, to nie są tylko jakieś fajne momenty i fajne chwile. Jest wiele takich miejsc, takich sytuacji, gdzie jesteś zmęczony, gdzie po prostu nie masz już siły, ale wewnątrz czujesz radość, że Bóg cię do tego wezwał, więc niesiesz ten krzyż z radością. To brzemię jest lekkie, to jarzmo słodkie i to są te słowa Jezusa w praktyce, w naszym życiu. Więc nigdy nie zazdrość tego, co zewnętrzne, bo nigdy nie wiesz, co się dzieje, kiedy nikt nie patrzy i kiedy nikt nie widzi. Nie wiesz, jaką cenę trzeba nieść, będąc w tym miejscu. Więc ja się tego nauczyłem w swojej posłudze. Wolę błogosławić niż złożeczyć. Wolę zachęcać i modlić się za kogoś niż mówić złe słowa na temat kogoś, kogo nie rozumiem, albo czyjej służby nie rozumiem. To wymaga pewnego takiego też dojrzałego podejścia. Więc po czym poznać jeszcze, że to powołanie, w którym jesteś jest twoim powołaniem, że ta zbroja jest twoją zbroją, że to, co trzymasz w ręku jest twoje, a nie pożyczone od kogoś innego. Kiedy zaczynasz wchodzić w swoje powołanie, ty czujesz radość w swoim sercu. Kiedyś dostałem słowo prorocze od człowieka, który miał dar proroczy i dzielił się nim z wieloma. I modlił się nade mną i powiedział, ja jeszcze nie jeździłem wtedy za dużo, powiedział mi tak, bo w twoim życiu ty będziesz często zmieniał miejsce, jak Dawid. On wtedy porównał moje życie do życia Dawida. Twoje życie będzie podobne do życia Dawida. Ty będziesz też podróżował, ciągle zmieniał miejsce z jednego do drugiego, tak jak Dawid był przenoszony z domu swego ojca na dwór, z dworu uciekał później na popustyniach. Ty też będziesz zmieniał miejsce, ty też będziesz dużo jeździł. I pierwszą moją myślą w sercu było, Boże, ja chcę posiedzieć w domu. Mi się nie chce jeździć całe życie nigdzie. I naprawdę byłem taki trochę smutny tym słowem, które usłyszałem. Ale powiem wam, że kiedy wszedłem w to, co Bóg mi obiecał, zobaczyłem prawdziwą radość, że ja naprawdę kocham jeździć, kocham podróżować, kocham zmieniać miejsce, nawet jak jest tego dużo, jestem zmęczony, to jest w tym Boża ręka. I ja dlatego wiem, że w tym jest Bóg. Mimo, że płacę cenę, że niosę krzyż, to jest w tym radość. I to jest naprawdę piękny znak tego, że wiem, że jestem w miejscu i robię to, do czego Bóg mnie wezwał i powołał. Do czego Bóg Ciebie wezwał i powołał. Są też takie powołania, do których jesteśmy wezwani wszyscy. Są powołania osobiste i są też powołania powszechne. My przez chrzest wszyscy zostaliśmy powołani do tego, by być święci. I to jest powszechne powołanie. Mamy być święci, mamy mieć życie modlitewne, mamy ewangelizować. To jest powołanie nas wszystkich wierzących. I Pan Bóg chce, żebyśmy to wiedzieli, że naszą odpowiedzialnością nas wszystkich jest to, by mieć życie modlitewne, i o tym chciałbym powiedzieć króciutko, i by ewangelizować. Ewangelizacja, jeszcze raz to podkreślę, nie jest oparta o szczególne osoby. Ewangelizacja polega na tym, że tym co przeżyłeś z Bogiem dzielisz się z innymi. A każdy z nas powinien mieć takie doświadczenie. Ktoś kiedyś porównał bardzo ciekawie chrześcijan i życie chrześcijańskie do tego, że Pan Bóg dał nam dwie nogi. Dał nam jedną nogę, która symbolizuje modlitwę, i drugą nogę, która symbolizuje ewangelizację. Jeśli chcemy pełnosprawnie żyć w duchu, jeśli chcemy, by nasze duchowe życie było w pełni takie, do jakiego Pan Bóg nas wezwał, nie było kulawe, to musimy modlić się, mieć życie w ukryciu, modlitewne, ale mieć też życie ewangelizacyjne. Bo jeśli tylko się modlisz, a nie głosisz, to jak chcesz widzieć Bożą moc w swoim życiu? A jeśli tylko głosisz, a się nie modlisz, to skąd chcesz właśnie ją mieć? Jedno z drugim jest ze sobą powiązane. Dlatego chcemy modlić się teraz, by Pan Bóg dał nam odkryć to powołanie, które jest to szczególne, wyjątkowe dla Ciebie i dla mnie, ale też te powołania, byśmy weszli w te wszystkie rzeczy, które Pan Bóg dał nam jako zalecenie dla całego Kościoła. Także Boże, prosimy Cię, abyś wzbudził w nas pragnienie, byś pokazał nam, do jakich miejsc, do jakich rzeczy nas wzywasz i żebyśmy byli szczęśliwi, nawet niosąc krzyż w naszym powołaniu i wypełniając to wszystko, do czego nas wezwałeś. Prosimy Cię, daj nam też ducha modlitwy i ducha ewangelizacji, abyśmy byli zachętą jednej dla drugich, że nasze życie modlitewne jest głębokie i kiedy głosimy słowo, że moc będzie wypływała z naszej modlitwy tak głęboko, jak głęboko udało nam się z Tobą spotkać, właśnie spędzając czas na modlitwie w ukryciu. Panie, przyjdź, ożyw nas do życia z Tobą i niech Twoje imię będzie utębrone. Amen. Niech Cię Bóg błogosławi i widzimy się już niedługo w kolejnym kwadransiku.