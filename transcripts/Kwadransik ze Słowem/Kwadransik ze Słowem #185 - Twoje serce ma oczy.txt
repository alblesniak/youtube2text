 Te największe i najważniejsze rzeczy, które możesz zobaczyć w swoim życiu, zobaczysz nie swoimi fizycznymi oczami, ale oczami serca. Kiedyś usłyszałem to zdanie i myślę, że ono ma w sobie bardzo wiele mądrości i wiele prawdy. Także o tym nieco więcej, o tych wszystkich najważniejszych rzeczach, które Bóg chce nam objawiać przez swojego Ducha. Zapraszam w tym dzisiejszym kwadranciku ze słowem. Cześć, dzień dobry, witajcie bardzo serdecznie w kolejnym kwadranciku ze słowem, w którym będziemy dzisiaj rozważać Słowo Boże mówiące o tym, jak wielkie rzeczy Pan Bóg chce objawiać nam w naszym własnym sercu. To jest bardzo ważne, byśmy umieli się w tych dzisiejszych szalonych czasach zatrzymać, by zapytać, co dzieje się w naszych własnych sercach. Jedna ze świętych, nie wiem czy to... która to była święta? Któraś była na pewno, bo ostatnio czytałem, powiedziała takie jedno zdanie, nie wiem czy nie święta Teresa, że jedną z większych czy z tych najważniejszych przyczyn, dla których nie słyszymy Boga, nie poznajemy Boga, jest to, że nie potrafimy poznać tego, co się dzieje w głębi naszego serca, bo to, co się dzieje w głębi naszego serca, jest bardzo mocno powiązane z tym, co Bóg do nas mówi, On mówi do głębin naszych serc, naszych wnętrza. Żyjemy w bardzo szalonych czasach, w czasach, w których ciągle biegniemy, ciągle lecimy, ciągle coś robimy i nie mamy czasu na to, żeby odkryć tego, co się w nas dzieje. Więc nasze życie duchowe gdzieś leży, kwiczy i generalnie nie jest nim najlepiej, ale dzisiaj będziemy chcieli odkryć fragment Słowa Bożego, w którym jest objawiona Boża wola względem naszego życia w tym temacie. Także zachęcam was, byśmy otworzyli list do Efezjan, pierwszy rozdział od 15 do 19 wersetu. I w tym fragmencie przeczytamy modlitwę św. Pawła, coś, o co modli się ten wielki apostoł, modląc się za ludzi, którzy są ludźmi Boga, ludźmi, którzy żyją w Efezie i którzy są bardzo bliscy sercu apostoła. I o co on się może za nich modlić, o co on się może modlić, a jest to na pewno modlitwa zgodna z Bożą wolą, bo jest zawarta w Słowie Bożym, jest dla nas nauką, jest dla nas lekcją. Przeczytajmy wspólnie od 15 wersetu. Prze to i ja, usłyszawszy o waszej wierze w Pana Jezusa i o miłości względem wszystkich świętych, czyli wierzących, nie zaprzestaję dziękczynienia, wspominając was w moich modlitwach. Proszę w nich, aby Bóg, Pana naszego Jezusa Chrystusa, Ojciec Chwały, dał wam ducha mądrości i objawienia w głębszym poznaniu Jego samego. Niech da wam światłe oczy serca, tak byście widzieli, czym jest nadzieja waszego powołania, czym bogactwo chwały Jego dziedzictwa wśród świętych i czym przeogromny ogrom Jego mocy względem nas wierzących na podstawie działania Jego potęgi i siły. Święty Paweł modli się tutaj o coś, co jest bardzo ważne w naszym chrześcijańskim życiu, w życiu ludzi wierzących. Modli się o światłe oczy serca. To jest przesłanie, o którym zacząłem mówić już na samym początku tego odcinka. Nasze serca mają oczy. Moje i twoje serce może widzieć dużo głębsze rzeczy, niż widzą tylko te nasze fizyczne oczy, ten zmysł wzroku, który mamy. Nasze oczy widzą jedynie, te fizyczne oczy widzą bardzo powierzchownie. Najczęściej widzimy to, co nam się gdzieś z zewnątrz podoba, i nie ma to często zbyt wiele wspólnego z tym, jak ten ktoś, ta osoba, którą oceniamy, czy rzecz, którą oceniamy, jaką wartość ze sobą niesie. Chociaż myślę, że w życiu duchowym jest też tak, że im dalej nasze wewnętrzne, duchowe oczy zaczną się rozwijać, tym bardziej będą one miały wpływ na nasze fizyczne oczy. I zawsze, to jest duchowa zasada, to, co dzieje się w naszym duchowym życiu, jeśli jest prawdziwe, jeśli jest autentyczne, będzie miało przełożenie na zewnątrz. To znaczy, będziesz patrzył inaczej, będziesz słuchał inaczej, będziesz chciał przebywać z innymi ludźmi, kiedy twoje wnętrze będzie się przemieniało. Więc warto jest iść za poruszeniami nie tylko tego, co zewnętrzne, ale Pan Bóg będzie mówił do nas, do naszego serca, i będzie chciał mówić i przekazywać nam rzeczy, które często nie będą widoczne na samym początku gołym okiem. To mówi do nas to słowo. Nasze serca mają oczy. To właśnie nimi widzimy to, co Pan Bóg chce nam pokazać, bo duchowe oczy mają bardzo mocne połączenie z naszym sercem. I mistycy mówili takie zdanie, można wyczytać w pismach mistyków, że nasza dusza staje się okiem, by móc zobaczyć chwałę Boga. To jest bardzo niezwykłe zdanie. Nasza dusza, nasze serca, nasze wnętrza stają się okiem, stają się oczami, którymi możemy zobaczyć chwałę Boga. I to się dzieje często na modlitwie. Kiedy uczymy się przebywać z Bogiem, to tak naprawdę uczymy się rozwijać tę wewnętrzną cnotę modlitwy i wpatrywania się w Boga. To jest też ciekawe, kiedy czytamy sobie Apokalipsę św. Jana, gdzie stworzenia otaczające tron Boga mają oczy, mają wiele par oczu. One chcą sobie narysować, co tam jest opisane, mają wszędzie oczy. Dlaczego? I co nam chce przekazać Jan? Chce nam przekazać, że chwała Boga i Bóg jest tak niesamowity i fascynujący, że całe niebo ma wszędzie oczy, te stworzenia mają wszędzie oczy, bo się nie mogą napatrzeć tego piękna, tej wspaniałości. To jest coś naprawdę niezwykłego. I Bóg jest tak niesamowity, że kiedy będziemy kiedyś w niebie, spotkamy Go twarzą w twarz, nie będziemy mogli się napatrzeć. On jest źródłem wszelkiego piękna. I to słowo, które przeczytaliśmy, ta modlitwa św. Pawła, ona jest przenoszona do Boga po to, aby ci, którzy są wierzący, mogli zacząć patrzeć na rzeczywistość oczami swojego serca, by mogli rozpoznawać ludzi oczami serca. Bo to jest niezwykłe, że kiedy zaczynamy naprawdę być ludźmi duchowymi, to znaczy dostrzegać te duchowe poruszenia, iść za duchowymi poruszeniami, które mamy nie tylko na modlitwie w grupie modlitewnej, czy nawet nie tylko na modlitwie osobistej, ale kiedy zaczynamy stawać się ludźmi modlitwy, ludźmi duchowymi, wtedy wszędzie, gdziekolwiek idziemy, możemy mieć duchowe poruszenia, możemy je rozeznawać, możemy je rozpoznawać względem ludzi, którzy nas mijają. Wiele razy tak miałem, kiedy się modliłem, kiedy wychodziłem z modlitwy, wszedłem na studia, później mijałem ludzi i miałem duchowe poruszenia, z niektórymi z nich później rozmawiałem. Pamiętam taką jedną sytuację, jak pojechałem z moją znajomą kiedyś do restauracji w Gdańsku, i zaparkowaliśmy w jednym miejscu, że mamy wychodzić, ja patrzę na tą knajpę, na to miejsce i mówię słuchaj, ja chyba nie byłbym za tym, żeby tutaj wchodzić, nie znam tego miejsca, ale duchowo czuję, że to jest jakieś dziwne, trudne miejsce i myślę, że z Panem Bogiem nie ma zbyt wiele wspólnego. I ona powiedziała, no w sumie to Ci nie powiedziałam, tu się odbywają naprawdę dziwne akcje w nocy i to jest takie duchowo ciemne miejsce, no ale myślałem, że może coś tutaj ciekawego uda się zjeść. Więc ja miałem duchowe poruszenie, duchowe przekonanie co do miejsca, którego nie znałem. To się dzieje, kiedy Pan Bóg rozwija w nas i pozwalamy rozwijać Mu w nas te właśnie oczy z serca, które zaczynają widzieć dużo dalej niż tylko nasze fizyczne oczy. I św. Paweł modli się o to, abyśmy mieli duchowy wzrok, który da nam wgląd w co? Po pierwsze czytamy, żeby Pan dał nam ducha mądrości objawienia w głębszym poznaniu Jego samego. To jest pierwsza i najważniejsza rzecz. Byśmy mieli oczy serca po to, by one widziały, to znaczy poznały Boga. Byśmy mieli głębsze poznanie Jego samego. Skoro jest głębsze poznanie Jego samego, to znaczy, że może być też płytsze poznanie Jego samego. Są ludzie, którzy żyją w bardzo płytkim poznaniu Boga i są ludzie, którzy dążą ku głębi poznania Boga. Możemy w tym wzrastać, możemy w tym iść i myślę, że ta droga jest nieskończona, niekończąca się, bo Boga będziemy poznawać całą wieczność, ale tu na ziemi, jeśli pozwolimy Duchowi Świętemu, Duchowi objawienia i mądrości, zbliżać nas do Niego, zbliżać nas do Boga, to On będzie nas przemieniał coraz bardziej i bardziej i będziemy wchodzili w tą głębię poznania Boga i będziemy mogli nazywać się przyjaciółmi Boga, a nie tylko ludźmi, którzy znają Go za słyszenie. To jest ogromna różnica. I dalej czytamy, że św. Paweł modli się o to, byśmy dostrzegli, czym jest nadzieja naszego powołania. To jest niezwykłe, że możemy modlić się o to, byśmy dostrzegli nadzieję naszego powołania, byśmy dostrzegli powołanie, do którego jesteśmy wezwani tutaj na ziemi. Bóg chce nam objawiać, bo nakierowuje nas, byśmy się o to modlili, Bóg chce nam objawiać prawdę o naszym powołaniu. Często pytamy się siebie nawzajem, jak myślisz, do czego Bóg mnie wzywa, do czego Bóg mnie powołuje. I Bóg chce, żebyś sam, jako pierwszy, odkrył to, do czego jesteś wezwany. Jaka jest droga twojego życia, jaki jest kierunek twojego życia. Módl się o ducha objawienia i mądrości tą modlitwą spisaną w Słowie Bożym w Iśrode Efezjon, byś mógł odkryć to, do czego jesteś powołany. Dalej czytamy, św. Paweł modli się o to, abyśmy odkryli, czym jest bogactwo, chwały Jego dziedzictwa wśród świętych. Św. Paweł modli się o to, abyśmy odkryli, jako wierzący, jakie jest bogactwo, chwały dziedzictwa, które mamy w Nim. Mamy w Bogu dziedzictwo, mamy w Bogu wiele skarbów, które są dla nas przygotowane, które są odkrywane. Im głębiej wejdziesz w relację z Bogiem, tym więcej tych skarbów odkryjesz. Królestwo Boże jest pełne niespodzianek, jest pełne skarbów, jest pełne prezentów, które są dla ciebie przygotowane i wejdziesz w nie dopiero, kiedy będziesz zbliżał się w poznawaniu Boga, wchodził w głąb poznania Jego samego, kiedy będziesz poznawał Jego serce, Jego cechy, Jego osobę. Wtedy będą odkrywały się przed tobą kolejne poziomy poznania, kolejne, jak to św. Teresa z Aveli mówiła, komnaty, do których będziesz mógł wchodzić, komnaty bliskości, komnaty bliskości, intymności z Bogiem. To jest naprawdę fascynująca podróż i Bóg chce, żebyśmy wiedzieli, czym jest bogactwo chwały Jego dziedzictwa. On chce nam pokazać, jak wielkie chwalebne rzeczy Bóg przygotował dla nas, byśmy mogli na nie spojrzeć i mogli odziedziczyć jeszcze tu na ziemi. To jest naprawdę niezwykła perspektywa. I dalej modlimy się o ogrom Jego mocy względem nas wierzących, byśmy poznali, jak wielki jest ogrom Jego mocy względem nas wierzących. Przez wiarę w Jezusa mamy dostęp do tego ogromu Jego mocy. My wierzący mamy dostęp do mocy Boga tu na ziemi, by objawiać Jego królestwo. I św. Paweł mówi chcę, że z Bożą wolą byście zobaczyli, jak wielka to jest moc, jak wielka to jest chwała, jak wielkie rzeczy Pan przygotował tu na ziemi dla tych, którzy Go miłują. To są rzeczy, które Bóg chce nam objawić przez ducha objawienia, przez ducha mądrości. I to wszystko wynika z poznania Boga. To wszystko wypływa z głębokości poznania Boga samego. Kiedy objawia nam Bóg siebie na modlitwie, kiedy idziemy się modlić, kiedy idziemy się do Niego zbliżać w Słowie Bożym, czytając je, kiedy przez sakramenty, przez Eucharystię wchodzimy w głąb poznania Boga, wtedy Pan te rzeczy nam objawia i to jest dobre, by o nie się modlić. I potrzebujemy dzisiaj prosić, tak jak Jan. Jan, który został wzięty na wyspę Patmos, który tam miał widzenie, miał objawienie, miał wizję tego, jak wygląda niebo, jak wygląda ta zakryta przestrzeń, rzeczywistość i mógł nam ją spisać w Apokalipsie. Możemy przeczytać, co zobaczył. Tak samo my dzisiaj potrzebujemy ducha objawienia i mądrości, by Bóg odsłonił nam oczy, byśmy zobaczyli to, co jest zasłonięte, byśmy widzieli naszym sercem, oczami naszego serca, właściwe relacje w naszym życiu, te relacje, do których Bóg nas zaprosi, byśmy widzieli właściwych ludzi, do których mamy pójść, z którymi mamy budować nasze życie, właśnie oczami serca, bo to, co najcenniejsze, będziesz widział sercem, to, co najcenniejsze, będziesz widział, kiedy będziesz wpatrywał się w głąb siebie, w głąb swojego serca, bo tam Bóg będzie chciał do Ciebie mówić. I Panie o to Cię dzisiaj prosimy. Daj nam światłe oczy serca, daj nam odkryć nadzieję naszego powołania, dziedzictwo, które masz dla nas, daj nam widzieć to, co przez wiarę chcesz, byśmy dziedziczyli tu na ziemi, i daj nam widzieć, być świadomymi tych oczu, które mają nasze serca, daj nam Boże widzieć więcej, i daj nam widzieć to, co chcesz nam dziś pokazać, nie daj nam zagłuszać Boże dzisiaj tego, co dzieje się w nas, nie chcemy uciekać od samotności, takiej zdrowej samotności spędzanej z Tobą, od czasu, w którym będziemy mogli usłyszeć, co do nas mówisz, nie chcemy tego zagłuszać tempem życia, telewizorem, czymkolwiek, co jest dookoła, ale chcemy dzisiaj wejść w to, co masz dla nas i o to dzisiaj wołamy w Twoje święte imię. Amen. Także bądźcie powłogosławieni tym Słowem, niech ono w nas pracuje, subskrybujcie kanał, o to Was proszę, módlcie się za mnie, też o to Was proszę, i widzimy się w kolejnym kwadranciku ze Słowem. Muzyka Muzyka Muzyka Muzyka Muzyka Muzyka