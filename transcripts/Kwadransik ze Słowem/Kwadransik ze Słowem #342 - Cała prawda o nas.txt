 Ten odcinek będzie nieco bardziej brutalny, bo powiemy sobie w nim całą prawdę o nas, czyli o tobie i o mnie, a prawda nie zawsze bywa taka przyjemna, także jeśli się nie boicie, zostańcie ze mną. Cześć, dzień dobry, witajcie bardzo, bardzo serdecznie w dzisiejszym kwadransiku ze słowem. Mam nadzieję, że macie się dobrze i że jesteście otwarci na to, co Pan Bóg dzisiaj ma dla nas przygotowane w swoim Słowie, bo Jego Słowo za każdym razem, kiedy je czytamy, za każdym razem, kiedy się w nie zagłębiamy, ma dla nas coś świeżego, coś aktualnego, coś nowego, coś, co naprawdę ma moc zmienić nasze życie, dlatego od tych 300 iluś tam odcinków, nie pamiętam dokładnie, jesteśmy na YouTubie. Na YouTubie jesteśmy tutaj po to, żeby zagłębiać się właśnie w te słowa, które niosą w sobie wielką, wielką moc. Dzisiaj chcę się z wami podzielić takim swoim przemyśleniem, które czasami gdzieś pojawia się, kiedy rozmawiam z innymi ludźmi na temat posługi, na temat robienia rzeczy dla Pana Boga, na temat życia z Bogiem, ale szczególnie wtedy, kiedy wchodzi w grę jakiś taki temat, który sprawia, że czasami ludziom wydaje się, i to jest myślę bardzo błędne myślenie, że jeśli ktoś jest bardziej znany w tym, co robi dla Pana Boga, bardziej popularny, bardziej widoczny, to, że robi większą rzecz niż te osoby, które są niewidoczne i te, które po prostu robią sobie taką codzienność, mają spokojną codzienność z Panem Bogiem. I to bywa bardzo mylące, bo nie w liczbach wyświetleń na YouTubie ani nie w popularności liczy się to, co robimy dla Pana Boga, ale w miłości, którą Bogu dajemy i dajemy innym ludziom tak naprawdę ze względu na Niego. To jest myślę bardzo ważna rzecz i często w takim naszym byciu z ludźmi, często w takim naszym przebywaniu ze sobą nawzajem popełniamy tego typu błędy, o których dzisiaj też Pan Jezus nas informuje i przed którymi nas przestrzega, więc chciałbym, byśmy wspólnie dzisiaj otworzyli Ewangelię według św. Mateusza, to jest 7 rozdział, od 1 do 6 wersetu. Nie sądźcie, abyście nie byli sądzeni, bo takim sądem, jakim sądzicie, i was osądzą i taką miarą, jaką wy mierzycie, i wam odmierzą. Czemu to widzisz drzazgę wokół swojego brata, a belki we własnym oku nie dostrzegasz? Aby jak możesz mówić swojemu bratu, pozwól, że usunę drzazgę z twojego oka, gdy belka tkwi w twoim oku? Obłudniku, wyrzuć najpierw belkę ze swojego oka, a wtedy przejrzysz, żeby usunąć drzazgę z oka swego brata. Nie dawajcie psom tego, co święte, i nie rzucajcie swych pereł przed świnie, by ich nie podeptały nogami i obróciwszy się, was nie poszarpały. To jest, myślę, znany fragment, mimo że znany i mimo, że często używany jako argument nawet w walkach międzychrześcijańskich i wewnątrzkatolickich, no to właśnie wydaje mi się, że nie bierzemy sobie często tego słowa do serca, bo jak ktoś mówi, a nie osądzaj mnie, to ktoś mówi, ale przecież trzeba się napominać, przecież trzeba w miłości, a miłość nie zawsze jest taka przyjemna. Zawsze sobie znajdziemy taką interpretację, żeby komuś przywalić i dołożyć, żeby generalnie nasze było na wierzchu, a tak naprawdę istotą tych wszystkich przykazań i tego, co Pan Jezus nam zostawił, jest to, żeby właśnie nasze nie było na wierzchu. Potem w ogóle można poznać, myślę, ducha czy tego, co jest istotą, co jest jakimś korzeniem, co jest przyczyną naszego jakiegoś interpretowania słowa, że jeżeli Twoja interpretacja słowa, Twoje rozumienie słowa, Twój komentarz do danej sytuacji czy do danego fragmentu prowadzi do miejsca, w którym Twoje jest na wierzchu, to znaczy, że to nie jest Duch Chrystusowy. To nie jest Duch Boży. Duch Boży zawsze doprowadzi Cię do takiego miejsca, w którym Ty jesteś uniżony, Ty jesteś sługą innych. I to właśnie czytamy w liście do Filipian, jeśli pamiętacie, drugi rozdział listu do Filipian, w którym czytamy, że św. Paweł mówi o Jezusie, który nie skorzystał ze sposobności, żeby być na równy z Bogiem, ale uniżył samego siebie, ogołocił samego siebie i przyjął postać sługi, przyjął postać człowieka. I zrobił to dlatego, później w katechizmie Kościoła Katolickiego możemy to przeczytać, żeby to tego człowieka, do którego się uniżył, wywyższyć do rangi dziecka Bożego. To jest właśnie myśl Chrystusowa, to jest zamysł Chrystusowy i św. Paweł potem mówi, bądźcie naśladowcami właśnie Chrystusa, bądźcie tymi, którzy będą mieli ten zamysł Chrystusa w sobie, by uniżyć się, by patrzeć na innych jako na wyżej stojących od siebie. Więc to jest taka prosta, myślę, metoda na rozeznanie, czy coś jest z Ducha Bożego, czy nie. Czy coś stawia cię powyżej drugiego człowieka, stawia cię jako takiego nadczłowieka, a już w historii takich mieliśmy, co tak robili. Czy jesteśmy ludźmi, którzy są z Ducha Bożego, którzy chcą stawiać siebie jako tych, którzy są, by służyć, szczególnie wtedy, kiedy zaczynają być znani, kiedy zaczynają być szanowani, cenieni, rozpoznawani. To naprawdę nie zmienia nic w naszym położeniu względem siebie nawzajem i względem Pana Boga. I pamiętam, jak też parę razy spotkałem się z takim pytaniem. Pytanie było bardzo miłe, aczkolwiek uważam, że trzeba się bardzo mocno pilnować za każdym razem, bo wielu ludzi pytało, Marcin, jak to się dzieje, że Tobie nie odbija? To znaczy, że widzisz różne cuda, widzisz uzdrowienia, których Pan Bóg dokonuje i jak to jest, że jesteś normalny? Przynajmniej staram się i mam nadzieję, że tak jest, a jakby tak nie było, to odzywajcie się do mnie i mówcie mi, że coś mi się przekręciło w głowie, to będę się starał wracać do normalności. Ale mam takie pytania, które pojawiły się od ludzi i ja mam taką jedną odpowiedź tak naprawdę, to muszę Wam powiedzieć, że ja po prostu znam swój grzech, ja po prostu wiem, jakie są moje słabości, ja po prostu wiem, ile razy walnąłem nosem o chodnik, ile razy zdarzyło mi się zgrzeszyć, ile razy zdarzało mi się chodzić do spowiedzi, mówić to samo, a potem prosić gdzieś w swojej modlitwie Boga, mówię, Boże, żebym już do tego nie wrócił, a ciągle do tego wracałem i nie miałem już do siebie siły. Więc za każdym razem, kiedy Pan dokonywał wielkich rzeczy i dokonuje wielkich rzeczy w moim życiu, często to podkreślam, to ja od razu przypominam sobie swoją grzeszność, swoją słabość, swoje upadki i wiem, że to Bóg czyni cuda, a ja po prostu umiem grzeszyć i jestem w grzechu bardzo dobry. Także to jest, myślę, jeden z kluczy i kluczem też jest to, by się otoczyć właściwymi ludźmi, którzy będą w stanie Ci powiedzieć, słuchaj, musisz coś zmienić w swoim życiu, słuchaj, potrzebujesz z powrotem wrócić do modlitwy, potrzebujesz z powrotem wejść do takiego miejsca, w którym nie będziesz patrzył na innych z wyższością, bo może będzie to słychać w Twoich nauczaniach, w Twoich konferencjach. I ja tak sam staram się mieć na to wyczulenie, żeby nie mówić, że to ja, ale często się śmieją ze mnie we wspólnocie, że mówią, czemu Ty ciągle mówisz my? My pojechaliśmy, my zrobiliśmy, my głosiliśmy. A ja mówię, bo się przyzwyczaiłem, bo nie chcę mówić ja, bo jak zacznę za dużo razy mówić ja, to mi w końcu odbije. I to są takie proste tipy, które się staram mieć i ludzi dookoła, których się staram wpuszczać do mojego życia, bo wszyscy jesteśmy tacy sami. To jest odcinek, który mówi o tym, że wszyscy jesteśmy tacy sami. Chcę Wam powiedzieć, kiedyś to już raz wspominałem w kwadransiku, jakbyście sobie znaleźli dzisiaj najbardziej znanych, lubianych ewangelizatorów, księży, duszpasterzy w internecie, których można słuchać dzisiaj w Polsce. Generalnie myślę, że wszystkimi się poznałem, z niektórymi mam lepsze relacje, z niektórymi gorsze, ale chcę Wam powiedzieć, wszyscy jesteśmy tacy sami, ze mną włącznie, z Wami włącznie. Wszyscy mamy swoje grzechy, wszyscy mamy swoje upadki, wszyscy mamy rzeczy, których się wstydzimy, wszyscy mamy rzeczy, do których dążymy, wszyscy się mylimy. I tak naprawdę jedyną rzeczą, która jest w nas, która być może przez to, że współpracujemy trochę, może czasami intensywniej z łaską Bożą i przez to pewne rzeczy zaczęły się stawać bardziej większe i takie wyraziste, no to właśnie jest to, że to ta łaska prowadzi nas do robienia rzeczy z Bogiem, które widać, które są wielkimi dziełami Boga. Ale chcę Wam powiedzieć, i sam się tego nauczyłem o wielu ludziach, o sobie samym, że kiedy podziwiamy człowieka za rzeczy, które się dzieją w jego życiu, podziwiamy ewangelizatorów, głoszących kaznodziejów, to zawsze podziwiamy ich za łaskę Bożą, która jest w nich, ale to nie są oni sami. Kiedy Wam się coś spodoba we mnie, kiedy Pan Bóg do Was coś powie, Bóg Was dotknie, to wiedzcie, że to jest łaska Boża we mnie, a nie ja sam. I dlatego potrzebujemy uwielbiać Boga w człowieku, a nie człowieka. Dlatego potrzebujemy stawiać właściwy akcent i nie robić z posługujących, czy z ludzi, których widać, którzy są z nami, nie robić z nich świętych krów, nie róbcie proszę Was ze mnie kogoś, kto jest nie wiadomo kim, bo jestem zwykłym człowiekiem, który ma swoje fochy, ma swoje zmęczone dni, ma swoje dziwne odpały i czasami bez kija nie podchodź, bo jestem zmęczony i głodny to już w ogóle. Więc to jest myślę prawda o nas, prawda o nas, której się nie możemy i nie powinniśmy bać. I myślę, że jednym z większych grzechów i problemów posługujących jest to, kiedy próbują z siebie robić kogoś, kim nie są. Kiedy próbują udowadniać, że są mistyczni, duchowi, są tak niesamowicie pobłogosławieni, wybrani przez Boga, że klękajcie narody. Święty Paweł mówi, kto stoi niech baczy, by nie upadł. I to jest coś, czego uczymy się też od świętych. I chcę Wam dzisiaj też przeczytać coś, co w ogóle przeczytałem u Tomasza Kempisa w naśladowaniu Chrystusa. To w ogóle genialna książeczka, polecam Wam, bo stawia na nogi i jest taka naprawdę w duchu świętym. Dla niektórych to jest druga ksiąga po Biblii. Jak się ją czyta, to są powody, żeby naprawdę myśleć o tym, bo jest przeosiąknięta duchem Ewangelii. I chcę Wam też przeczytać takie zdanie, nawet kilka zdań, które tutaj przeczytałem na temat właśnie oceniania innych, na temat stawiania siebie we właściwym miejscu. Posłuchajcie. To jest myślę piękny komentarz do tej Ewangelii. Myśmy nie sądzili, bo sami będziemy sądzeni tą samą miarą. Nawet gdybyś widział, że ktoś jawnie grzeszy i popełnia ciężkie przestępstwo, nie powinieneś samego siebie oceniać za lepszego. Nie wiesz bowiem, jak długo potrafisz się utrzymać w dobrym. Wszyscy jesteśmy słabi, lecz ty uważaj, że nie ma słabszego od ciebie. To jest tak genialne słowo, które dotykam je za każdym razem, kiedy je czytam. Nawet kiedy ktoś jawnie grzeszy i jawnie dokonuje jakiegoś strasznego grzechu, nigdy nie stawiaj siebie wyżej od niego. Nigdy nie wiesz, jak będzie wyglądał twój kolejny dzień. Nigdy nie wiesz, kiedy dzisiaj stoisz, czy jutro nie upadniesz. Nigdy nie wiesz, do czego będziesz zdolny, kiedy okoliczności życia potoczą się w sposób, w jaki mogą się potoczyć. Nam jest tak łatwo oceniać. Nam jest tak łatwo wejść w czyjeś buty, nie wchodząc w czyjeś buty. Nam łatwo jest spojrzeć z boku i powiedzieć coś, co wydaje nam się najlepszą oceną, bo oczywiście nasza ocena jest zawsze najlepsza. To jest właśnie cały czas jeszcze to nieprzemienione myślenie w nas. I wszyscy jesteśmy słabi, lecz ty uważaj, że nie ma słabszego od ciebie. Myślę, że to łączy też Tomasza Kempisa i też wielu innych ludzi, którzy byli uznani w kościele za świętych, świętą Teresę za Wili. Teresa mówiła to samo. Trzymaj się tej myśli, że jesteś słabszy od innych. Trzymaj się tej myśli, że jesteś najsłabszy w tym zgromadzeniu, że jesteś najmniejszy, a to ci pomoże w twojej relacji z Bogiem i z ludźmi. To ci pomoże w twoim wzroście duchowym. Pamiętam, jak mój spowiednik powiedział mi kiedyś takie zdanie Marcin. Ja nauczyłem się jednej rzeczy, że w strapieniu duchowym jestem w stanie zrobić największe zło, kiedy przychodzi mi do głowy. Kiedy jestem w strapieniu duchowym, kiedy okoliczności wszystkie się tak sprzętą przeciwko mnie i zbiegną przeciwko mnie, że w tym strapieniu duchowym jestem w stanie zrobić najgorszą rzecz. I to mnie zawsze trzyma w takiej pokorze przed Panem i przed ludźmi, że nawet gdyby ktoś zrobił najgorszą rzecz z możliwych. I kiedy przychodzą do mnie ludzie i czasami się boją, bo mówią mi o takich swoich trudnych rzeczach, które zrobili. Ja mówię stary, albo stara, ja nie jestem lepszy od ciebie. Ja ani trochę nie czuję się lepszy od ciebie, bo każde dobro, które widzisz we mnie to łaska Boża. A są takie obszary w moim życiu, w których wstydziłbym się pokazać tobie. Niczym się nie różnimy. I chcę się dzisiaj modlić z wami o to, byśmy umieli stanąć w prawdzie przed sobą, przed innymi. I Panie o to dzisiaj wołam, o to proszę, bo pokora poprzedza zawsze Twoje działanie. Twoje słowo mówi, że pokornych Ty wywyższysz, a pyszniących się zamysłami serc swoich Ty sam uniżesz i poniżasz. Chcemy być zawsze w tej grupie, która będzie wywyższona przez Ciebie. Nie chcemy wywyższać się sami, nie chcemy mieć w sobie jakichś pustych ambicji, ale chcemy Panie Ciebie wywyższać i chcemy być ludźmi, którzy uwielbią Ciebie, a nie siebie samych. I proszę Cię Panie za każdą osobę, która ogląda teraz ten kwadrancik i za mnie. Kiedy będziesz nas wywyższał, kiedy już przez to, że uniżymy siebie, wywyższysz nas, chcę Cię prosić o to, abyśmy kiedy będziemy wywyższeni, dalej uniżali swoje serca, byśmy dalej byli uniżeni, byśmy dalej byli mali w swoich oczach i szukali jedynie swojej wartości w Tobie. A Ty wywyższysz nas dalej i dalej i Twoje imię będzie uwielbione przez dobre czyny, które będziemy widzieli w naszym życiu. O to Cię Panie proszę, o to wołam dla siebie i dla wszystkich, którzy oglądają nas w tym kwadranciku. Amen. Kochani, bądźcie błogosławieni. Pozdrawiam Was serdecznie i do szybkiego zobaczenia. Śledźcie kalendarz i bądźcie z nami na wydarzeniach, które odbywają się na żywo. Ściskam, pozdrawiam. Z Bogiem. Pa, pa. KONIEC