 Myślę, że na temat spoczynku w Duchu Świętym zostało powiedziane już wiele konferencji, padło wiele słów z punktu widzenia teologów, osób, które próbowały teologicznie wyjaśnić to zjawisko. Zresztą możecie na YouTubie znaleźć też sporo konferencji na ten temat. Ja dzisiaj postaram się podzielić z Wami refleksjami z punktu widzenia zarówno osoby, która doświadczyła spoczynku w Duchu Świętym, jak i osoby, która modli się za innych i widzi to zjawisko dosyć często. Także mam nadzieję, że ten kwadransik ze słowem też pomoże Wam w rozeznawaniu tego zjawiska. Zapraszam Was na ten odcinek bardzo, bardzo serdecznie. Cześć, witajcie bardzo, bardzo serdecznie w dzisiejszym kwadransiku ze słowem, w którym kontynuujemy naukę rozeznawania. Uczymy się, wymieniamy doświadczeniami właśnie w tej dziedzinie, ponieważ nasze życie duchowe jest bardzo kolorowe, ma wiele kolorów, nie wszystko jest czarno-białe, więc potrzebujemy uczyć się rozeznawania. I patrzenia na zjawiska, na fenomeny, na różne rzeczy, które w naszym życiu modlitewnym mają miejsce w sposób mądry, w sposób dojrzały. Dzisiaj chcę podzielić się z Wami swoim doświadczeniem spoczynku w Duchu Świętym. Wielu z Was pytało mnie kilka razy, co myślę na temat spoczynku w Duchu Świętym. I odpowiedź dla mnie jest bardzo prosta. Jeśli pytacie mnie o spoczynek w Duchu Świętym, to powiem Wam same superlatywy na temat spoczynku w Duchu Świętym. Bardziej zasadne wydaje się pytanie, co sądzę o spoczynkach, co sądzę o upadkach, co sądzę o tego typu zjawiskach, ponieważ nie każdy spoczynek jest spoczynkiem w Duchu Świętym. Jeśli mam oceniać działanie Ducha Świętego, to nie powiem ani jednego złego słowa. Ale należy w naszych ruchach charyzmatycznych, w naszym ruchu charyzmatycznym, w naszych środowiskach, we wspólnotach, zadawać sobie często pytanie, czy ten spoczynek, czy to wydarzenie, które właśnie ma miejsce, szczególnie kiedy powtarza się i jest wydarzeniem niejednorazowym, ale wielokrotnym, czy to faktycznie jest od początku do końca działaniem Ducha Świętego. W książce, którą ostatnio Wam przedstawiałem, Wiosna Kościoła, padło też takie jedno zdanie, które dzisiaj warto przytoczyć, że spotkanie z Bogiem jest zawsze spotkaniem duchowo-cielesnym. To znaczy, kiedy Duch Święty przychodzi do człowieka, o tym ostatnio też mówiliśmy, to powoduje pewien miks. Z jednej strony działania Bożego, z drugiej strony działania człowieka. Akcja jest Boga, reakcja jest człowieka. I tą jedną z reakcji jest również to, co możemy zaobserwować właśnie w spoczynku w Duchu Świętym, ale to, co powiedzieliśmy również przed chwilą, nie każdy spoczynek jest spoczynkiem w Duchu Świętym. Jak na to patrzeć i jak rozeznawać? Przede wszystkim warto powiedzieć sobie, że w historii Kościoła, w tradycji Kościoła, również w Piśmie Świętym możemy znaleźć wiele różnych sposobów, na które Pan Bóg docierał do człowieka. Możemy sobie przypomnieć szawła starsu, którego Pan Bóg dotknął i którego wręcz powaliło i oślepiło na trzy dni i trzy noce. Czy można ten fragment podciągnąć pod spoczynek w Duchu Świętym? No nie wiem, jakby tak mocno naciągnąć, to może tak. Ja bym raczej ku temu się nie skłaniał, bo warto też powiedzieć sobie o tym, że nie wszystko, co dzisiaj czyni Duch Święty, musi być jeden do jednego znalezione w Biblii. My jako katolicy wierzymy, że Biblia jest oczywiście dla nas autorytetem i Bożym Słowem, ale wierzymy również w to, że Pan Bóg może zrobić rzeczy ponadbiblijne, żeby to dobrze zrozumieć, których nie znajdziemy w Biblii, ale które nie są sprzeczne z Biblią, bo On nigdy nie będzie sprzeczny ze swoim Słowem. To, co czyni Pan Bóg, nigdy nie będzie stało w sprzeczności z tym, co już jest objawione i to też jest jedno z kryterium rozeznawania, czy to, co się stało w moim życiu, nie tyle czy znajdę to w Biblii, ale czy jest zgodne z Biblią. Bo tak jak mówimy sobie teraz, jeden do jednego takiego przełożenia nawet na Stary Testament, gdzie są próby czasem rozeznawania, poznawania, czy spoczynek w lewo jest od Boga, a w tył nie jest od Boga, a w przód może tak, a w lewo jeszcze nie. Czasami w takie możemy wpaść różne próby rozeznawania, szukania w Biblii rzeczy jeden do jednego, nie zawsze je znajdziemy. Trzeba bardziej szukać tego, czy w tym jest Boży Duch, nie czy zjawisko jest takie samoidentyczne, ale czy owocem takiego doświadczenia, owocem takiego spotkania, jak na przykład w życiu Szawła, potężnego doświadczenia, którego wręcz oślepiło, powaliło, wielu mogłoby powiedzieć, czy Bóg oślepia, czy Bóg powala. Są to takie bardzo delikatne kwestie w rozeznawaniu. Owoc pokazał, że było to spotkanie z Bogiem, bo owocem tego powalenia, tego oślepienia, później uzdrowienia było to, że Szawa stał się Pawłem, w konsekwencji największym apostołem w historii, czy jednym z największych apostołów w historii ludzkości. W moim życiu było tak, że pierwszy spoczynek w Duchu Świętym, trochę na niego poczekałem. Ja byłem akurat człowiekiem, czy osobą, która była bardzo gorliwa, więc ja się modliłem o dary duchowe. Zresztą jest to bardzo biblijne. I Koryntian 14, rozdział 1, mówi, byśmy gorliwie zabiegali o dary duchowe. Tam oryginalny grecki czasownik mówi, że byśmy wręcz bardzo gorliwie szukali tych darów duchowych, byśmy o nie wołali, o nie prosili. To ofensywny czasownik, więc nie ma w tym nic złego, kiedy człowiek naprawdę woła i szuka i prosi Boga o charyzmat i o dary. Ja o wiele darów prosiłem, znacie moją historię, ale też również prosiłem, nie bałem się prosić o doświadczenia duchowe, takie jak na przykład spoczynek w Duchu Świętym, bo po prostu miałem pragnienie spotkania się z żywym Bogiem i wiedziałem, że to jest jeden ze sposobów, na jakie Pan Bóg działa. Przez lata tego nie dostawałem, aż w końcu przy takim moment, pamiętam, pojechałem do Warszawy na modlitwę o uzdrowienie z ojcem Antonello Enrique, było bardzo wiele osób, siedziałem na schodkach przed presbiterium i pamiętam, że zawołałem do Boga podczas wystawienia Najświętszego Sakramentu, że Panie, ja chcę dzisiaj doświadczyć Ciebie, ja bardzo chciałbym Cię doświadczyć w taki namacalny sposób. Jeśli tak mnie dotkniesz, to ja dzisiaj pójdę na ulicę głosić Ewangelię do kogoś, kogo nie znam, a było to dla mnie dużym stresem na tamten czas, zresztą zawsze jest to jakaś walka w człowieku. I tamtego dnia, tamtego popołudnia doświadczyłem spoczynku w Duchu Świętym, kiedy ksiądz nałożył ręce na moją głowę i poczułem się tak błogo, pamiętam tylko, jak się osunąłem delikatnie na te schodki i doświadczałem pięknego spotkania z Chrystusem, które naprawdę przemieniało moje serce i dało takie trwałe doświadczenie miłości Pana Jezusa. I faktycznie, jak obiecałem, tak zrobiłem, wieczorem poszedłem na ulicę głosić Ewangelię. Spoczynki w Duchu Świętym zdarzają się, tak jak powiedziałem, przez nałożenie rąk, ale bywa też tak, że tej modlitwy z nałożeniem rąk nie trzeba, Bóg może przyjść w bardzo suwerenny sposób, co też zresztą zdarzyło mi się kilka razy, bo spoczynków w Duchu Świętym miałem z 6 albo 7, z tego, co dobrze pamiętam. Ale co jest bardzo ciekawe, na drugim przykładzie Wam to też opowiem, tych przykładów mam kilka w swoim życiu. Opowiadałem Wam kiedyś historię o tym, jak poszedłem głosić za Bożym poruszeniem do jednego z wieżowców, pukałem do drzwi i głosiłem, i starałem się głosić Pana Jezusa, bo czułem, że Pan Jezus mnie zaprasza, a sam tego kompletnie nie chciałem, uciekałem jak tylko mogłem. I po tym głoszeniu, które mnie bardzo wiele kosztowało, na spotkaniu wspólnoty doświadczyłem spoczynku w Duchu Świętym. I to nie wiem, czy już Wam się narysowuje pewien kontekst, jeśli nie, to powiem Wam trzecią historię, kiedy na spotkaniu naszej wspólnoty mieliśmy taki czas, że Pan Bóg powiedział do mojego serca, że mamy iść głosić Ewangelię na zewnątrz, mamy iść głosić na nadzalew, żeby pójść do młodych i mówić się o Jezusie. Usłyszałem taki głos Boga podczas adoracji, niech ktoś pójdzie do młodych, niech ktoś pójdzie do młodych, bo młodzi giną. Jeśli Bóg do Ciebie mówi, niech ktoś pójdzie, to zgadnij do kogo mówi. Więc ja wtedy poczułem, że Bóg mnie wzywa. I zaczęliśmy chodzić nadzalew i Pan Bóg faktycznie zaczął uzdrawiać młodych i młodzi dawali się ze sobą modlić. To było niezwykłe. I po którymś takim wyjściu, mieliśmy w planie wyjść po raz kolejny, i podczas modlitwy powiedziałem, kto chce iść głosić Ewangelię, kto czuje w sercu przekonanie, że ma iść głosić Ewangelię, niech wyjdzie do przodu, a my się pomodlimy za Was wstawienniczo. I wiedziałem, że wielu z nich się zmaga, wielu z tych osób, które wyszło, ponieważ nie jest to łatwe wychodzić na ulicę swojego miasta do rówieśników i mówić o Jezusie, ryzykować opinię i swoją własną twarz. Także wiele osób wyszło i pamiętam jak podszedłem tylko do tych ludzi, bo wyszło z 20 osób. I wtedy pierwszy raz w życiu zobaczyłem jak na masową skalę chyba 15 osób padło na raz, nie trzeba było na nich kłaść rąk i leżało na podłodze doświadczając spotkania z Bogiem. To było coś niezwykłego dla mnie, ale kiedy zacząłem się zastanawiać i kiedy teraz mówię Wam tę historię, jest jeden bardzo mocny wniosek i powiązanie między spoczynkiem w Duchu Świętym a głoszeniem Ewangelii. Widziałem, że te prawdziwe spoczynki w Duchu Świętym charakteryzowały się tym, w moim życiu, w życiu mojej wspólnoty, że za tym szedł zapał misyjny, za tym szło głoszenie Ewangelii, za tym doświadczeniem bliskości Boga szło głoszenie Ewangelii. Więc mam prawo twierdzić dzisiaj, że te rzeczy były sprawione czy uczynione, dokonane przez Ducha Świętego w nas, abyśmy zanieśli Jezusa innym. I to jest bardzo ważne w naszym doświadczaniu takich różnych zjawisk, które są czasami kontrowersyjne, dziwne. Jeśli one pchają nas do głoszenia Ewangelii, to za tym nie może stać wróg, ponieważ wróg nie strzelałby sobie w kolano, diabeł nie strzelałby sobie w kolano, robiąc coś, co sprawi, że ludzie będą się nawracać, że ludzie będą szli do spowiedzi, że wrócą do Kościoła, do sakramentów, że przyjdą do spotkania z Bogiem. Więc to w moim życiu wydarzyło się kilkakrotnie i miało właśnie taki owoc. Moje doświadczenie jest również takie, że kiedy posługuję, kiedy modlę się za ludzi, czasami Pan Bóg daje mi taki dar rozeznania, że wiem, który spoczynek jest w Duchu Świętym, a który jest z Ducha Ludzkiego. Zdarza się tak, że podchodząc do ludzi, podchodzę tylko do tych, do których wiem, że Pan Bóg teraz przychodzi ze szczególną łaską. Tego właśnie wyczuwania tych rzeczywistości duchowych uczymy się na modlitwie. I tego właśnie uczę się ja sam, kiedy modlę się, kiedy staram się przebywać z Bogiem. Czasami ludzie mnie pytają, jak długo się modlę. Żeby nauczyć się poruszania się w Duchu Świętym, myślę, że trzeba się modlić, trzeba mieć doświadczenie modlitwy przynajmniej takiej godzinnej, na raz. By rozpoznać w sobie moment, kiedy kończysz się modlić modlitwą cielesną, a wchodzisz w modlitwę duchową. Kiedy modlisz się już modlitwą duchową i wtedy uczysz się poruszeń Ducha Świętego, na to potrzebny jest czas. Więc potrzebujemy się modlić, żeby wchodzić dalej w kolejne przestrzenie w naszym duchu i w spotkaniu z Panem Bogiem. Ale doświadczałem różnych spoczynków modląc się za ludzi. Czasami widziałem, że te spoczynki są... no nie czułem, żeby były z Ducha Świętego. Więc bywało tak, myślę, że widziałem spoczynki, które były z Ducha Ludzkiego. I kiedy mam podejrzenie, że coś dzieje się z Ducha Ludzkiego, kiedy na przykład ktoś pada co tydzień, a nie ma w tym człowieku żadnej zmiany, wtedy staram się takie osoby przytrzymywać i mówię do nich, próbuj stać na nogach. Bo być może ktoś nieświadomie wpada w jakiś taki nawyk spoczynkowy, a tu nie o sensację chodzi, tylko o trwałą zmianę w sercu i trwałą zmianę w życiu człowieka. Także jeśli mamy takie podejrzenia, to zatrzymaj to, próbuj, postaraj się dać temu jakiś opór, być skupionym na Bogu, a nie szukać tego zjawiska, bo to nie o zjawisko chodzi. I bywają też takie spoczynki, gdzie Duch Boży dotyka człowieka i wiem, że jest to z natchnienia Bożego, że człowiek upada na podłogę, ale wtedy zaczyna się w nim jakaś manifestacja. I miałem takie doświadczenia, że człowiek był uwalniany z mocy demonicznej, pojawiły się manifestacje demoniczne po prawdziwym spoczynku. Więc Duch Święty sprawiał w człowieku uwolnienie i na obecność Bożą diabeł reagował tą manifestacją, zresztą to jest bardzo biblijne. Widać to, kiedy Pan Jezus w Ewangeliach głosił, demony krzyczały, czego chcesz od nas Jezusie, Synu Boży? One Go rozpoznawały. Przychodzi Jezus, przychodzi Jego obecność w Duchu Świętym, kiedy się modlimy za ludzi i demon może się manifestować. Więc takie różne rozeznania trzeba podejmować, czy coś jest z Boga, czy coś nie jest z Boga. Szczególnie jeśli jesteś liderem wspólnoty, jesteś we wspólnocie, zadawaj pytania, czy to jest z Boga i do czego to prowadzi. Czy człowiek, który ma takie doświadczenie np. regularnych spoczynków, weź go na bok i zapytaj. Mieliśmy we wspólnocie taką osobę i kiedyś wziąłem ją na bok i okazało się, bo podejrzewałem, że to nie jest z Boga, okazało się, że ta osoba w domu przeżywała bardzo ciężkie sytuacje, chwile w małżeństwie i Bóg przez te spoczynki ją podnosił. I było to jednak z Ducha Świętego, a podejrzewałem, że nie. No ale zdarzają się też odwrotne sytuacje, kiedy człowiek faktycznie coś imituje i często może wpaść w jakąś pułapkę takiej bardzo sensacyjnej wiary i pobożności, która staje się później już pokusą w dalszym życiu duchowym. Więc można sobie zadać pytanie, po co Pan Bóg działa dzisiaj w taki sposób? Spotkałem się z odpowiedzią, że dzisiaj człowiek jest tak zaganiany, że nie ma czasu się zatrzymać i nie ma czasu spotkać się z Bogiem. I Pan Bóg faktycznie chce zwrócić uwagę człowieka, zatrzymać jego serce na chwilę na nim, w skupieniu na nim. I faktycznie tak często jest, że my gonimy, a Pan Bóg mówi, zatrzymaj się na chwilę, pomogę Ci. I doświadczamy spotkania z Bogiem, które zmienia nasze życie, nasze życie duchowe, nasze życie gdzieś na co dzień i są tego piękne owoce. Także, co mogę powiedzieć kończąc, rozeznawajmy to, co dzieje się w nas, to, co przeżywamy. Jeśli to doświadczenie Boga prowadzi do uzdrowienia, nawrócenia, do przemiany serca, do świętości, to możemy śmiało powiedzieć, że to było działanie Ducha Świętego. Jeśli nie, to bierzmy to w wątpliwość, poddawajmy to w wątpliwość i też korygujmy ludzi we wspólnotach, abyśmy umieli rozpoznawać to, co Boże i nie pragnęli pustych sensacji, bo nikomu z nas nie są one w żaden sposób potrzebne. Więc Panie, chcemy Cię prosić o mądrość, chcemy Cię prosić teraz, byś Ty sam działał w nas, żeby to było Twoje działanie i żebyśmy nie szukali żadnego innego działania. Żebyśmy nie szukali jakiejś pomocy człowieka w tym, abyśmy nie chcieli wymuszać działania Twojego Pania, ale byśmy byli na nie otwarci, na Twoje poruszenia, na Twoje dotknięcia, na Twoje sposoby, na jakie chcesz do nas przychodzić. Panie, dzisiaj błogosławimy Cię, uwielbiamy i wywyższamy w Twojej świętej obecności, w potężnej mocy, z którą chcesz przychodzić do nas w swoim Kościele. Amen. Niech tak się stanie, niech Was Pan Bóg błogosławi. Widzimy się w kolejnym kwadranciku ze Słowem. Do zobaczenia. Napisy stworzone przez społeczność Amara.org