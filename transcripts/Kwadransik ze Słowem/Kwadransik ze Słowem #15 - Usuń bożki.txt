 Muzyka Cześć, widzimy się w 15 odcinku z serii Kwadransik ze Słowem. Rozpocznijmy to rozważanie od otworzenia Słowa Bożego. Zachęcam Was do tego, byśmy, powtarzam to często, wiem, ale byśmy mieli Słowo Boże w ręku, byśmy wspólnie patrzyli na te fragmenty i wierzę, że Pan Bóg do każdego z nas będzie chciał mówić. Także otworzymy dzisiaj pierwszą Księgę Samuela na rozdziale siódmym. Ostatnio czytaliśmy rozdział piąty i cały piąty rozdział mówił o trudnych doświadczeniach Filistynów, którzy zostali ukarani za kradzież Arki Przymierza, tej świętości bożej, która była w Izraelu. Przejdziemy sobie przez ten szósty rozdział do rozdziału siódmego, ale widzimy tam, jak Arka zmienia miejsca, ponieważ wszędzie, gdzie jest, tam pogańskie rudy, które czciły inne bóstwa, nie są w stanie wytrzymać tej świętości, którą niesie ze sobą Arka Przymierza, w której jest Bóg. Siódmy rozdział mówi nam już o momencie, kiedy Arka Przymierza wraca do Izraelitów. Za chwilkę sobie o tym przeczytamy, że od chwili przybycia Arki, to jest drugi werset siódmego rozdziału. Spójrzcie sobie razem ze mną. Od chwili przybycia Arki do Kiriat Yarim upłynął długi okres lat dwudziestu. Cały dom Izraela zatęsknił za Panem. Wtedy Samuel tak powiedział do całego domu Izraela. Jeśli chcecie się nawrócić do Pana z całego serca, usuńcie spośród siebie wszystkich bogów cudzych i aszarty, a skierujcie wasze serca ku Panu i służcie tylko Jemu, a wybawię was z rąk filistynów. Synowie Izraela usunęli balów i aszarty i służyli tylko samemu Panu. Wtedy Samuel zarządził, zgromadźcie wszystkich Izraelitów w mispa, będę się modlił za wami do Pana. Zgromadzili się w mispa i czerpali wodę, którą rozlewali przed Panem. Pościeli również w tym dniu tam też wołali, zgrzeszyliśmy przeciw Panu. Samuel sprawował sądy nad Izraelitami w mispa. Skoro Filistyni posłyszeli, że Izraelici zebrali się w mispa, władcy Filistynów wyruszyli przeciw Izraelitom. Kiedy usłyszeli o tym Izraelici, zlękli się Filistynów. Wtedy Izraelici prosili Samuela, nie przestawaj modlić się za nami do Pana, Boga naszego, aby nas wybawił z rąk Filistynów. Samuel wziął jedno jagnie z sąca i złożył je na całopalenie Panu. Wołał do Pana w sprawie Izraela, a Pan go wysłuchał. W czasie, gdy Samuel składał całopalną ofiarę, Izraelici w Filistynie przystąpili do walki z Izraelitami. W tym dniu zagrzmiał Pan potężnym gromem przeciw Filistynom, wywołując popłoch, tak iż ponieśli klęskę w obliczu Izraelitów. Więc siódmy rozdział pierwszej księgi Samuela jest tak naprawdę rozdziałem i fragmentem, który opisuje nawrócenie się narodu do Boga. Przez ten długi okres czasu Izraelici nie widzieli wśród siebie błogosławieństwa. Żyli w strachu przed Filistynami, ponieważ Filistyni ich pobili. Ukradli im największą świętość, którą mieli w narodzie i tak naprawdę nie wiedzieli, co z nimi będzie. Więc kiedy usłyszeli, że już po raz kolejny, że Filistyni na nich naciągają, po prostu się przerazili. Ale sytuacja była już inna i nie powtórzyła się ich porażka. Dlaczego? Ponieważ Izrael się nawrócił. I pierwsze wersety, które przeczytaliśmy o tym mówią. I powiem wam, że drugi werset jest dla mnie czymś niezwykłym. Jest czymś, co porusza moje serce zawsze, kiedy to czytam. Cały dom Izraela zatęsknił za Panem. Cały dom Izraela zatęsknił za Panem. Kiedy ty ostatnio zatęskniłeś za Panem? Kiedy ty ostatnio poszedłeś się pomodlić z tęsknoty za Panem, nie z obowiązku. Nie dlatego, że wypada przed posługą, nie dlatego, że trzeba, bo jest niedziela. Kiedy ostatni raz zatęskniłeś za Bogiem? Za Jego obecnością w twoim życiu, za czasem spędzanym z Nim? To jest bardzo ważne pytanie. Wiecie, pod kątem tego, co czytamy dalej. Bo dalej czytamy, wtedy Samuel powiedział do domu Izraela, że jeśli chcecie się nawrócić do Pana z całego serca, usuńcie spośród siebie wszystkich Bogów cudzych i asztarty. I tam wymienia te wszystkie bożki, które Izrael miał, bo wszedł w kompromis z grzechem. I kiedy czytamy ten urywek słowa, co jest tutaj ważnego? Kiedy widzimy tę pierwszą rzecz, tęsknotę za Bogiem i polecenie Samuela, by wytępić cudze bóstwo, by wytępić asztarty i te wszystkie ołtarzyki, które były porozstawiane w miejscu, gdzie powinien być czczony Bóg Izraela. Chcę, żebyście zapamiętali taką zasadę. Będziemy tęsknić za Bogiem i pragnąć Jego obecności w naszym życiu tylko wtedy, kiedy usuniemy z naszego serca bałwochwalstwo. I chciałbym, kiedy mówimy o bałwochwalstwie, bo to jest bardzo taki wyniosły, wygórowany temat, mówimy o jakichś figurach, postaciach, niech każdy spojrzy w swoje serce. Nie patrz na innych, nie patrz na około, spójrz w swoje serce. Na tym polega nawrócenie. Patrzysz na siebie, a nie szukasz gdzieś tam drzazgi w oku u swojego brata. Spójrz w swoje serce, w swoje życie. Jeśli twoja odpowiedź jest taka, że dawno nie tęskniłeś za Bogiem, w ogóle pierwszy raz słyszysz o czymś takim, że można za Bogiem tęsknić, to chcę ci powiedzieć, że jest to dlatego, że w swoim sercu gdzieś dopuściłeś się bałwochwalstwa. Mówię to do was i mówię to do siebie. Ja w moim życiu, kiedy nie odczuwam tęsknoty za obecnością Boga, tęsknoty za tym, żeby się z Nim spotkać, żeby z Nim żyć jeszcze mocniej, bardziej, to wiem, że gdzieś poszedłem na kompromis. Gdzieś moja noga się potknęła, gdzieś zadowoliłem się czymś, co oferuje mi świat. Zamiast tym, co oferuje mi Pan Bóg. Będąc w okresie Wielkiego Postu, w którym jesteśmy cały czas, chcę wam powiedzieć, że to jest bardzo dobra praktyka, byśmy spróbowali odciąć się od rzeczy, które są dla nas spełnieniem naszych tęsknot na co dzień. W bardzo łatwy sposób można to sprawdzić. Bo czym są bożki? Chodzi tu o bożków. Czym są bożki w naszym życiu? Bożkiem może być ktoś, może być osoba, ale może też być coś, do czego się przyzwyczaiłeś. Może to być rzecz albo przedmiot. Myślę, że bardzo trafnym przykładem jest internet w dzisiejszym świecie. Telefon, Facebook. Kiedy ostatnio miałeś dzień bez Facebooka? A kiedy ostatnio miałeś dzień bez modlitwy? Myślę, że łatwiej ci znaleźć dzień bez modlitwy, niż dzień bez Facebooka. I to pokazuje, co jest bożkiem, o co Bóg jest zazdrosny. Co Bóg chce w naszym życiu gdzieś, jeśli nie wyplenić, to odmienić jakąś kolejność. Bo wszystko, czemu poświęcasz więcej czasu, niż dla Boga, co stawia coś albo kogoś na równi z Nim, albo powyżej Niego, jest rzeczą do nawrócenia. I dopiero, kiedy się Izrael nawrócił od bożków, wtedy doświadczyli błogosławieństwa. Wtedy możesz regularnie dopiero doświadczać tęsknoty za Nim. Czasami tęsknimy za Nim, bo po prostu jest nam źle. Ale co jest przyczyną tego, że czujesz niepokój, że coś się wali w twoim życiu? Bardzo często przyczyną jest to, że już dawno, dawno, dawno w tym rozpędzonym tempie twojego życia zapomniałeś o codziennej, bliskiej, intymnej relacji z Bogiem. I chcę wam powiedzieć, że o ten czas trzeba walczyć. To nie jest tak, że każdego dnia będzie nam to łatwo przychodziło. O czas z Bogiem, o relację z Bogiem musimy zawalczyć. I chcę was do tego zachęcić, byście spróbowali podjąć post. Ja dzisiaj akurat zrezygnowałem z wchodzenia do internetu. Nie wchodzę na żadne portale, nie będę tam spędzał czasu, nie będę tam siedział. I dopiero widzę, jak wiele gdzieś godzin mija mi między palcami, a mógłbym poświęcić to na czytanie Biblii, na modlitwę, na spędzenie pożyteczniej czasu. Tempo życia nas zabija i to również może być wałwochwalstwem. Bożkiem, którego musimy zdetronizować z strony naszego serca. I powiem wam o takiej historii, którą miałem kilka lat po moim świadomym pójściu za Panem Jezusem. Pojechałem na pewną konferencję, na której wołałem szczerze z mojego serca. Wołałem do Boga tak, Duchu Święty, wiem, że mogę Ciebie bardziej spotkać, mogę Cię bardziej znać. Ja na dzisiaj nie za bardzo Cię znam. Nie wiem, co mogę powiedzieć o Tobie. Nie znam za mocno Twojego słowa, ale wiem, że mogę Cię poznać mocniej. Proszę Cię, zabierz wszystkie bożki z mojego serca, zniszcz to wszystko, co musi być zniszczone, jeśli chcesz, po to, abym mógł być bliżej Ciebie. Powiedziałem, Panie, zabierz wszystko, bo chcę poznać Cię mocniej. Duchu Święty, przyjdź i zrób coś. Tego dnia jeszcze nic się nie zadziało, ale dzień później poszedłem na spotkanie, gdzie było nas może z 10 osób i uwielbialiśmy Boga. Dziewczyna, która prowadziła to uwielbienie na gitarze, powiedziała w pewnym momencie tego oddawania chwały Bogu takie zdanie. Jest tutaj ktoś, do kogo mówi Duch Święty i jeśli słyszysz ten głos, to powiedz to, żebyśmy wszyscy mogli to usłyszeć. Do tamtej pory ja nie znałem głosu Ducha Świętego, przynajmniej tak wyraźnie. Nigdy wcześniej nie usłyszałem, jak w tamtym momencie. Usłyszałem jedno krótkie zdanie i wiedziałem, że jest to odpowiedzią na moją modlitwę. Panie, pokaż mi, co jest jeszcze w moim życiu bożkim, co jest złe, co jest moim grzechem, z którego chcesz, żebym się uwolnił. I Bóg mógł mi pokazać wszystko. Usłyszałem jedno krótkie zdanie. Spędzasz ze mną za mało czasu. I to mnie wewnątrz tak mną podsąsnęło, bo powiedziałem sobie, że największym grzechem, który ty widzisz, który ci przeszkadza, to to, że nie mam dla ciebie czasu. To mi pokazało też Boga, który jest Bogiem relacji, który pragnie nie moich górnolotnych słów, niewielkich wyczynów, ale mojej obecności. On chce być ze mną. Bo tak jak Jezus powiedział w Jana 15, kto trwa we mnie, a ja w nim, ten przyniesie owoc. Jeśli nie trwamy w Bogu, nie kochamy Jego obecności, nie będziemy widzieli owocu. Więc musimy wrócić na kolana, wrócić do czasu tęsknoty za Nim, ale najpierw detronizując nasze boszki, właśnie teraz, zaczniemy od tego dnia w Wielkim Poście. Byśmy mogli doświadczyć mocy Zmartwychwstania już niedługo. I tamten czas był dla mnie tak mocny, po tym, co usłyszałem. Ja zacząłem wtedy płakać, nie wiedziałem w ogóle, jak się ogarnąć, bo też smutek i żal zalał moje serce. To tak, jakbym w ogóle olewał przyjaciela. Sobie uświadomiłem, że wracałem do domu, Duch Święty na mnie czekał, a ja po prostu komputer, gry, miałem swój świat. I On po prostu siedział, czekał, a mnie nie było. I zasmucałem Go. Święty Paweł powiedział, nie zasmucajcie Ducha Świętego, którym zostaliście opieczętowani na dzień odkupienia. Więc zacząłem spędzać z Nim czas. Rano, popołudniu, wieczorem, rano, popołudniu, wieczorem, pół godziny, pół godziny, pół godziny. Czy nie miałem rozproszeń? Miałem. Czy było to dla mnie łatwe? Wcale nie, było to trudne, żeby skupić się na Bogu, nie myśleć o tym, co jest dookoła. Ale wtedy wypleniałem Bożki z mojego życia. I On stawał się pierwszy. I zaczynałem odczuwać Jego obecność jeszcze mocniej. Zaczynałem Go jeszcze bardziej doświadczać, poznawać Go jeszcze bardziej niż wcześniej. I tak się zrodziło moje dojrzalsze życie z Bogiem. Tak się zrodziła cała posługa. Pokochałem czas spędzany z Nim. I chcę was do tego też zachęcić, już może kończąc i puentując to, o czym dzisiaj mówimy, zapytajmy Boga, co jest naszym Bożkiem i zróbmy sobie od tego przerwę. Zaprośmy w to miejsce Boga. Zacznijmy od dzisiaj. Jeśli słyszysz to słowo, to Bóg chce dzisiaj właśnie w tej przestrzeni twojego życia zadziałać. Także Panie, o to Cię prosimy, by Twoja moc i obecność dotknęła nas tak mocno, byśmy zatęsknili za Tobą. Byś Ty sam, Boże, zburzył wszystkie ołtarzyki i Bożki, które były w naszym życiu. Byśmy wrócili do świętości, wrócili do relacji z Tobą i byśmy zapragnęli Ciebie, jak jeszcze nigdy do tej pory. Duchu Święty, prosimy Cię o to, pomóż nam i poprowadź nas dalej, wprowadź nas w kolejny etap przybliżania się do Ciebie. O to prosimy w imieniu Jezusa Chrystusa. Amen. Widzimy się już niedługo. Do zobaczenia. © PTA & TVP