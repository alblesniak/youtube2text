 Jak doświadczyć w swoim życiu trwałych zmian? To jest myślę bardzo dobre pytanie, które stawiają sobie zarówno wierzący, jak i niewierzący. Jaką przewagę mają ci, którzy pokładają swoją ufność Panu Bogu? O tym w dzisiejszym kwadransiku ze słowem, na które was bardzo serdecznie zapraszam. Cześć, dzień dobry, witajcie bardzo serdecznie w kolejnym kwadransiku ze słowem. Pozdrawiam was z Nowego Sącza, bo właśnie w tych okolicach spędzam ostatnie dni. W Nowym Sączu, w Starym Sączu, bo w Starym odbywa się Strefa Chwały. Być może słyszeliście kiedyś o tej inicjatywie, która odbywa się już chyba od 17 lat, jeśli się nie mylę. Stowarzyszenie Musa Day organizuje to niezwykłe spotkanie z Bogiem i z ludźmi właśnie w Starym Sączu. Warto się zakręcić i zainteresować tym, co dzieje się właśnie na Strefie Chwały, ponieważ co roku, kiedy tu przyjeżdżam, a przyjeżdżam już od kilku lat, doświadczam tego, co jest tak naprawdę celem i założeniem tej strefy. To znaczy, żeby podnosić poziom robienia rzeczy dla Boga w Kościele, żeby docierać z Ewangelią przez właśnie taki wzrost jakości, w kulturze tego, co będzie się działo właśnie w Kościele. Myślę, że to jest dobry sposób dzisiaj na ewangelizację, żeby jakością docierać do wielu ludzi. Spotykamy się tutaj z ludźmi kochającymi Boga. Jest czas dla rodziny, jest czas na relacje, jest czas też na to, żeby szukać Pana Boga w głębokiej modlitwie. Ten rok i ten czas spotkania właśnie na Strefie Chwały dla mnie w tym piątku ostatnio, to było w piątek chyba ostatnio, kiedy tam służyłem, był naprawdę wyjątkowy. Także bardzo dziękuję wszystkim, którzy tam byli, z którymi się modliliśmy za ten wspólny czas. A jeśli mówimy o podnoszeniu jakości rzeczy robionych dla Pana Boga, to też nie sposób nie wspomnieć o chwała Mu, o tym, co będzie działo się 28 sierpnia w Atlas Eleni. Muszę wam dzisiaj powiedzieć, to jest i dobra, i zła wiadomość. Zła dla tych, którzy są tak jeszcze niezdecydowani, czy się wybrać, czy być, czy nie być, no bo biletów już zaczyna brakować. Dobra dla nas, bo cieszymy się, że naprawdę jest tak ogromne zainteresowanie. Więc zostało ostatnich, z tego co wiem, na wczoraj 200 biletów. Więc jest to naprawdę coś pięknego, niesamowitego, że tak wielu z was chce w Atlas Eleni z nami się spotkać na tym uwielbieniu. Chcę wam powiedzieć, że być może uda nam się, jeśli wszystko jeszcze rozplanujemy, zobaczymy na jakiejś ostatniej prostej przed naszym wydarzeniem, zorganizować jeszcze trochę biletów na płytę. Może nam się to uda, jeśli cały sprzęt uda nam się dobrze zorganizować i rozstawić. Także to będzie taka mała, że tak powiem, jeszcze niespodzianka, jeśli uda nam się ją zorganizować na ostatnie dwa, myślę tygodnie przed wydarzeniem. Ale spieszcie się i bardzo was o to proszę, żeby później nie brakło biletów, bo z uwagi na bezpieczeństwo nie możemy wpuścić tam wszystkich, bo chcemy, żeby wszyscy, którzy tam będą, żeby dobrze się czuli, komfortowo się czuli i naprawdę nie bali się o swoje zdrowie. Bo byłem ostatnio na Atlas Eleni, na dużym wydarzeniu, czy w ogóle na kilku takich wydarzeniach, gdzie trzeba było przerywać koncert, trzeba było przerywać to wydarzenie z uwagi na to, że ludzie mdleli, było za gorąco, było za ciasno. Nie chcemy takich historii, chcemy to zrobić właśnie na odpowiednim poziomie, więc dlatego was zapraszam. Tu w opisie pewnie dodamy też jeszcze link do biletów, byście z nami mogli się wtedy modlić. No i co, dzisiaj chcę zaprosić was do Słowa Bożego, chcę was zaprosić do podróży, do Starego Testamentu, więc otworzymy sobie Księgę proroka Izajasza, szósty rozdział od pierwszego do siódmego wersetu. I będzie to takie dzielenie dzisiaj właśnie w temacie zmian w życiu. Zmian w życiu w ogóle. Pomyślę sobie, jest to bardzo życiowy temat. Ludzie nawet niewierzący, co nie jest dziwne, też zastanawiają się, co robić, żeby życie swoje zmienić, żeby zmienić swoją codzienność, swoje nawyki. I teraz robimy wiele kursów, robi się wiele różnych zabiegów typu, no właśnie, jakieś szkolenia. Robimy bardzo wiele na własną rękę, żeby w swoim życiu pewne rzeczy przepracowywać, co jest w ogóle generalnie bardzo dobre. I my też jako wierzący, to nas nie zwalnia z odpowiedzialności, że mamy o siebie dbać, mamy pracować, walczyć o to, żeby nasze życie wyglądało i było jeszcze bardziej zdyscyplinowane. Ale chcę dzisiaj powiedzieć też o tym, jaką przewagę mamy, nie mówię tego z pozycji, ktoś jest lepszy, ktoś jest gorszy, ale jaką przewagę mamy, wierząc w Boga. Znowu, nie mówiąc tego w kontekście stawiania kogoś wyżej, niżej, ale dzięki wierze w Jezusa, Słowo Boże mówi nam jasno, że mamy dostęp do siły, do mocy, często z niej nie korzystamy i często nasze życia jako wierzących nie różnią się niczym od życia niewierzących. I to jest ten problem, bo to, że coś masz, nie znaczy, że z tego korzystasz. To, że masz do czegoś dostęp, nie znaczy, że to jest jakąś realną częścią twojego życia. To, że masz na koncie wielką kwotę, nie znaczy, że umiesz wypłacać pieniądze i korzystasz z tych pieniędzy w swojej codzienności. Więc chcemy dzisiaj powiedzieć o tym, co mamy i co jest takim Bożym sposobem na zmianę w naszym życiu jako ludzi wierzących, i chcemy dzisiaj spojrzeć na to i powiedzieć sobie, że chcę to zrobić, chcę to zaaplikować do mojego życia, chcę zrobić to, o czym mówi Słowo Boże, żyć w taki sposób, żeby moje życie było trwale przemieniane przez moc Bożą. Więc jeśli jesteście gotowi, to was zapraszam do Księgi proroka Izajasza, 6 rozdział, od pierwszego do siódmego wersetu. W roku śmierci króla Ozjasza ujrzałem Pana, siedzącego na wysokim i wyniosłym tronie, a tren jego szaty wypełniał świątynię. Serafiny stały ponad nim, każdy z nich miał po sześć skrzydeł, dwoma zakrywał swą twarz, dwoma okrywał swoje nogi, a dwoma latał. I wołał jeden do drugiego, święty, święty, święty jest Pan zastępów. Cała ziemia pełna jest Jego chwały. Od głosu tego, który wołał, zadrgały futryny drzwi, a świątynia napełniła się dymem. I powiedziałem, biadam i jestem zgubiony, wszak jestem mężem o nieczystych wargach i mieszkam pośród ludu o nieczystych wargach, a oczy moje oglądały króla, Pana zastępów. Wówczas przyleczał do mnie jeden z serafinów, trzymając w ręce węgiel, który kleszczami wziął z ołtarza. Dotknął nim ust moich i rzekł, oto dotknęło to twoich warg, twoja wina jest zmazana, zgładzony twój grzech. To jest historia powołania Izajasza, proroka Izajasza, proroka, który był głosem Boga dla całego Izraela, dla całego narodu. I to jest jednocześnie historia nawrócenia Izajasza. To doświadczenie powołania łączy z tym, że doświadczenie powołania łączy się z doświadczeniem nawrócenia. Doświadczenie powołania Izajasza jest tak naprawdę momentem, w którym on spotyka się z Panem, a spotkanie z Panem zawsze przemienia. I to jest właśnie ta kolejność, o której chcę dzisiaj powiedzieć. Bardzo często popełniamy taki błąd, myślę sami w swoim życiu, ale też kiedy chcemy prowadzić innych, jako liderzy, animatorzy, pasterzy, księża, jakkolwiek byśmy się nie nazywali, że próbujemy najpierw, może powiem sami w sobie, kiedy widzimy coś złego, widzimy coś trudnego, widzimy coś, co nas razi w sobie, i chwała Bogu za to, że chcemy to zmienić, bo to jest dobre, to jest Boże pragnienie w nas, żebyśmy wyszli z jakiejś niewoli, wyszli z jakiegoś swojego tam Egiptu. Mówiąc biblijnie, próbujemy się siłować i próbujemy robić coś na własną rękę. To jest bardzo ludzki, światowy sposób na przemianę swojego życia. Napinam się, próbuję, czasem się spotyka w internecie afirmacje typu mogę wszystko, jeśli tego naprawdę chcę, powtarzaj to sobie rano. Ostatnio spotkałem taki śmieszny obrazek, trochę się śmialiśmy z tego. Jeśli chcesz mieć taką kwotę pieniędzy w swoim życiu, to rano i wieczorem powtarzaj sobie ta kwota przyjdź do mojego życia. I to był sposób na to, żeby ktoś sobie próbował te rzeczy stworzyć. Jest bardzo wiele różnych sposobów, które proponuje nam ten świat, żebyśmy zrobili coś, aby coś się zmieniło. I teraz nie chcę mówić o tym, jeszcze raz to podkreślę, że nie potrzebujemy nad sobą pracować, bo potrzebujemy nad sobą pracować. I to, co my robimy, jest bardzo ważne w kontekście całego naszego nawrócenia. Ale chciałbym położyć właściwy akcent, który kładzie dzisiaj Słowo Boże w naszym życiu. Zawsze doświadczenie Boga, doświadczenie Jego obecności, Jego mocy jest pierwsze. I ono dopiero sprawia w naszym życiu chęć zmiany, trwałej zmiany. Dzisiaj spotkałem taką jedną osobę w kościele, która do mnie przyszła i powiedziała Marcin, chciałbym ci powiedzieć takie osobiste świadectwo. Byłeś tutaj rok temu, modliłeś się i ja przez wiele lat miałem problem z nieczystością. I nawet już będąc w małżeństwie, miałem problem z nieczystością. I to było bardzo problematyczne, to było trudne, nie mogłem sobie z tym poradzić. I kiedy przyjechałeś rok temu i prowadziłeś modlitwę, modliłeś się i chcesz powiedzieć od roku jestem od tego wolny. Ostatnio też kiedy byłem tutaj w okolicy, mówiłem wam chyba to świadectwo, kiedy wyszedłem sobie, w ogóle przejeżdżałem przez Polskę, jadąc z innego miejsca, przejeżdżałem przez Sącz. Zatrzymała się jakaś osoba i mówi, Marcin to ty? Ja mówię, no to ja. To muszę ci powiedzieć, kiedy byłeś tu miesiąc temu, do tego czasu starałem się, zrobiłem co mogłem i leczyłem się, bo nie mogłem zajść w ciąży. I lekarz powiedział, że będzie ciężko. I byłem na modlitwie o uzdrowienie. I ty prowadziłeś tę modlitwę również o uwolnienie uzdrowienia z tych problemów. I chcę ci powiedzieć, że jestem w ciąży i chciałem uwielbić Boga. I cieszę się, że spotykam cię tu na środku rynku. To jest nieplanowane i to jest niesamowite, że się dzisiaj widzimy. I dlaczego mówię tę historię? Zobaczcie, w jednej i w drugiej sytuacji, w jednej i w drugiej historii, jedna i druga osoba była w sytuacji bezwyjścia. Chciała zmienić coś w sobie, próbowała, robiła, ale się nie dało. I co było kluczem? Kluczem było to, czym Izajasz pisze na samym początku tej historii. W roku śmierci króla Ozjasza ujrzałem Pana, który siedział na wysokim, wyniosłym tronie i wszyscy wołali święty, święty, święty. Izajasz spotkał się z Panem. Izajasz doświadczył obecności Pana, doświadczył bliskości Pana, patrzył na Boga i w tym patrzeniu na Boga zadziało się w nim coś takiego, co spowodowało prawdziwą pokutę, prawdziwy żal za grzechy, prawdziwe nawrócenie i to nawrócenie doprowadziło go do miejsca, w którym stał się prorokiem dla całego narodu. I to jest właśnie ta kolejność. Jeśli chcesz dzisiaj trwałej zmiany w swoim życiu, zrób krok wstecz. Zastanów się teraz nad czym w swoim życiu walczysz, gdzie pracujesz, żeby coś się w tobie zmieniło i być może gdzie jesteś sfrustrowany. Może to są relacje, które się nie zmieniają. Może to jest jakaś dziedzina grzechów w twoim życiu. Może to jest jakaś dziedzina właśnie nieczystości, w której jesteś. I walczysz, próbujesz, siłujesz się, starasz się, robisz bardzo wiele różnych rzeczy. I dzisiaj Pan mówi do ciebie, zrób krok wstecz. Cofnij się do miejsca, w którym nie będziesz się siłował i próbował, ale stań przed Panem, stań na modlitwie, podnieś swoją głowę do Niego i powiedz, Panie, ja dziś idę się modlić, by spędzić z Tobą czas. Ja dziś idę się modlić, by z Tobą poprzebywać. Ja dzisiaj przychodzę do Ciebie, by z Tobą być, bo wiem, że w Twojej obecności, kiedy spojrzę w Twoją twarz i będę patrzył na Ciebie, wtedy we mnie zajdą trwałe zmiany, bo spotkanie z Bogiem zawsze przemienia życia człowieka. To jest ta strategia, to jest ten kierunek, do którego Pan dziś nas zaprasza. Mówi, nie siłuj się sam ze sobą, nie bądź tym, który próbuje sam się napinać i sam próbuje, bo tak może żyć świat, tak żyją ludzie bez Boga. To dziś cofnij się do miejsca mojej łaski, cofnij się do tego, co wykupiłem dla Ciebie na krzyżu, podłącz się do tego dzięki wierze, uwierz w to, że to jest dla Ciebie dzisiaj dostępne, że to jest dla Ciebie do wzięcia, na wyciągnięcie ręki, że Ty możesz to wziąć. I kiedy uwierzysz w to, ta wiara aktywuje łaskę Bożą, tą siłę, tą moc, którą Bóg Ci daje. I ta łaska jest w stanie zmienić Twoje życie, ta łaska przemienia Twoje życie, ta łaska przemienia je trwale. I to jest chrześcijański kontekst, to jest chrześcijańskie podejście, to jest chrześcijańska perspektywa. Najpierw łaska Boga, potem moja odpowiedź w postaci uczynków, najpierw to, co Bóg robi dla mnie, najpierw cofam się do miejsca Jego obecności i z tego miejsca moje życie jest przemieniane przez współpracę z Bogiem, przez współpracę z łaską. I chcę Was dzisiaj do tego zaprosić. Byście i byśmy zaprosili Jezusa tam i Ducha Świętego tam, gdzie jeszcze w Twoim życiu nie ma wolności, gdzie w Twoich relacjach nie ma wolności, gdzie w Twoich grzechach nie ma pokonania, nie ma zwycięstwa nad grzechem. I Panie, o to Cię dzisiaj prosimy, o to dzisiaj wołamy, o to się modlimy, by w Twoje święte imię przyszła łaska do naszych trudnych, poranionych relacji, by przyszła łaska do wszystkich dziedzin grzechów, których nie potrafimy wyjść na wolność. Wołamy dzisiaj o Twoją wolność, wołamy dzisiaj o Twój pokój, wołamy dzisiaj o to, byś Ty wygrał, Ty zwyciężył w nas i dał nam narzędzia, dał nam jasny znak, że jesteśmy wolni dzięki Twojej łasce. I daj nam dziś siły, Duchu Święty, Twoje siły, przez które będziemy mogli panować w naszym życiu nad tymi rzeczami, które panowały nad nami. Duchu Święty, przyjdź, zapraszam Cię do każdej osoby, która tu jest, zapraszam Cię do każdej osoby, która się z nami modli i do każdej osoby, do której dotrze ta modlitwa, niech w imieniu Jezusa przyjdą trwałe zmiany, bo spotkanie z Tobą, zaproszenie Twojej obecności jest zawsze początkiem przemiany w życiu, więc zapraszam Cię, Duchu Święty, zaproś teraz Ducha Świętego, zaproś Jego obecność, obecność Boga w miejsce Twojej nieczystości, w miejsce Twojego grzechu, w miejsce, w którym sam sobie nie radzisz ze sobą, zaproś Go tam teraz. Zapraszamy Cię, Panie, zapraszamy Cię, Jezu, bo na Twoje imię wszystko jest możliwe i to wszystko się dziś dzieje w imieniu Jezusa Chrystusa. Amen. Pozdrawiam Was serdecznie, kochani, miejcie się najlepiej. Pozdrawiam też Dorotkę Czoch i Krzysia, i dzieciaki, i chłopaków Adama, i Krzysztofa naszego tutaj, bo u nich się tu goszczę, u nich tu jestem, więc dziękuję, że mogę u Was odpoczywać. Pomódlcie się też za nich, bo warto. Ściskam Was. No i zapisujcie się na chwała Mu, bo naprawdę zostały ostatnie miejsca. Módlcie się o to wydarzenie. Niech Bóg objawi swoją chwałę i uczyni coś, czego się nie spodziewamy. Z Bogiem i do zobaczenia. Napisy stworzone przez społeczność Amara.org