 Jakoś tak wyszło, że jestem na środku ulicy w Warszawie i to jest jedyny moment podczas dnia, kiedy mogę nagrać Wam kwadransik. Kwadransik o bardzo ważnej rzeczy, bo na temat tego, że wszyscy jesteśmy obdarowani. Także zapraszam Was na kolejny odcinek i widzimy się za momencik. Cześć, witajcie bardzo serdecznie w kolejnym odcinku kwadransika ze słowem. Próbuję ogarnąć tu system i w ogóle wszystko co tu się dzieje. Wycieraczki szaleją i samochody jeżdżą dookoła. Ja dziś mam dość intensywny dzień. Przyjechałem do Warszawy, żeby nagrać świadectwo, żeby już myśleć też pod kątem różnych tam projektów związanych z Chwałamu. Ale jak już mówię o Chwałamu, to może zaczniemy od bardzo fajnej niespodzianki, którą zrobili nam nasi przyjaciele z Golec Orchestra. Także sami zobaczcie. Chwałam. Chwałam. Chwałam. Nie wiem czy się zorientowaliście, że kolęda jest leciutko, leciutko naciągnięta i nagięta pod kątem naszego Chwałamu. Śpiewajcie i grajcie szmu dzieciątku, Chwałamu. Także już nawet Golec Orchestra śpiewa uwielbienia podczas kolędowania. Słuchajcie, to jest niezwykłe co można zrobić z polskimi kolędami. A tak zupełnie na serio to bardzo, bardzo wam też Edytko, Łukaszu, Pawle i cała ekipo z Golec Orchestra dziękujemy za to, że jesteście, za wasze też wsparcie, za to jak jesteście też zaangażowani we wspieranie nas w całym tym projekcie Chwałamu. I bardzo, bardzo, bardzo wam dziękujemy. Ściskamy was mocno i modlimy się za was. Także pomódlcie się, prosimy też za naszych przyjaciół, żeby też czuli, że ich wspieramy w tym wszystkim co robią, bo robią piękną, piękną robotę. Wchodząc dzisiaj już też w to, co mamy sobie dzisiaj do przekazania, do powiedzenia, chciałbym żebyśmy otworzyli Słowo Boże na liście do Efezjan. To jest czwarty rozdział od 7 do 13 wersetu. I myślę sobie nawet, że ten i kolejny odcinek będą zbudowane na tym fragmencie. Jest bardzo bogaty i naprawdę mówi do nas wiele. List do Efezjan, czwarty rozdział od 7 do 13 wersetu. Każdemu zaś z nas została dana łaska według miary daru Chrystusowego. Dlatego mówi Pismo. Wstąpiwszy do góry wziął do niewoli jeńców, rozdał ludziom dary. Słowo zaś wstąpił, cóż oznacza, jeśli nie to, że również wstąpił do niższych części ziemi. Ten, który wstąpił jest i tym, który wstąpił ponad wszystkie niebiosa, aby wszystko napełnić. I On ustanowił jednych apostołami, innych prorokami, innych ewangelistami, innych pasterzami i nauczycielami dla przysposobienia świętych do wykonywania posługi, celem budowania ciała Chrystusowego. Aż dojdziemy wszyscy razem do jedności wiary i pełnego poznania Syna Bożego, do człowieka doskonałego, do miary wielkości według pełni Chrystusa. Piękne słowo ze św. Pawła, z jego listu do Efezjan, który mówi naprawdę bardzo wiele, ten list do Efezjan mówi wiele na temat tego, kim się staliśmy w Chrystusie, tego, co Chrystus uczynił, czego Chrystus dokonał na krzyżu i tego, że Chrystus stworzył z nas nowego człowieka, człowieka duchowego, człowieka, który nie jest jedynie wezwany i powołany do tego, by po prostu przebimbać sobie to życie, przejść przez to życie normalnie i nic tak naprawdę w tym życiu ma się nie dziać. To słowo, myślę, które czytaliśmy jest niezwykłe, dlatego już pierwsze zdanie, zobaczcie. Każdemu z nas została dana łaska według miary daru Chrystusowego. Słowo to mówi, że każdy z nas został obdarowany. Każdy z nas został obdarowany. Tak często słyszy się w kościele, tak często ja słyszę we wspólnotach, w różnych miejscach ludzi, którzy mówią, ten to ma dar, ten to został obdarowany, a ja to nie mam żadnego daru, ja to nie mam żadnego charyzmatu, ja to w ogóle się do niczego nie nadaję i po nim to widać, że Duch Święty jest w nim i że te charyzmaty w nim działają, że te dary w nim działają, ale po mnie to, co mówimy często i to, co wypowiadają często nasze usta, stoi w sprzeczności ze Słowem Boga. A teraz pomyślcie, jeśli patrzysz na to, co sam wypowiadasz, a z drugiej strony patrzysz na to, co mówi Słowo Boże, czemu dasz pierwszeństwo? W co powinieneś uwierzyć? W co powinieneś uwierzyć w Boże Słowo i przemienić swoje myślenie, przemienić swoje słownictwo i to, co mówisz, na podstawie tego, co wypowiedział Bóg? Bo to znaczy nawracać się, to znaczy przemieniać swoje myślenie, to znaczy, tak jak później przeczytamy, stawać się człowiekiem doskonałym, stawać się człowiekiem, który będzie coraz bardziej przypominał Chrystusa. O to tak naprawdę chodzi w naszym życiu. Zostaliśmy obdarowani łaską, zostaliśmy obdarowani różnymi darami, różnymi charyzmatami przez Pana Boga po to, żeby kiedy zaczynamy nimi służyć, kiedy zaczynamy nimi w jakiś sposób posługiwać, kiedy zaczynamy w nie wchodzić, ta łaska Pana, który nam je dał, ta łaska, która jest w tych darach, która właśnie objawia się przez te charyzmaty, zaczyna przemieniać nasze życie, zaczyna przemieniać życia też ludzi, którym posługujemy. I to jest niezwykłe, że każdy z nas został obdarowany. Nie ma ani jednego człowieka, który jest ochrzczony, który uwierzył w Pana Jezusa, który nie miałby dostępu do tych darów, do tych charyzmatów, do tych wszystkich rzeczy, które Pan Bóg chciał nam dać. I to słowo też jest, myślę, dlatego ważne, bo pokazuje nam, jaka jest rola tych wszystkich ludzi, którzy już odkryli swoje powołanie. Jaka jest rola tych, którzy są postawieni w naszych kościołach, parafiach, wspólnotach, w takim miejscu, w którym mogą zarządzać. Mamy we wspólnotach różne miejsca, są liderzy, są animatorzy, w parafiach mamy księży, mamy proboszczów. Można na wielu różnych płaszczyznach też, myślę, czytać to słowo, ale co mówi św. Paweł? Posłuchajcie. I on, sam Bóg, ustanowił jednych apostołami, innych prorokami, innych ewangelistami, innych pasterzami i nauczycielami. Po co to zrobił? Przysposobienia świętych do wykonywania posługi, celem budowania ciała Chrystusowego, aż dojdziemy wszyscy razem do jedności wiary i pełnego poznania Syna Bożego, do człowieka doskonałego, do miary wielkości według pełni Chrystusa. Św. Paweł próbuje nam dzisiaj powiedzieć, że ci wszyscy ludzie, którzy zostali powołani, wybrani, wezwani do jakiegoś przewodzenia w Kościele na różnych poziomach, zostali nam dani nie po to, byśmy patrzyli na nich jako na bezbłędnych i myśleli, że tylko oni mogą, a my nie, ale oni zostali nam dani po to, by pomóc każdemu z nas wejść w swoje powołanie, odkryć swoje obdarowanie. To jest zadanie ludzi, którzy mają jakąkolwiek odpowiedzialność w Kościele. To mówi do nas Słowo Boże. Słuchajcie, bo to jest bardzo łatwe. Tak często zdarza się wypaczać tę prawdę. Tak często zdarza się, że nawet my wpatrujemy się w jakieś jednostki i myślimy sobie, że oni tak, ale ja nie. Gdzie Słowo Boże mówi, że ty też zostałeś obdarowany. I te osoby, które nauczają, które ewangelizują, które prorokują, które robią te wszystkie rzeczy, są w tym miejscu po to, by pomóc tobie odkryć twoje powołanie, by pomóc tobie wejść w twoje powołanie. Ja bardzo się cieszę z tego, że mam wspólnotę. Bardzo się cieszę z tego, że moja wspólnota Głos Pana się rozwija. Teraz przyszło kolejne dwadzieścia kilka osób. Mamy już ze 160, myślę, że ponad 170 osób we wspólnocie. To jest ogrom ludzi, ogrom odpowiedzialności. I wiecie, to, że jest taka liczba we wspólnocie osób, to nie jest jeszcze żaden powód do chluby. Moim powodem do chluby będzie to, kiedy jakikolwiek człowiek przyjdzie do wspólnoty i nie będzie wiedział, gdzie jest jego miejsce w Królestwie Bożym, a będąc we wspólnocie, wzrastając przy nas, w pewnym momencie sam stanie na nogach i sam powie, że wiem, do czego jestem powołany, wiem, co jest moim miejscem w Kościele, wiem, do czego Bóg mnie wzywa. I powiem wam, mam takich ludzi, którzy dzisiaj sami są w posłudze, z których jestem mega dumny, a przyszli do wspólnoty bardzo pogubieni. Przyszli do wspólnoty nawet nie żyjąc sakramentami, nawet nie znając Słowa Bożego, nawet się nie modląc. W tych kilku latach to są ludzie, od których inni uczą się życia w wierze, od których inni uczą się, jak słyszeć Boży głos, jak z Bogiem żyć. I to jest to czynienie uczniów, to jest to, o co chodzi w Kościele. Potrzebujesz dzisiaj to usłyszeć, wchodząc w ten nowy rok, że jesteś obdarowany, masz szczególne powołanie, masz szczególne obdarowanie, dary, które dał tobie Pan Bóg w takim wymiarze, w takiej skali, w takim stopniu, czegoś takiego, takiej kombinacji nie ma nikt inny. Pan Bóg postawił cię z tym obdarowaniem w konkretnych miejscach w twoim życiu, żeby kiedy wejdziesz w to obdarowanie, kiedy zaczniesz służyć tymi charyzmatami, żebyś mógł widzieć, jak Bóg działa przez ciebie, jak Bóg mówi do ciebie, jak Bóg przemienia przez twoje życie, życia innych ludzi. I o to tak naprawdę chodzi. W charyzmatach nie chodzi, w darach nie chodzi o to, by się zafiksować na sobie samym, byś się mógł pochwalić, że masz taki bądź inny charyzmat. W charyzmatach chodzi o to, byś umiał w nie wejść, odkryć się i służyć innym. Bo charyzmaty działają we wspólnocie, kiedy służysz innym, kiedy służysz drugiemu człowiekowi, kiedy służysz wierzącym i niewierzącym. Charyzmaty są po to, by niewidzialny Bóg stał się widzialny przez tę łaskę, która staje się przez ciebie realna dla drugiego człowieka. Kiedy zaczynasz modlić się o uzdrowienie, przez doświadczenie uzdrowienia, niewierzący mogą przyjść dzisiaj do wiary. Kiedy modlisz się o słowo prorocze dla kogoś. Ludzie, którzy nie wiedzieli, że Bóg może do nas mówić, przez twoją posługę zaczynają doświadczać tego, że Bóg dzisiaj mówi. I tak dalej, i tak dalej. Więc modlmy się dzisiaj o to, słuchajcie, pomódlmy się o to, żeby Pan wzbudził w nas takie pragnienie, byśmy odkryli swoje charyzmaty. Też o to, byśmy chcieli służyć nimi, innym ludziom i byśmy naprawdę potrafili wejść w takie miejsce służenia drugiemu człowiekowi przez to, co dał nam Pan Bóg. Charyzmat nie jest dla charyzmatu, charyzmat jest dla drugiego człowieka. Jest dany tobie przez miłość Pana Boga do ludzi, do których będziesz posłany. I Duchu Święty, o to Cię dzisiaj prosimy na środku tej ulicy w Warszawie. Daj nam wszystkim, daj tym ludziom, którzy tu chodzą po ulicach, daj nam, którzy oglądamy teraz ten kwadransik i modlimy się, daj nam pragnienie darów duchowych, daj nam pragnienie charyzmatów, daj nam poczuć to pragnienie, które jest w Twoim sercu, Panie, że Ty chcesz błogosławić tych wszystkich, którzy Cię jeszcze nie znają albo którzy znają Ciebie za mało. Chcesz dać im doświadczyć siebie przez charyzmaty. Daj nam dzisiaj, Panie, doświadczyć Twojej obecności, bliskości i daj nam wiedzieć, do czego nas zapraszasz, do czego nas wzywasz i tam, gdzie chcesz nas posłać, poślij nas, poślij nas, poślij nas. Jesteśmy Twoi. Niech ten rok będzie rokiem, w którym pójdziemy dalej za Tobą, tam, gdzie jeszcze nigdy nie byliśmy. O to prosimy, o to wołamy. W imię Jezusa. Amen. Pozdrawiam Was serdecznie. Ja lecę dalej. I widzimy się w kolejnym kwadransiku ze Słowem. Także do zobaczenia. Wspólne odwiedzenie www.pamci.pl Polska Pamięci Administracji Pamięci Narodowej Polska Pamięci Narodowej Polska Pamięci Narodowej