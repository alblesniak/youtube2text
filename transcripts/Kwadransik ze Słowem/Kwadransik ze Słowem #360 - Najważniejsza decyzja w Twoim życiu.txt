 W dzisiejszym odcinku o najważniejszej decyzji, którą możesz podjąć w całym swoim życiu. Zapraszam na kwadransik ze słowem. Hejka, dzień dobry. Pozdrawiam Was bardzo serdecznie z Warszawy, gdzie dzisiaj wieczorem, kiedy nagrywam ten kwadransik, mamy modlitwę o uzdrowienie, jestem ciągle w dość mocnym tempie, dlatego w ostatnią niedzielę nie pojawił się kwadransik na kanale, za co Was bardzo przepraszam. Ale nie było kiedy, naprawdę od paru tygodni jestem dzień w dzień w trasie, dzień w dzień w podróży, codziennie praktycznie gdzieś indziej. I nie było kiedy, także to jest moje pokorne tłumaczenie się i mam nadzieję, że zrozumiecie i wiecie, że nie jest to proste. Żeby te wszystkie wymagania gdzieś spełniać, ale mam nadzieję, że już wrócimy do normalnego rytmu i kwadransiki będą pojawiały się już normalnie, czy to w środę, czy w czwartki i w niedzielę. Co Wam chciałem powiedzieć? Bardzo jestem podekscytowany tym, co Pan Bóg czyni, czego dokonuje ostatnio. Byliśmy w Żarach, byłem później w Skierniewicach, zaraz mamy spotkanie w Warszawie. I historie, które słyszymy, świadectwa Bożego działania, które słyszymy w ostatnim czasie są naprawdę niesamowite. I taką jedną historią, którą słyszeliśmy w Skierniewicach, chciałem się z Wami podzielić. Przyjechała na spotkanie osoba, która już jakiś czas temu brała udział w naszym spotkaniu w Kazimierzu Biskupim, gdzie w klasztorze misjonarzy św. rodziny modliliśmy się o uzdrowienie. I ta kobieta przyszła na spotkanie, tak naprawdę uciekając z radioterapii. Pamiętam, że przyszła z wenflonem, miała w swoim ręku gdzieś ten opatrunek i przyjechała w bardzo silnym bólu, w okropnym bólu. Lekarze powiedzieli, że te przerzuty, które ma i ten nowotwór, które ma, te przerzuty, które się pojawiły, już była po operacjach, po jakichś próbach też zatrzymania tego, przerzuty pojawiały się dalej. Lekarze powiedzieli jej, że ma nadzieję jedynie na to, że ból się zmniejszy przez radioterapię i chemioterapię. Radioterapię wzięła, z tego, co wiem, chemioterapii nie. I przyjechała tam na to spotkanie. Ból był tak okropny, mówi, każdego dnia zasypiała z bólu tylko z wycieńczenia. Krzyczała, wyła z bólu, mówi, jak zwierzę, zabijane zwierzę. To było straszne, czego doświadczała i przeżywała. I wtedy, kiedy przyszła na spotkanie z modlitwą o uzdrowienie, Bóg ją dotknął. To było niezwykłe. Niezwykłe było słyszeć też to, co... Pamiętam tę historię w ogóle na żywo i zaraz wam pokażę fragment, kiedy to się wydarzyło, bo mamy to nagrane. Ale to świadectwo, które przyjechała po jakimś czasie złożyć, gdzie od tamtej pory nie ma już powrotu bólu, śpi normalnie, funkcjonuje normalnie. I po rezonansie magnotycznym okazało się, że pani radiolog, kiedy to zobaczyła, powiedziała, pani Magdo, to jest cud, bo to jest niemożliwe, co się stało. Tam nie ma już żadnego guza. I chciałem oddać Panu Bogu chwałę w tym świadectwie i w tym, co się dokonało, w tym, co się zdarzyło. I chciałbym, żebyście zobaczyli to na własne oczy. Ten moment, w którym ta osoba oddaje świadectwo, składa świadectwo i za którą się modlimy, to jest ten moment, w którym dokonało się to, o czym teraz do Was mówię. Także zobaczcie sami. Czyli miałaś raka dwa lata temu. Masz go cały czas. Dwa lata temu się zaczęło. W tej chwili jest tak dużo żołcizka, mi kręgosłup, dolną część kręgosłupa. Ale dzisiaj nawet nie pomyślałam o lekach przeciwbólowych. Nie boli mnie nic, ja mogę stać. W tej chwili już powinnam leżeć i płakać z bólu. Czuję moje nogi całe, które po chemioterapii były bezwładne. Nie boli mnie kręgosłup, nie boli mnie nic. Nie bolą mnie barki, nie boli mnie głowa. Po prostu się dobrze czuję. Nic mi nie było. Poważnie za to. Czyli to trwało już dwa lata, gdzie ten stan się jakoś tam raz pogarszał się, tak? I normalnie, podczas normalnego dnia czułaś ból całego ciała? Ja czułam ból, no szczególnie w kręgosłupie, gdzie mój mąż jest świadkiem, ja nie płakałam. Ja po prostu byłam jak zwierz z bólu, który złapał się jakąś pułapkę i po prostu nie było żadnych leków na to. Ja zasypiałam się, ja nie mogłam się wytrzymać. Ja zasypiałam się z bólu, z wyczerpania, z płakania, z wyczerpania, z tego bólu. A dzisiaj nie czuję nic. Chwała Panu za to. Pomodlimy się za Ciebie. Okej, pomodlimy się za Ciebie wszyscy. Też wrócisz do lekarzy, będziesz robiła badania, zobaczysz, co się tam zadziało. A czy podczas, jesteś w trakcie lekarstwa, podczas, jesteś w trakcie radioterapii, a powiedz, podczas modlitwy coś czułaś, czy po prostu nagle ból zszedł? Jak to było? Ja przestałam czuć wszystko. Po prostu nic nie czułam. Okej, a to nagle odeszło? Odeszło, po prostu wszystko odeszło. Nie ma bólu, żadnego. Pomodlimy się za Ciebie teraz. Błogosławimy Cię Panie w Twoje święte imię, naszej siostrze i w imię Jezusa ogłaszamy wolność w imieniu Jezusa Chrystusa. Więcej Panie. Wołamy o więcej. Więcej do jej ciała, do jej życia, organizmu. Tak Panie. Daj jej więcej mocą Twojego świętego imienia. Mocą Twojego świętego imienia Panie. Chwała Panu za to i chwała Bogu naprawdę za to, co się stało, czego dokonuje. Tych świadectw jest naprawdę mocnych świadectw ostatnio bardzo wiele. Też w Żarach przyjechała podzielić się świadectwem też młoda kobieta, która przez 8 lat cierpiała na poważne bóle kolana, nie mogła przez to spać. Ktoś może powiedzieć, czym jest ból kolana przy nowotworze, ale myślę sobie, że jeżeli 8 lat masz ból, który sprawia, że nie możesz normalnie spać, nie możesz normalnie funkcjonować, to jest naprawdę wielki problem. I po tej modlitwie chyba Zielona Góra była z 3 tygodnie temu. Mówi jej życie się zmieniło, ból już nie wrócił, jest wszystko dobrze. I to jest naprawdę piękne, niezwykłe. Chwała Bogu, naprawdę chwała Jezusowi za to, czego dokonuje, kiedy głosimy Ewangelię. I o czym dzisiaj chciałem do Was powiedzieć. Chciałbym, żebyście otworzyli list do Rzymian, 10 rozdział od 8 do 13 wersetu. I chciałbym dzisiaj się odnieść do święta, które przeżywaliśmy w minioną niedzielę w Kościele Jezusa Chrystusa, Króla Wszechświata. Mówiliśmy o tym, wspominaliśmy to i mam nadzieję, że po raz kolejny podejmowaliśmy decyzję o panowaniu Chrystusa w swoim życiu. Ale mówimy często właśnie o tym, że Jezus Chrystus jest Królem Świata, Królem Wszechświata, Królem Kosmosu i wszystkiego. I jest to bardzo mało namacalne często w naszym życiu. Można ogłaszać Jezusa Chrystusa Królem wszystkiego, co się rusza, ale pytanie jest zawsze takie, czy Jezus jest Królem Twojego i mojego życia. Czy pozwoliłem Mu, żeby był Panem mojego życia, mojego serca, moich decyzji, mojej codzienności. Dopiero wtedy to Jego królowanie ma jakiekolwiek znaczenie w kontekście naszego życia i naszego zbawienia. Nie chodzi tu o tytuł i nie chodzi o to, by po prostu zrobić jedno wielkie ogłoszenie. Chodzi o to, by podjąć bardzo świadomą decyzję. I chciałbym, byśmy przeczytali wspólnie ten fragment z Listu do Rzymian, 8,13, więc otwórzcie Słowo Boże, weźcie je do ręki, bo to Słowo ma moc dawać nam życie. I przeczytajmy wspólnie tych parę wersetów. Słowo to jest blisko Ciebie, na Twoich ustach i w sercu Twoim. A jest to Słowo wiary, którą głosimy. Jeżeli więc ustami swoimi wyznasz, że Jezus jest Panem i w sercu swoim uwierzysz, że Bóg Go wskrzesił z martwych, osiągniesz zbawienie. Bo sercem przyjęta wiara prowadzi do usprawiedliwienia, a wyznawanie jej ustami do zbawienia. Wszak mówi Pismo, żaden, kto wierzy w Niego nie będzie zawstydzony. I nie ma już różnicy między Żydem a Grekiem, czyli Poganinem. Jeden jest bowiem Pan wszystkich. On to rozdziela swe bogactwa wszystkim, którzy Go wzywają. Albowiem każdy, kto wezwie imienia Pańskiego, będzie zbawiony. To jest bardzo mocne Słowo, które mówi o tym, że Jezus jest Panem. Kto ustami swoimi wyzna, że Jezus jest Panem, to w sercu swojemu wierzy, że Bóg wskrzesił Go z martwych, osiągnie zbawienie. O czym mówi to Słowo? I w czym to Słowo mnie bardzo porusza w kontekście przeżywania tego święta, które jest za nami. Słowo Pan, bardzo tak po polsku, w naszym rozumieniu, rozumowaniu, jest trochę mylące i trochę spłaszczamy to rozumienie, kiedy mówimy o Jezusie, który jest Panem. Kiedy mówimy Pan Jezus, często nam się to tak myli i miesza, bo mówimy do kogoś Pan Sławek, Pan Leszek, Pan Tomek i potem idziemy do kościoła i mówimy Pan Jezus. I wydaje nam się, że to jest po prostu jakiś taki tytuł, który Panu Jezusowi no jakoś tak dodaje troszeczkę powagi, ale tak bez przesady. A Słowo Pan w języku greckim, czyli w tym języku, w którym jest napisany Nowy Testament, to jest tam użyte greckie słowo Kyrios. Jezus, który jest Kyriosem. Jezus, który jest, mówiąc tak po polsku, władcą, Panem, Królem. Słowa Kyrios używało się co do władców i Panów, tych, przed którymi klękano i którym słudzy przysięgali swoją wierność, swoje całkowite posłuszeństwo. Jeśli człowiek miał nad sobą Pana, czyli tego Kyriosa, to był mu, po prostu poddawał mu całe swoje życie, był jego sługą, był jego wręcz niewolnikiem. I ten Pan miał prawo do całego życia swojego sługi. I w tym kontekście, słuchajcie, pierwsi chrześcijanie wyznają Jezusa jako Pana, Jezusa jako Kyrios, Jezusa jako tego, który jest ich władcą, przed kim zginają swoje kolano, komu ślubują swoje posłuszeństwo i ślubują absolutną władzę w swoim życiu. I w tym kontekście należy przeczytać ten fragment, że jeżeli ustami swoimi wyznasz to, że Jezus jest Kyrios, że Jezus jest Panem, że Jezus jest Twoim władcą, że Jezus jest tym, któremu podporządkowujesz całe swoje życie, to wtedy możesz powiedzieć i wtedy możesz być pewien, że On będzie Twoim Zbawicielem. Jeśli ustami wyznasz to, co w sercu uwierzysz, będziesz zbawiony. I zbawienie tak naprawdę w pełni przychodzi do Twojego i do mojego życia, przychodzi do życia człowieka, kiedy Jezus staje się Twoim Kyriosem, kiedy staje się Kyrios Panem, staje się władcą. I w naszym życiu z Bogiem, moje życie z Bogiem zaczęło się od tego powiedzenia Jezu wyznaję dzisiaj, że jesteś Panem i oddaję Ci wszystko. Ale tak naprawdę życie weryfikowało później to, czy moje decyzje podejmuję w zgodzie z Jezusem, który jest Panem. Czy wpuszczam Jezusa jako Pana do każdego miejsca mojego życia. Bo zwykle jest tak, że wpuszczamy Jezusa do dziedzin, na których nam za mocno nie zależy. Oddajemy te dziedziny, które są takie dla nas trochę ważne, trochę nieważne. Problem mamy z tymi dziedzinami, w których już sobie coś poukładaliśmy, albo w których już mamy jakiś profit, który przychodzi do naszego życia, mimo, że może to być jakiś szemrany interes, albo nie wszystko jest tak, jak powinno być, jak Słowo Boże mówi, aby było. I teraz nasze poddawanie życia Jezusowi, nasze stawianie Jezusa jako Pana, jako Kyrios, jako tego, który jest Władcą, polega na tym, że kiedy Ty wzrastasz w swoim życiu z Bogiem, czytasz Słowo, modlisz się, należysz do wspólnoty, wzrastasz w swoim życiu duchowym i w Twoim sumieniu nagle pojawia się taki nawet cień myśli, że coś jest jeszcze nie poddane Panu, wtedy bierzesz tę przestrzeń swojego życia i starasz się poddać ją Jezusowi. Starasz się poddać tę przestrzeń Jemu, jako Panu. I mówisz, Ty panuj, Ty zmieniaj, Ty przemieniaj, Ty przekształcaj ten aspekt, ten aspekt mojego życia, byś był Kyrios, byś był Panem i byś Ty panował. I kiedy oddajemy Mu najpierw jedną rzecz, potem drugą. I myślę, że na każdym etapie życia mamy różne takie właśnie cząstki. Jak byłem w gimnazjum, wielkim bólem było dla mnie oddanie Jezusowi gier komputerowych, bo ciągle w nie grałem. Kiedy idziesz dalej, może potrzebujesz oddać Jezusowi swoje życie prywatne, osobiste, może jesteś w jakiejś relacji, która jest wiesz, trochę grzeszna i ta nie do końca masz w sobie siłę i pomysł, jak to zrobić, żeby z tego wyjść i już tkwisz w takim jakimś rozkroku przez miesiące albo lata. I dzisiaj Jezus cię prosi, poddaj mi wszystko, oddaj mi wszystko. Może prosi cię o to, żebyś był gotowy na pewną stratę dla Niego. Ale On mówi, zaufaj mi, bo jeśli oddasz mi panowanie, to ja zbawię ten aspekt twojego życia. To jest coś, o czym wiedzieli pierwsi chrześcijanie. Kiedy oni wyznawali Jezusa Panem, wiedzieli, że ryzykują życie. Byliśmy niedawno w Rzymie, wróciliśmy tak naprawdę parę dni temu z Rzymu. Byliśmy w ogóle na pięknym koncercie i pozdrawiam wszystkich tam też z ambasady we Włoszech. No się okazało, że też oglądacie KWADRANSIKI, tak że jak oglądacie ten, to bardzo Was serdecznie pozdrawiam. I to, co mnie poruszyło, kiedy zwiedzaliśmy te wszystkie zabytki, kiedy zwiedzaliśmy te wszystkie miejsca związane z kultem różnych bóstw, na przykład byliśmy w Panteonie, gdzie przez wieki czczono, to było wielobóstwo, czczono różnych bogów. I na pytanie, jak to się stało, że teraz to jest katolicka i chrześcijańska świątynia, odpowiedź była bardzo prosta. Przewodnik opowiadał o tym, mając łzy w oczach i płacząc, co wzruszyło wielu z nas, bo pewnie opowiadał to setny raz, a powiedział o tym, jak jedna ze świętych, święta perpetua, gdzie myślę sobie, że czasami słuchamy tych litanii, tej litanii do wszystkich świętych i wzywamy wstawiennictwa świętych do Boga i mówimy, niech święta perpetua modli się za nami. Kim ona w ogóle była? I on mówi, to była kobieta, która w pierwszych wiekach chrześcijaństwa była męczennicą. Złapano ją i powiedziano, wyrzeknij się tego, że Jezus jest kyrios, że Jezus jest Panem. I ona tego nie zrobiła. Więc wzięto jej jedno dziecko i drugie dziecko, rozrywano kończyny, zdzierano skórę z dzieci i ona się nie wyrzekła wiary, nie wyrzekła się Jezusa, nie wyrzekła się Jezusa jako Pana. I potem zrobiono wrzątek na placu, na którym byliśmy i ją ugotowano żywcem. To jest święta, przez którą poganie patrzyli na to świadectwo i powiedzieli, ten Bóg chrześcijański to musi być prawdziwy Bóg, skroni, nie boją się śmierci, nie boją się stracić życia, nie boją się iść za Nim do końca. To jest świadectwo Jezusa, który jest Panem, kyriosem, który jest władcą. Ale tym władcą On nie stanie się przez to, że ktoś Cię zaprowadzi do Kościoła i podejmie za Ciebie jakąś decyzję. W Królestwie Bożym nie ma, kiedy słyszałem takie zdanie w Królestwie Bożym, nie ma wnuków, nie ma dziadków. W Królestwie Bożym są są synowie i córki. Potrzebujesz przez własną decyzję stać się w pełni dzieckiem Bożym. Potrzebujesz w swoim życiu świadomego momentu, w którym powiesz taki Jezus staje się dzisiaj w pełni tym, kim stałem się w Tobie we chrzcie. Wchodzę w pełni w to dziedzictwo, wchodzę w pełni w to, co dla mnie przygotowałeś. I dopiero wtedy, kiedy wchodzisz w pełnię panowania Jezusa, On się staje w pełni Twoim Zbawicielem. I kiedyś, jeśli staniesz przed Bogiem po Twojej śmierci, On spojrzy na Ciebie i powie niewinny i czysty. Dlaczego? Bo poddał Jezusa i poddał swoje życie Jezusowi i nadał Jezusowi prawo, by Go ratował, by Go oczyścił i by Go usprawiedliwił. Wszystkie Twoje winy będą jak jak śnieg, wybieleją. To wszystko, co się za Tobą ciągnęło, będzie usprawiedliwione, będzie oczyszczone, będzie obmyte przez wiarę w Jezusa i przez to, że uczyniłeś Jezusa Panem swojego życia, Panem każdej dziedziny, każdego puzelka, każdego aspektu swojego życia. Jezus jest Twoim usprawiedliwieniem, jedynym usprawiedliwieniem. Tylko w Jego ranach jest Twoje zbawienie, w Jego sińcach, w Jego krwi jest usprawiedliwienie z Twoich i moich grzechów. I Jezus, który jest Panem, staje się Jezusem, staje się pełni zbawicielem człowieka, już tu na ziemi, ale to wszystko ciągnie się później przez wieczność. I te świadectwa, które Wam opowiedziałem dzisiaj, te świadectwa uzdrowień, te świadectwa tego, jak Jezus zabiera nowotwór, jak Jezus zabiera w jeden moment wieloletnie bóle kolan, to jest świadectwo, że On naprawdę jest Panem, że na Jego imię zgina się każde kolano. I Panie, chcemy Cię dzisiaj o to prosić, byś dał nam wiarę w to, że jesteś Panem i chcę Cię prosić za każdą osobę, która modli się teraz ze mną, by dzisiaj potrafiła wyznać Twoje panowanie. Zastanów się, czy dzisiaj Jezus jest Panem każdej dziedziny Twojego życia. Pomyśl, czy te dziedziny, w których się boisz, w których się lękasz, czy już oddałeś je Jezusowi. I jeśli jest jakaś taka dziedzina, którą chcesz Mu dzisiaj oddać, to po prostu powiedz za mną. Jezu Chryste, oddaję Ci dzisiaj całe moje życie. Oddaję Ci dzisiaj to wszystko, co jest moje. I nadaję Tobie prawo, byś był Panem i władcą całego mojego życia. Decyduję dzisiaj wyznać, że Ty Jezu jesteś Panem i tylko Ty masz do mnie pełne prawo. Przyjmuję Twoje panowanie i przyjmuję Twoje zbawienie. Na Twoją chwałę prowadź mnie w moim życiu. Amen. Niech tak się stanie w naszym życiu w pełni. Niech Jezus będzie w pełni naszym Zbawicielem, a zobaczymy Jego moc, potęgę i chwałę w sposób, w jaki nigdy wcześniej jeszcze tego nie doświadczyliśmy. Pozdrawiam Was serdecznie i do szybkiego zobaczenia. Z Bogiem. MUZYKA