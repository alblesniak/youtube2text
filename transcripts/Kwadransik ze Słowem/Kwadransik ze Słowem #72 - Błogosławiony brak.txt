 Chciałbym, byś z tego odcinka zapamiętał jedno zdanie. Twój problem, brak i kryzys, w którym się znajdujesz, jest najlepszą przestrzenią na to, by Pan uczynił w Twoim życiu cud. Zapraszam na Kwadrancik Wysłowym. Witajcie bardzo, bardzo serdecznie w Kwadranciku Wysłowym, który staramy się dość regularnie nagrywać i nawet jak jestem w podróży, tak jak widzicie, nie siedzę w swoim domu, nagrywamy, rozważamy Słowo Boże i nie dajemy się codzienności, zniechęceniu właśnie w tym, które kusi nas, żeby to Słowo Boże odstawić na dzień, dwa, trzy. Nie dajemy się, także zachęcam Was, weźcie już teraz Słowo Boże do ręki, zaraz będziemy je rozważać. W poprzednim odcinku weszliśmy w niezwykle dla mnie interesujący temat czy w niezwykle interesujący fragment I Księgi Królewskiej. Zaczęliśmy mówić o proroku Eliaszu. Muszę Wam się przyznać, że kiedy słyszę prorok Eliasz, kiedy zobaczyłem, że to tak chronologicznie nam wypada, że będziemy o nim mówić, bardzo się ucieszyłem, bo jest to postać bliska mojemu sercu. Jest to człowiek, który był nazwany potężnym prorokiem w mowie i w czynie. Był nazwany mężem Bożym, człowiekiem, który żył z Bogiem niezwykle blisko i Pan potwierdzał przez swoje znaki, cuda i wielkie interwencje z nieba przez życie tego człowieka, że to jest jego prorok. I myślę, że marzeniem, pragnieniem każdego z nas od momentu chrztu powinno być to, by nasze życie podobało się Bogu, by nasze życie było świadectwem dla tego świata, że Bóg jest żywy. I prorok Eliasz takim człowiekiem był, ja się modlę o to dla mnie i dla was, żebyśmy właśnie stali się ludźmi, którzy w dzisiejszym świecie, w tych czasach, w których żyjemy, niełatwych czasach, dla Kościoła, dla naszej wiary, żebyśmy byli wiarygodnym, pełnym mocy Ducha Świętego i świadectwem. Chciałbym, byśmy otworzyli wspólnie I Księgę Królewską, 17 rozdział od 8 do 16 wersetu. Zaczynamy tam, gdzie skończyliśmy. Skończyliśmy na 7 wersecie, będziemy zaczynać od 8 i przeczytamy te 8 wersetów wspólnie. Zachęcam was do tego, byście na nie spojrzeli. Wówczas Pan skierował do niego te słowo. Wstań, idź do Sarebty koło Sydonu i tam będziesz mógł zamieszkać, albowiem kazałem tam pewnej wdowie, aby cię żywiła. Wtedy wstał i zaraz poszedł do Sarebty. Gdy wchodził do bramy tego miasta, pewna wdowa zbierała tam sobie drwa. Więc zawołał ją i powiedział, daj mi proszę trochę wody w naczyniu, abym się napił. Ona zaraz poszła, aby jej nabrać, ale zawołał na nią i rzekł, weź proszę dla mnie i kromkę chleba. Na to ona odrzekła, na życie Pana Boga Twego już nie mam pieczywa, tylko garść mąki w dzbanie i trochę oliwy w baryłce. Właśnie zbieram kilka kawałków drewna i kiedy przyjdę, przyrządzę sobie, memu synowi, strawę. Zjemy to, a potem pomrzemy. Eliasz za się jej powiedział, nie bój się, idź, zrób jak rzekłaś, tylko najpierw zrób z tego mały podpłomek dla mnie i przynieś mi go, a sobie i Twemu synowi zrobisz potem. Bo Pan Bóg Izraela rzekł tak, dzban mąki nie wyczerpie się i baryłka oliwy nie opróżni się, aż do dnia, w którym Pan spuści deszcz na ziemię. Poszła więc i zrobiła, jak Eliasz powiedział, a potem zjadł on i ona oraz jej syn. I tak było codzień. Dzban mąki nie wyczerpał się i baryłka oliwy nie opróżniła się według obietnicy, którą Pan wypowiedział przez proroka Eliasza. Zobaczcie niezwykłą historię, o której tutaj czytamy. Czytamy o tym, że wdowa w Sarebcie była właśnie w bardzo ciężkim położeniu, to trzeba sobie uświadomić, że bycie wdową w Izraelu w tamtejszym czasie nie było łatwą rzeczą, miała tylko syna. Kiedy jesteś wdową, to masz trochę niższą pozycję społeczną. Zawsze to mężczyzna był głową domu i dbał o wszystko. Ona zostaje sama ze swoim synem. I czytamy tutaj, że żyją w dość sporej biedzie. Nie mają wystarczająco, nie mówimy tu o nadmiarze, Kiedy przychodzi prorok i mówi, żeby się coś napił i zjadł, to ona mówi, że ledwo z synem wiążą się koniec z końcem, a ty chcesz, żeby jeszcze tobie zrobić. I tutaj wchodzimy w pewną logikę Królestwa Bożego, która jest nielogiczna po ludzku patrząc, bo Eliasz mówi do niej, że rozumiem, że jesteś biedna, że nie masz co jeść i twój syn nie ma co jeść, to zrób, to się wydaje takie nawet niechrześcijańskie, nie po bożemu, zrób najpierw dla mnie, a później zjesz ty i twój syn. Można było powiedzieć, co za pyszałek. Drugi odcinek, w którym widzimy Eliasza, który jest dziwny, zachowuje się w dziwny sposób, ale nie było w tym zachowaniu pychy, tak jak z zewnątrz by można było zobaczyć i pomyśleć, ktoś by mógł go oskarżyć, ale pyszny gość. Mówi, zostaw, nie jedz sama, niech twój syn, niech twoje dziecko nie je, a ja się najem. Prorok Eliasz, myślę, uzmysławia nam i pokazuje nam to, co Jezus później powiedział w Ewangelii, kiedy mówił o zasadach Królestwa Bożego. Powiedział, szukajcie wpierw Królestwa Bożego i Jego sprawiedliwości, a wszystko inne będzie wam dodane. Prorok Eliasz szedł tam nie tylko w swoim imieniu, przede wszystkim jako prorok szedł w imieniu Pana Boga zastępów. Szedł reprezentując Królestwo Boga na ziemi, moc Boga na ziemi. I tej kobiecie powiedział tak naprawdę w tym geście, w tym, co tutaj możemy wyczytać, postaw na Boga, zaufaj Jemu, daj Jemu to, co masz, a zobaczysz, że On się o ciebie zatroszczy. I ta kobieta ma to szczęście, że poszła za tym, nie puknęła się w głowę i powiedziała, co ten gość opowiada, wychodzę stąd, ale uznała w nim proroka, więc otrzymała nagrodę proroka. Jest napisane, że faktycznie Bóg się zatroszczył o jedzenie, o pokarm i zatroszczył się o to wszystko, co było ich brakiem. Ale chciałbym, byśmy zobaczyli i spojrzeli na tę historię właśnie z takiej perspektywy, z patrzenia z miejsca braku. Wiele razy w naszym życiu jesteśmy w takim miejscu, jak ta kobieta. Mamy niedostatek żywności, gdzieś nie mamy pieniędzy, mamy długi, chorujemy, ktoś tam bliski odchodzi albo jest z lekarzem, powiedzieli, że nie ma dla niego szans. Jesteśmy w kryzysie, w miejscu potrzeby, w miejscu braku. I to właśnie w tym miejscu, chciałbym, byśmy sobie to uświadomili, to właśnie w tym miejscu, gdzie jest brak, przychodzi Bóg, by uczynić cud. Zobaczcie, że cuda nie dzieją się wtedy, kiedy jest dobrobyt. Cuda nie są potrzebne wtedy, kiedy wszystko idzie jak z płatka, kiedy wszystko jest ekstra, kiedy wszystko wydaje się po prostu płynąć. Boże działanie jest najbardziej widoczne, najbardziej spektakularne. O takich historiach opowiada się zawsze, przez lata, lata, dziesiątki lat, jak i wieki. O rzeczach, które Pan Bóg dokonał w kryzysie. Pan Bóg dokonał tych rzeczy właśnie w trudnościach. Wtedy, kiedy nic nam nie idzie, kiedy myślimy sobie, że już nic nam w życiu nie pomoże. Mój znajomy ksiądz opowiadał i często mówił o tym, że to jest błogosławione miejsce, kiedy dochodzisz jakby do ściany, dochodzisz do miejsca, gdzie człowiek ci już nie jest w stanie pomóc. Lekarz nie jest ci w stanie pomóc, medycyna nie jest ci w stanie pomóc, nikt nie jest w stanie ci pomóc, bo wiesz, że jesteś w beznadziei. Ludzie na tej ziemi wtedy biorą sznur, szubienicę i się wieszają. Ludzie na tym świecie, w mentalności tego świata kończą swoje życie. My jako chrześcijanie jesteśmy powołani, by w tym miejscu powiedzieć a ja wierzę w mojego Boga, który z takiej ściany, z takiego dna i z takiego bagna może uczynić cud. Bo w tym słowie widzimy, że On jest specjalistą w czynieniu cudów właśnie z takich sytuacji, z takich trudnych miejsc w życiu. Spójrzmy na jeden z największych cudów, który potwierdzają, czy do dzisiaj jakby powtarzają Żydzi, które uczynił Pan Bóg, kiedy wyprowadzał ich z ziemi egipskiej i wyprowadzał ich do ziemi obiecanej. Wszyscy wiemy i znamy historię właśnie o tym, kiedy przeszli suchą stopą przez morze. Czy to była sytuacja, no dzisiaj dla wszystkich chwalebna, ale czy kiedy oni się tam znajdowali, byli na wakacjach, to nie. Z jednej strony widzieli, że wojska z Egiptu idą z Faraonem, chcą ich zabić, więc z jednej strony utną nam głowę, myślą sobie, z drugiej strony widzimy morze, to się albo utopimy, albo nam utną głowy, więc możemy sobie wybrać. To było takie położenie. I to właśnie w takim potrzasku, w którym się znaleźli, w takiej beznadziei, w której byli, właśnie tam Bóg dokonuje cudu, o którym wszyscy słyszymy do dzisiaj i który opowiadamy do dzisiaj, jako wielką rzecz, którą uczynił Bóg Izraela. Kiedy czytamy o wskrzeszeniu Łazarza, no jest problem, bo człowiek zmarł i nawet jego siostry mówią, Panie, do Pana Jezusa później, gdybyś tu był, a Jezus wiedział, że on zmarł, ale powiedział do swoich uczniów, poczekamy jeszcze. I poczekał jeszcze kilka dni, kilka nocy i dopiero poszedł do Łazarza. Przychodzą i Panie, on już cuchnie. I Jezus mógł uczynić cud, uzdrawiając Łazarza z choroby, ale Jezus wolał poczekać, wolał poczekać na gorszy dramat, aż będzie cuchnął, aż wszyscy będą czuli, nie tylko wiedzieli, ale czuli, że Łazarz zmarł i nie żyje. Po co, żeby uczynić większy cud, aby objawić jeszcze większą chwałę? Kiedy do Jezusa przyszli uczniowie i powiedzieli, Panie, zobacz, ten człowiek jest chory. Czy zgrzeszyli jego rodzice? A on mówi, nie, nie zgrzeszyli jego rodzice, on jest chory, aby na nim objawiły się sprawy Królestwa Bożego. I Jezus uzdrowił tego chorego człowieka. Więc musimy to zobaczyć, bo to się dzieje wszędzie w Ewangeliach. Ślepi są uzdrawiani dlatego, bo mieli problem, byli niewidomi. Głusi, którzy przyszli do Jezusa, mieli problem, dlatego Jezus czynił tam cud. Więc chcę Ci dzisiaj powiedzieć, jeśli jesteś w problemie, jeśli jesteś w miejscu braku, jeśli jesteś w miejscu potrzeby, jesteś w miejscu, w którym wiesz, że już nikt nie jest Ci w stanie pomóc, ciesz się, bo Bóg jest specjalistą z wyprowadzania z takich właśnie sytuacji niesamowitych i niesamowitych, dobrych owoców. Pan Bóg naprawdę czyni wtedy rzeczy niezwykłe. Czasami robi to w sposób ponadnaturalny, a czasami po jakimś czasie, po jakimś okresie będziemy widzieli, że to było trudne, tak, to był trudny moment mojego życia, ale Bóg z tymi, którzy Go miłują, współdziała we wszystkim ku ich dobru i Bóg z najgorszej tragedii w Twoim życiu jest w stanie wyprowadzić coś dobrego i coś pięknego. Taki jest nasz Bóg. Więc jeśli boli Cię dzisiaj serce, wiedz, że Bóg z tego bólu może wyprowadzić nie tylko dla Ciebie szczęście i błogosławieństwo, ale i dla innych, do których będziesz później posłany. Więc pomódlmy się dzisiaj o to, byśmy mieli wiarę w tą przemieniającą okoliczności obecność Pana, byśmy mieli wiarę w to, że tam, gdzie pojawia się Bóg, w miejscu cierpienia, bólu, Twojej choroby, tego, co przechodzisz, tam wszystko jest przemieniane Jego miłością. Więc Boże chcę Cię prosić teraz o to, byś dotknął, przemienił, byś przyszedł ze swoją mocą do tych, którzy teraz oglądają ten kwadrancik ze Słowem. By to Twoje Słowo przemieniło te wszystkie osoby, by to Twoje Słowo teraz dokonało w nas wielkich, wielkich dzieł. Spraw, byśmy Ci ufali bezgranicznie, byśmy Ci ufali do końca. Spraw, byśmy Cię kochali do końca, Panie. I cokolwiek przechodzimy w życiu, byśmy wiedzieli, że Ty jesteś przy nas, byśmy nigdy nie powiedzieli, że gdzie jest nasz Bóg, byśmy nigdy nie zadawali takich pytań, czemu Cię nie było, Boże, kiedy cierpiałem, bo chcemy, Panie, mieć wiarę w to, że Ty jesteś cały czas przy nas, że Ty jesteś blisko nas w najgorszych dramatach, w najgorszych cierpieniach i w najgorszych trudach. I Panie, daj nam wiarę w to, że Ty z tych wszystkich najgorszych momentów w naszym życiu wyprowadzisz dobro. O to Cię prosimy i Duchu Święty, daj nam taką łaskę, byśmy nigdy w to nie zwątpili. Duchu wiary przyjdź, Duchu nadziei przyjdź, Duchu miłości przyjdź w imieniu Pana Jezusa. Niech tak się stanie i niech Twoja obecność, Twoja obecność, Boża obecność w Tobie, przez Ciebie przemienia serca ludzi i miejsca, do których będziesz posłany, do których pójdziesz, gdzie będziesz pracował, studiował. Niech ludzie w Tobie widzą Boga i widzą nadzieję, że jest szansa i jest wyjście z beznadziejnej sytuacji. Niech Pan Cię błogosławi i do zobaczenia w kolejnym odcinku. Muzyka