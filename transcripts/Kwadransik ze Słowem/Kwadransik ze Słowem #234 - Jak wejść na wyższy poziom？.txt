 Wielu z nas wydaje się i odnosimy takie wrażenie, że stoimy w swoim duchowym życiu w miejscu. Robimy coś, ale bez wielkich rezultatów. Jesteśmy wierni, ale nie widzimy cudownych owoców. Co zrobić, żeby doczekać się w swoim życiu duchowym na awans? Czy w ogóle coś możemy zrobić? O tym więcej w dzisiejszym kwadransiku ze słowem. Cześć, dzień dobry, witajcie bardzo, bardzo serdecznie w kolejnym kwadransiku ze słowem. Jest poważnie, bo założyłem koszulę, bo będziemy mówić o awansach, duchowych awansach, które czekają, jak wierzę, na każdego z nas. Dzisiaj będziemy rozważać Słowo Boże, które da nam kilka wskazówek, co zrobić w sytuacji, co zrobić w momencie, kiedy wydaje się, że w twoim życiu duchowym jesteś w przestoju, jesteś w jakimś momencie, jakby ktoś wcisnął pauzę. Nie wiadomo, jak się zabrać za to, co przed tobą i czy w ogóle coś na ciebie czeka, coś, co być może kiedyś było twoim wielkim marzeniem, wydaje się dzisiaj być bardzo odległym. Chciałbym, byśmy otworzyli dzisiaj wspólnie Słowo Boże na Ewangelii Łukasza na 14 rozdziale. I wierzę, że Słowo Boże dzisiaj ma dla nas odpowiedzi na te nurtujące, wiercące nas od wewnątrz pytania. Ewangelia Łukasza 14, rozdział od 7 do 14 wersetu. Ewangelia według św. Łukasza 14, rozdział od 7 do 14 wersetu. Weźcie ze sobą teraz Słowo Boże w tą podróż, która przed nami, żebyście razem ze mną śledzili tekst i razem ze mną czytali to, co mówi do nas dzisiaj Pan. Od 7 wersetu. Ponieważ zauważył, jak wybierali sobie pierwsze miejsca przy stole, opowiedział zaproszonym przypowieść. Tak ich pouczył. Gdy zostaniesz przez kogoś zaproszony na wesele, nie zajmuj pierwszego miejsca przy stole, bo może ktoś znakomitszy od ciebie został przez niego zaproszony. I ten, który ciebie i jego zaprosił, podejdzie i powie ci, ustąp mu miejsca. Wtedy ze wstydem zaczniesz szukać ostatniego miejsca. A zatem, gdy będziesz zaproszony, idź i zajmij ostatnie miejsce, aby gdy przyjdzie ten, który ciebie zaprosił, powiedział ci, przyjacielu, idź tam wyżej. Wtedy doznasz zaszczytu wobec wszystkich zasiadających z tobą. Bo każdy, kto się wywyższa, zostanie poniżony, a kto się poniża, zostanie wywyższony. Do tego, który go zaprosił, powiedział, gdy urządzasz obiad lub kolację, nie zapraszaj swoich przyjaciół, ani swoich braci, ani krewnych, ani bogatych sąsiadów, aby może i oni z kolei nie zaprosili ciebie i już miałbyś zapłatę. Ale gdy urządzasz przyjęcie, zapraszaj biednych, inwalidów, okaleczonych, niewidomych, a będziesz szczęśliwy, bo oni nie mają jak ci się odwzajemnić. Więc otrzymasz zapłatę przez martwych w stanie sprawiedliwych. Bardzo mocny fragment słowa dzisiaj przeczytaliśmy, bardzo mocny, ponieważ bardzo życiowy. Okazuje się, Jezus mówi bardzo wprost, za co otrzymamy nagrodę w niebie. Kto z nas nie chciałby otrzymać nagrody w niebie? Kto z nas nie chciałby być nagrodzonym? Jezus daje nam bardzo konkretne wskazówki, mówi nam wprost, to nie są przypowieści. Jezus mówi nam wprost, jak mamy żyć i co mamy robić, żeby uzyskać nagrodę przy zmartwychwstaniu. Czyli w momencie, w którym Pan będzie oddawał nam, będziemy stali przed Nim zupełnie nadzy, zupełnie pozbawieni jakichkolwiek pozorów, które tu żyjąc na tej ziemi się ubieramy. Jezus będzie widział intencje, Jezus, który będzie patrzył nam głęboko w oczy, zobaczy intencje naszego serca, zobaczy wszystko, co było w nim ukryte. I czytamy tutaj, że Jezus mówi, jeśli chcesz otrzymać nagrodę, robisz przyjęcie, zaproś inwalidów, zaproś chromych, zaproś chorych, zaproś gości, którzy nie będą w stanie Ci się odwdzięczyć, bo wtedy zbierasz nagrodę właśnie na ten chwalebny moment, który nadejdzie i który nastąpi. Jest tu pewna zasada, którą nieco wyżej w jedenastym wersecie Jezus nam mówi. Zasada, która jest ważną zasadą duchową. Bo każdy, kto się wywyższa, zostanie poniżony, a kto się poniża, zostanie wywyższony. To jest zasada duchowa, która jest bardzo adekwatna do tego, o czym dzisiaj mówimy. Bardzo adekwatna do tego, co jest tematem tego dzisiejszego kwadransika ze słowem. Co zrobić, żeby doczekać się na duchowy awans? Ja kiedy czytam ten fragment, tę historię, to mam bardzo wiele takich momentów, które mi się przypominają. Kiedyś opowiadałem Wam o tym, jak mój znajomy aktor zaprosił mnie do kina u nas w Skierniewicach. Tu mamy taki kinoteatr, w którym odbywają się różne przedstawienia, jeszcze jak można było, bo nie było całej pandemii. I pamiętam moment, w którym dostałem bilety tam za darmo. Powiedział mi ten aktor, mówi pójdź tam do tego tutaj tylko szefa, on Cię wpuści, powiedz, że ode mnie. Ja Ci tu zresztą wszystko załatwię, a ten szef w kinoteatru powiedział, usiądź gdzie chcesz. No i mi się wtedy przypomniał ten fragment, ale pomyślałem sobie, no zawsze mnie zapraszali, tu siadałem na pierwszym miejscu, gdzieś tam w pierwszym rzędzie. No bo to dla przyjaciół, dla rodziny i tak dalej. No miałem ten fragment w głowie, pamiętam, że mi tak lekko śmignął, ale stwierdziłem, że dobra, tam zaprosił, to będzie. No i za trzy minuty ma się zacząć spektakl, siedzę sobie jak król w pierwszym rzędzie i w pewnym momencie bałem się tego. Wiedziałem, że może przyjść ten moment, kiedy przychodzi ktoś i mówi, przepraszam, ale to jest moje miejsce. Ja mogłem siedzieć wszędzie, ale nie miałem biletu, a ten ktoś miał bilet właśnie tu. I musiałem wstać i przed wszystkimi tymi ludźmi iść na koniec sali i znaleźć sobie miejsce, które było po prostu wolne. No i spaliłem buraka, jak ja to mówię i było mi trochę głupio, ale pomyślałem sobie, no Marcin, Ewangelia w praktyce. Jeśli chcesz, żeby spotkał cię zaszczyt, siądź z tyłu, nie pajacuj. A jeśli chcesz być w takiej sytuacji, w której możesz się sparzyć, no to siadaj pierwszy. No i właśnie ten fragment pokazał mi znowu, jak bardzo Ewangelia zżyciowa, jak bardzo jest prawdziwa i jak te słowa są aktualne dzisiaj w naszym codziennym życiu. Bo każdy, kto się wywyższa, zostanie poniżony, a kto się poniża, zostanie wywyższony. Kiedy myślimy sobie o tym, co zrobić, żeby dzisiaj doświadczyć jakiegoś duchowego przełomu, to znaczy wejścia z miejsca w miejsce, to są takie momenty w naszym duchowym życiu, w którym Bóg bierze nas z jakiegoś miejsca i stawia nas wyżej i widzimy, że faktycznie jesteśmy duchowo w jakimś innym miejscu Bożego autorytetu, wpływu. To znaczy zaczynasz widzieć więcej owoców w swoim życiu duchowym, zaczynasz mieć większy wpływ na to, co się dzieje w życiu, w świecie, w chrześcijaństwie, we wspólnocie, w kraju. Są różne poziomy autorytetu i różne poziomy duchowego wpływu, które Bóg może nam dać. Ale jest coś, co jest fundamentalne przy każdym duchowym wzroście i awansie. Właśnie ta zasada. Bo każdy, kto się wywyższa, zostanie poniżony, a każdy, kto się poniża, uniża, będzie wywyższony. Miałem taki obraz, kiedy myślałem dzisiaj o tym, jak to najlepiej przedstawić. Bo są tutaj dwie role, które są do odegrania. To jest twoja rola i rola Pana Boga. Twoją rolą jest to, by się uniżać. Twoją rolą jest to, by w swojej codzienności badać swoje serce, patrzeć na swoje serce i dostrzegając sytuacje, w których mógłbyś zacząć świecić, błyszczeć, pokazywać się. Bóg widzi to i widzisz to ty. Nie widzą tego często ludzie na zewnątrz. Kiedy decydujesz się na to, by się uniżyć, to znaczy, by nie być dostrzeżonym w sytuacjach, w których nie musisz być dostrzeżony. Kiedy uniżasz się, kiedy sprawiasz i decydujesz się, by cię nie widziano, to, co robisz, by twoja prawa ręka nie wiedziała, co czyni lewa, by twój sąsiad nie wiedział, co czynisz ty. Kiedy się na to decydujesz i dzieje się to w sercu, uniżasz się. I to jest twoja rola. I to uniżanie się w twoim sercu jest jak naciąganie w procy tej całej gumy. I im bardziej się uniżasz, tym bardziej naciągasz tę gumę w procy. I Bożą rolą w tej całej współpracy jest to, żeby ciebie wywystrzyć. To Bóg mówi już i ta proca wystrzela. Na Boże Słowo to się dzieje, na Boży czas to się dzieje, na Boży kajros, czyli na ten czas, który jest w danej chwili, w danym momencie przeznaczony na to, by się dokonało to, co Pan zaplanował. Ty się uniżasz, Bóg cię wystrzela. To jest wzór na to, żeby doświadczyć tego duchowego wzrostu, duchowego przełomu i wskoczenia w zupełnie inne miejsce duchowe, w jakim byłeś w swoim życiu do tej pory i być może w przeszłości. I chcę wam powiedzieć, że my czasami mamy z tym problem, ponieważ... dlaczego taki mam problem? Ponieważ mamy bardzo wiele pokus, żeby samemu się wystrzelić. Mamy bardzo wiele pokus, żeby usiąść z przodu, żeby usiąść w miejscu, gdzie nas widzą, zrobić coś tak, żeby nas ktoś widział. I kiedy robimy to, sami już odbieramy nagrodę, którą powinniśmy odebrać od Boga. A ja nie wiem jak wy, ja wolałbym odebrać nagrodę od Boga, niż odbierać nagrodę, którą sam sobie przygotowałem w jakiś ludzki sposób. Lepiej odebrać nagrodę od Boga, bo to jest zawsze lepsza nagroda. To jest nagroda, której nie da się porównać z nagrodą, którą możesz uzyskać od człowieka w ludzki sposób. I tak jak mówię, mamy z tym bardzo wielki problem, ponieważ my czasami tracimy w naszej codzienności świadomość tego, że życie duchowe istnieje. Wpadamy w wir pracy, wpadamy w wir obowiązków, w wir jakiejś codzienności. I te drobne rzeczy, które dzieją się na poziomie serca, które widzisz ty i których widzi Bóg, zaczynają być gdzieś w twoim patrzeniu takie rozmywane, coraz bardziej rozmyte i przestajesz na to zwracać uwagę. A to właśnie za te drobne gesty, za te drobne uniżenia czy czasami poniżenia, na które się zgadzasz z uwagi na Jezusa. Kiedy zbierasz worek takich właśnie momentów, w których się uniżałeś i naciągasz tą procę, naciągasz tą gumę w tej procy, przychodzi moment, w którym Pan mówi już, to jest ten czas, w którym chce cię wziąć dalej. I to jest niezwykłe, kiedy Bóg cię bierze w miejsce zupełnie inne, w duchu, kiedy zaczynasz modlić się taką samą modlitwą jak kiedyś, a teraz widzisz moc. Zaczynasz robić niby te same rzeczy, służyć w podobny sposób, a nagle widzisz, że ktoś się nawraca, czyjeś życie się zmienia. Ktoś zaczyna doświadczać Boga tak, że nigdy wcześniej nie miał takiego doświadczenia Boga. To są owoce ukrytych bitew, które toczymy. Bo każdy, kto się wywyższa, zostanie poniżony, a kto się poniża, zostanie wywyższony. I ludziom w ogóle z zewnątrz bardzo łatwo jest to oceniać i to widzi, tak jak powiedziałem, tylko Bóg. Czasami nawet my tego nie widzimy do końca, tak jak jest w rzeczywistości. Ale bywa tak, że, dajmy na to, ktoś wpycha się do telewizji, żeby głosić Chrystusa, ale za tym stoją różne inne intencje. A jest człowiek, który jest tam zaproszony i wie, Bóg w sercu, i ten człowiek w sercu wie, że idzie tam tylko dla Jezusa. Taka sama sytuacja z zewnątrz jak ta. Ale to Bóg tego człowieka tam postawił, jemu daje błogosławieństwo, jemu daje duchowy autorytet, jemu da przestrzeń do zdobycia, jemu da swoje namaszczenie, a ten wróci i nie będzie żadnego echo, nie będzie żadnego odbioru, nie będzie żadnego duchowego owocu, bo praca dokonywała się w sercu na niewidocznym poziomie. I takich sytuacji jest wiele. I sam Wam muszę się przyznać, że miałem różne sytuacje, w których nie zawsze odpowiadałem właściwie. Nie zawsze naciągałem tą gumę w tej procy i czasami sam się chciałem nagrodzić. Bo już mówię, ile można jeszcze tutaj się dać męczyć. I nie zawsze odpowiadałem właściwie. Ale moim pragnieniem jest to, by umieć się uniżać, by umieć robić rzeczy w ukryciu. A Bóg, który Cię wywyższy, On wywyższy Cię przed innymi ludźmi. Ale to będzie Jego wywyższenie i to będzie Jego awans. Bo do nas należy uniżenie się, trwanie w pokorze, trwanie w cieniu Bożym. A do Boga należy to, by Cię postawić w miejscu wpływu, w miejscu wpływu autorytetu, w którym ludzie Cię zobaczą. Ale to będzie Jego czas, to będzie na Jego słowo, to będzie na chwałę Jego imienia. I do tego czasu warto ćwiczyć się w pokorze i w uniżeniu. I Panie, chcemy Cię dziś poprosić o to, byś dał nam serce pokorne, byś dał nam pokorę, byś uczynił nasze serca według Twojego serca Jezu, serca pokornego, które ma w sobie jedyną intencję, by uwielbić Ojca, by uczcić Ojca każdą decyzją, każdą myślą, każdym czynem. Prosimy Cię, Panie, przyjdź. Duchu Święty, ukształtuj w nas właściwe postawy serca. Daj nam żyć tak, jak mamy żyć, tak, jak jesteśmy do tego wezwani i powołani. Abyśmy mieli życie duchowe, abyśmy wiedzieli, że największą chwałę przynosimy Cię, kiedy nikt nas nie widzi. I największą chwałę przynosimy Ci wtedy, kiedy decydujemy się na ofiarę w naszym sercu. A Ty, Panie, w stosownej chwili wywyższysz. Ty, Panie, w stosownej chwili dasz nagrodę. I Ty w stosownej chwili uczynisz to, co przyniesie chwałę Twojemu imieniu. Panie, uczyń nas takimi ludźmi. O to prosimy, o to wołamy. I niech imię Jezus będzie wywyższone ponad wszystko w naszym życiu. Przez naszą pokorę i przez nasze uniżenie przed Tobą i ludźmi. Amen. Niech tak się stanie. Mam nadzieję, że jesteście pobłogosławieni przez to słowo. Łapka w górę. Możecie też kliknąć subskrypcję tego kanału. A nie ominie Was to wszystko, co już niedługo również przed nami, jeśli chodzi o nowości. Także z Bogiem. Do zobaczenia. Trzymajcie się mocno. Napisy stworzone przez społeczność Amara.org