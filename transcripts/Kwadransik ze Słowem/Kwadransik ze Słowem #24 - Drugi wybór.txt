 Cześć kochani, bardzo się cieszę, że chcecie spędzić ze mną kolejne 15 minut swojego życia, wierząc w to, że go nie zmarnujecie. Także zapraszam na 24 odcinek z serii KWADRANSIK ze SŁOWEM. Do zobaczenia za moment. Muzyka Bardzo jest mi miło i bardzo się cieszę, że jesteście tutaj ze mną i będziemy chcieli dzielić się, jak to zwykle, wspólnie Słowem Bożym, które zachęcam, jak to w każdym odcinku, byśmy wzięli już do ręki. Muszę was przeprosić, jestem trochę chory, wróciłem z posług, na których Pan Bóg uzdrawiał chorych, a ja przyjechałem trochę w stanie nie do końca sprawnym. Aczkolwiek widzieliśmy niesamowite rzeczy i chciałbym właśnie zacząć ten odcinek i ten KWADRANSIK trochę nietypowo, dzieląc się tym, co mogliśmy oglądać i co mogliśmy widzieć na ostatnich posługach, byłem i w Stawigudzie i w Elblągu, w tych dwóch miastach, Pan Bóg czynił wspaniałe rzeczy, za które dziękowaliśmy Mu bardzo, bardzo mocno. Chcę z wami podzielić się tym, co widzieliśmy też w Stawigudzie, ponieważ stamtąd przyszło do nas już udokumentowane świadectwo, potwierdzone medycznie, zniknięcia guza. Była na tym spotkaniu kobieta, która miała guza na swoim pęcherzu i to się tak wszystko bardzo ciekawie zgrało, że na tydzień przed właśnie zobaczyła w swoim moczu krew, więc dość szybko, sprawnie poszła do lekarza, dostała skierowanie i lekarz zrobił jej USG i zobaczył, że na jednej ze ścianek jest guz, więc dostaliśmy też tą dokumentację. No i przyszła na spotkanie z modlitwą, gdzie usłyszała słowo poznania, że Pan Bóg chce uzdrawiać czyjś pęcherz. Kiedy to usłyszało, to aż ją zmroziło, bo mówi, że może to chodzi o mnie. I kiedy podeszła do modlitwy, pamiętam, modliliśmy się nad nią, położyliśmy ręce i w imię Pana Jezusa ogłaszaliśmy Jego moc, moc Jego ran i modliliśmy się o uzdrowienie. Ona mówi, że czułam, jakby mnie wryło w ziemię. Czułam, że Pan Bóg coś dla mnie robi i było to dość niezwykłe przeżycie. I dzień później miała wizytę, wszystko działo się bardzo szybko u lekarza, lekarz zrobił jej bardzo dokładne badania. Ten sam lekarz, który stwierdził, że tam na nim guz jest. I robiąc te badania, mówi tak, przedłużał, przedłużał i zastanawiał się, co ma zrobić, ponieważ mówi, ale tego guza nie ma. Mówi, panie doktorze, ale ten guz był. Mówi, wiem, że był, ale go nie ma. I dostaliśmy taką właśnie pełną dokumentację sprzed i po, gdzie jest stwierdzone, że tego guza nie ma i chwała Panu za to. I ta kobieta powiedziała lekarzowi, bo wie Pan, panie doktorze, byłam na mszy z modlitwą o uzdrowienie. Więc Pan doktor się po prostu uśmiechnął, no bo co miał zrobić. Więc Bogu dzięki za to, naprawdę na tym spotkaniu działy się piękne rzeczy. Pamiętam też taką historię, gdzie wziąłem mikrofon do ręki, i już miałem głosić i nagle poczułem, miałem taki obraz w swoim wnętrzu, że jest ktoś, kto nie może zginać i prostować swojego łokcia do końca, że jest jakaś blokada w czymś łokciu. Spytałem, czy ktoś jest w kościele, kościół był nabity ludźmi. I jedna kobieta podniosła ręce. Ja jej powiedziałem wtedy, poruszaj swoim łokciem. I ona zaczęła zginać, prostować ten łokieć i zobaczyłem tylko łzy, które płynęły po jej policzkach. I to było naprawdę piękne, bo Pan Bóg uzdrowił jej łokieć w jednym krótkim momencie. Także chwała Panu za to, co uczynił, za to, co się dzieje. A my przechodzimy do rozważania Słowa Bożego, bo to właśnie to Słowo ma moc nas uzdrawiać, przemieniać i robić w naszym życiu niesamowite rzeczy. Także otwórzmy Słowo Boże na pierwszej księdze Samuela, 16 rozdziale. Przez ostatnie odcinki przerabialiśmy i udało nam się przejść przez 15 rozdziałów właśnie tej księgi. I jest to, myślę, też ciekawe, że tak długo nam zeszło, żeby rozważać tylko 15 rozdziałów. Ale to jest też dla nas, myślę, bardzo ciekawa lekcja, jak wiele treści w Słowie Bożym jest i też na pewno nie przerobiliśmy wszystkiego. Ja się staram z wami dzielić rzeczami, które poruszają moje serce, ponieważ to Słowo jest dla mnie żywe. I tym żywym Słowem chcę się z wami dzielić. Także przeczytamy dzisiaj od pierwszego wersetu do wersetu trzynastego, więc weźcie swoje Biblie, otwórzcie je i śledźcie ze mną Słowo Boże, by sprawdzić, czy mamy ten sam wkład w Słowie Bożym, czy też was nie gdzieś tam nie bajeruje. Trzeba sprawdzać Słowo i czytać je wspólnie, a wtedy będziemy razem nad tym fragmentem myśleć. Także zaczniemy od pierwszego wersetu. Dokąd będziesz się smucił z powodu Saula? Uznałem go przecież za niegodnego, by panował nad Izraelem. Napełnij oliwą twój róg i idź. Posyłam cię do Jezsego Betlejemity, gdyż między jego synami upatrzyłem sobie króla. Samuel odrzekł, jakże pójdę, usłyszę o tym Saul i zabiję mnie. Pan odpowiedział, weźmiesz ze sobą jałowicę i będziesz mówił, przybywam złożyć ofiarę panu. Zaprosisz więc Jezsego na ucztę ofiarną, a wtedy powiem ci, co masz robić. Wtedy namaścisz tego, którego ci wskażę. Samuel uczynił tak, jak polecił mu pan i udał się do Betlejem. Naprzeciw niego wyszła przelękniona starszyzna miasta. Jeden z nich zapytał, czy twoje przybycie oznacza pokój? Odpowiedział, pokój, przybyłem złożyć ofiarę panu. Oczyśćcie się i chodźcie złożyć ze mną ofiarę. Wtedy zbliżył się Jezsego i jego synów i zaprosił ich na ofiarę. Kiedy przybyli, spostrzegł Eliaba i powiedział, z pewnością przed panem jest jego pomazaniec. Pan jednak rzekł do Samuela, nie zważaj ani na jego wygląd, ani na wysoki wzrost, gdyż odsunąłem go, nie tak bowiem, jak człowiek widzi Bóg, bo człowiek widzi to, co dostępne dla oczu, a pan widzi serce. Samuela odbyła się do Abinadaba i przedstawił go Samuelowi, ale ten rzekł, ten też nie został wybrany przez pana. Potem Jezse przedstawił Szammę. Samuel jednak oświadczył, ten też nie został wybrany przez pana. I Jezse przedstawił Samuelowi siedmiu swoich synów, lecz Samuel oświadczył Jezsemu, nie ich wybrał pan. Samuel więc zapytał Jezsego, czy to już wszyscy młodzieńcy? Samuel powiedział do Jezsego, poślij po niego i sprowadź go tutaj, gdyż nie rozpoczniemy uczty, dopóki on nie przyjdzie. Posłał więc i przyprowadzono go, był on rudy, miał piękne oczy i pociągający wygląd. Pan rzekł, wstań i namaś go, to ten. Wziął więc Samuel róg z oliwą i namaścił go pośrodku jego braci. Od tego dnia duch pański opanował Dawida. I poszedł do ramy. Ten fragment jest dla nas bardzo znany. Kiedy zaczynałem te rozważania z pierwszej księgi Samuela, to był pierwszy fragment, który przyszedł mi do głowy, że będziemy mówić o namaszczeniu Dawida. Można by było pójść tak bardzo standardowo w tym temacie, to znaczy powiedzieć, że Pan Bóg wybrał Dawida, który był ostatni, który był znaczący, który tak naprawdę był na takim szarym końcu listy swojego ojca, że nawet kiedy prorok przychodzi do niego, ojciec się do niego nie przyznaje. I to wszystko byłoby prawdą i moglibyśmy w tę stronę iść. Chciałbym zwrócić jednak waszą uwagę dzisiaj na troszkę co innego. Biorąc kontekst tych poprzednich odcinków, które też nagraliśmy, kontekst również króla Saula. Dawid był dopiero drugim wyborem Pana Boga, jeśli chodzi o powołanie na króla nad Izraelem. Pierwotnie Pan Bóg wybrał Saula, jednak Saul nie do końca spełnił prośbę Pana Boga. W pewnym momencie trochę mu odbiło i mówiąc językiem św. Pawła, zaczął w duchu, skończył w ciele. Zaczął dobrze służąc Bogu, skończył niekoniecznie dobrze, no i gdzieś zboczył po drodze. I z tego faktu płynie dla nas lekcja. Jaka lekcja? Że Pan Bóg czasami może nas włożyć w miejsce kontynuowania powołania, które zaczął wcześniej w życiu innego człowieka. Powiem wam, że to jest rzecz, której ja się boję najmocniej, jeśli można mówić o takim dobrym lęku i dobrej bojaźni przed Bogiem. Nie chciałbym być nigdy w miejscu Saula, w miejscu, w którym Bóg zaufał mi, Bóg dał mi swoje powołanie, Bóg dał mi swoją moc, swoje namaszczenie. A ja, nie chcąc płacić za to ceny, nie chcąc wziąć swojego krzyża, powiedziałbym, ja to odstawiam, idę swoim życiem i Bóg dałby moje powołanie komu innemu. To jest rzecz, której się boję i do której nie chciałbym w moim życiu doprowadzić. I o to się modlę, bym dokończył powołanie, w którym już zacząłem, bym dokończył to, co Pan Bóg we mnie włożył i w czym dzisiaj jestem. Ponieważ, no właśnie, życie z Bogiem również nie jest takie zawsze łatwe. Jezus sam powiedział, jeśli ktoś chce pójść za mną, niech co zrobi? Niech zaprze się samego siebie, niech weźmie krzyż swój i niech mnie naśladuje. Więc w takim rachunku sumienia, który sobie robimy, warto zadać sobie pytanie, czy moje chodzenie za Bogiem, czy moje naśladowanie Chrystusa coś mnie kosztuje. Bo jeśli ono jest tylko bardzo takie lajtowe, nic mnie nie kosztuje, nie mam żadnej ceny w moim podążaniu za Bogiem, no to trzeba sobie właśnie postawić to pytanie, czy ja na pewno za Bogiem idę i czy na pewno Chrystusa naśladuję. Nie chodzi tu o to, żeby szukać na siłę bycia męczennikiem czy szukać na siłę takich sytuacji, w których ktoś mnie walnie w łeb albo rzuci we mnie kamieniem i ja wtedy będę przeszczęśliwy, że jest ze mną chyba dobrze, bo jest ciężko. Ale chodzi o to, byśmy naprawdę zadali sobie w sercu pytanie, czy ja w mojej codzienności walczę, zapieram się samego siebie, by mieć czas na modlitwę. Czy zapieram się samego siebie, kiedy wszyscy obgadują wszystkich. A ja wtedy mówię, nie zrobię tego, nie wejdę do tego kręgu szyderców, jak psam pierwszy mówi. Czy ja zapieram samego siebie, żeby służyć Chrystusowi, by za Nim iść, by Go naśladować. I przypomniała mi się też historia kobiety, która nazywała się Katrin Kuhlman, mówiłem o niej kiedyś, ojciec Tardif również o niej wspominał. Ojciec Tardif był człowiekiem, który chodził w niezwykłej mocy i darach Ducha Świętego. I kiedyś zapytano go, kto według ojca miał największy dar uzdrawiania i czynienia cudów w ostatnim czasie w Kościele. I on powiedział Katrin Kuhlman. I to było dość wyznanie ciekawe, czy dziwne dla niektórych, ponieważ Katrin Kuhlman nie była katoliczką, była ewangeliczką, którą posłużył się Pan Bóg w potężny sposób do potrząśnięcia wieloma miejscami, czy też wieloma narodami. I jej historia jest niezwykła, ponieważ ona powiedziała kiedyś sama o sobie, składając świadectwo, że była dopiero trzecim albo czwartym wyborem Pana Boga. Jej życie było pełne znaków i cudów, też pełne ofiary dla Boga ze swojego życia. Ona sama kiedyś powiedziała, Jezu, ja jestem niczym. Jeśli jesteś w stanie z takiego nic jak ja uczynić coś, to weź moje życie. Mówi, nie miałam pieniędzy, nie miałam urody, nie miałem wyglądu, nie miałam nic, co mogłabym na tym świecie zaoferować. Miałam serce, jedynie serce, które mogłam oddać Bogu i to zrobiłam. I ta dziewczyna zaczęła głosić Słowo Boże najpierw gdzieś tam w wiosce, w miejsce, gdzie była i później na jej spotkaniach, to było bardzo regularne, kiedy chromi wstawali z wózków, zostawiali kule, głusi słyszeli, niewidomi zaczęli widzieć. Ta kobieta na nikogo nie kładła rąk, ona po prostu dzieliła się swoją relacją z Bogiem i to wszystko zaczynało dziać się. Do tego stopnia, że nawet kiedyś w Los Angeles, kiedy robiła spotkanie i też w Las Vegas, co było jeszcze bardzo ciekawe, że to Las Vegas, miejsce, gdzie nie do końca widzi się Boga i widzi się Jego działanie. Całe miasto, całe Las Vegas stało w korkach, żeby przyjechać i słuchać tej kobiety. Jak opowiada o Bogu. Ja byłem raz w Las Vegas i naprawdę to musiał być wielki cud. Ale znowu powiedziała, że była którymś wyborem Pana Boga, że była dopiero osobą, którąś na liście, która weszła w powołanie, które Bóg przygotował i które chciał wypełnić przez kogoś na ziemi. Bóg miał swoje plany, by uczynić coś właśnie tutaj, pośród nas, ale musiał znaleźć człowieka. I mówi, było trzech mężczyzn, tak powiedział jej Pan Bóg na modlitwie, było trzech mężczyzn, którzy byli przed nią i którzy zaczęli, ale nie dokończyli. Którzy powiedzieli, my nie chcemy płacić aż tak wielkiej ceny, nie chcemy się aż tak dużo modlić, nie chcemy tak dużo, być może, cierpieć różnych trudów, niewygody, opinii ludzi i odrzucili to powołanie. I Katrin była kobietą, która weszła w to, co Pan Bóg pierwotnie zamierzył. I to jest, powiem Wam, niezwykła lekcja dla mnie osobiście i lekcja, którą wszyscy musimy przejść, czy ją przyjąć tak naprawdę do swojego życia, żeby zadać sobie dzisiaj pytanie, czy ja wiem, do czego Pan Bóg mnie powołał i czy to powołanie wypełniam. Ja ostatnio czytam sobie Słowo Boże w takim przykładzie Biblii I Kościoła i rozważając list do Kolosan, znalazłem w I rozdziale, w XII wersecie, taki ciekawy fragment. Święty Paweł mówi tak. Dziękujcie Ojcu, który Was przysposobił do posiadania swojej części w dziale świętych w światłości. Dziękujcie Ojcu, który Was przysposobił do posiadania swojej części w dziale świętych w światłości. Święty Paweł mówi, żebyśmy dziękowali Ojcu, który dał nam swoją cząstkę, byśmy w tej cząstce, to znaczy w naszym powołaniu w życiu, spełnili te rzeczy, do których Bóg nas wezwał. Masz swoją cząstkę do wypełnienia tu na ziemi, swoją cząstkę tego ogromnego powołania, które Bóg ma dla swojego Kościoła na ziemi. Masz swoją cząstkę, którą masz wypełnić, którą masz spełnić, którą masz zrealizować na ziemi. I nie pozwól, by ta cząstka przytrafiła się komuś innemu. Nie pozwól, by ta cząstka została komu innemu oddana. Bo jeśli Bóg Ci ją dał, to znaczy, że jesteś predysponowany do niej. Jeśli Bóg Ci ją dał, to znaczy, że się nadajesz. I chcemy modlić się o to dzisiaj. I ja chciałbym się z wami pomodlić. Byśmy po pierwsze odkryli tą cząstkę, która jest i ma być naszym udziałem na ziemi. A po drugie, byśmy jej nie utracili. Byśmy zaczęli i zacząwszy dobrze, może tak to powiem, nie skończyli źle. Nie skończyli we własnych planach, we własnych pragnieniach. Byśmy wzięli Boże pragnienia i je chcieli realizować. A nie skupili się na tym, by realizować siebie samego. Nawet będąc w Bożym powołaniu. Byśmy nie zboczyli z tej drogi. Także Panie, zapraszamy Cię teraz. I Duchu Święty, chcemy Cię prosić o to, by to Twoje powołanie było dla nas jasne. Byśmy wiedzieli, że jesteśmy wybrani i przeznaczeni do tego, by mieć swoją część, swój udział w Twoim królestwie na ziemi. Ale chcemy Cię też prosić o to, byśmy w tym powołaniu wytrwali i byśmy tego dziedzictwa, tego powołania nie oddali nikomu innemu. Wiedząc, że chcesz je zrealizować przez nas w naszym życiu. Także Duchu Święty, przyjdź. Duchu Święty, wypełnij nas i spraw, byśmy nie zawiedli Ciebie. Byśmy jak król Dawid, mimo różnych błędów, które później być może popełnimy w życiu, byśmy zawsze do Ciebie umieli wrócić i byśmy dokończyli to, co zacząłeś w nas. O to Cię prosimy przez Twe Święte imię Jezu. Amen. Niech Bóg nas błogosławi i życzę Wam dużo sił w wypełnianiu Bożego powołania w Twoim życiu. Z Bogiem. © PTA & TVP