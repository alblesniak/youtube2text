 Tak się tu trochę zasiedziałem od ostatniego odcinka. Jeśli go widzieliście, jeśli nie, to zapraszam do tego, byście zerknęli, jak ładnie było, jak jeszcze słońce świeciło w poprzednim kwadransiku ze słowem. Teraz może słońca nie ma, ale świeci w sercu. Także to jest najważniejsze. Dzisiaj o Duchu Świętym, bo mamy niesamowite, niezwykłe i niepowtarzalne święto w Kościele. Zesłanie Ducha Świętego, Pięćdziesiątnica, więc na odcinek pełen Ducha Świętego bardzo serdecznie was zapraszam. Cześć, dzień dobry, witajcie bardzo serdecznie w kolejnym kwadransiku ze słowem, na który bardzo się cieszę, bo tematyka, w której jesteśmy, jest niezwykła. Duch Święty jest niezwykły. On, który jest obietnicą, którą dzisiaj jako cały Kościół przypominamy sobie, że zostawił nam Pan Jezus, Ten, który powiedział nam, że będziemy ochrzczeni Duchem Świętym. Ochrzczeni to znaczy zanurzeni. Dostaliśmy niezwykłą obietnicę, że będziemy nie tylko coś tam wiedzieli o Nim, nie będziemy jedynie w jakiś sposób pogłaskani prawdą o Duchu Świętym, ale będziemy zanurzeni. Zanurzeni to znaczy przeniknięci do ostatniej cząsteczki naszego ubrania, naszego ciała, będziemy cali mokrzy obecnością Ducha Świętego. To jest pragnienie Pana Jezusa, które On zostawił nami, obietnica, którą zostawił. Obietnica, która jest dla wszystkich pokoleń i dla tych, którzy z wiarą przyjmą do serca Pana Jezusa Ci będą mieli żywą obietnicę, którą On zostawił. Ducha Świętego, którego dzisiaj przyjście świętujemy w całym kościele. I to jest niezwykłe, co dzieje się, kiedy przychodzi Duch Święty. Możemy przez całą Biblię, przez Stary Testament, przez Nowy Testament czytać historię ludzi, którzy byli namaszczeni Duchem Bożym, którzy byli napełnieni Duchem Świętym, jak wielkie rzeczy działy się w ich życiach, jak wielkich cudów, znaków, jak wielkich dzieł na całej ziemi dokonywali ludzie pełni Ducha Świętego. Ja bardzo lubię czytać historię świętych, naszych katolickich. Lubię też czytać historię, tam się tak to nie nazywa, że świętych, ewangelikalnie wierzących, ale ludzi, którzy z różnych tradycji chrześcijańskich, również tych prawosławnych, byli napełnieni Duchem Świętym. I to też pokazuje, jak wielka jest różnorodność działania Ducha Świętego w Kościele, gdzie Duch Święty działa z wielką mocą w naszym Kościele katolickim, ale też działa w wielki sposób w innych wspólnotach chrześcijańskich, bo kto mu zabroni. Duch Święty jest wolny, Duch Święty jest wolny w swoim działaniu, wolny w tym, w jaki sposób chce przychodzić. I jeśli tylko zobaczy serce człowieka, które jest otwarte na jego przyjście, jeśli tylko zobaczy prawdę, szczerość, jeśli zobaczy, że serce człowieka jest gotowe na jego przyjście, to on nie będzie patrzył się na etykiety, nie będzie patrzył się tak, jak my się często patrzymy, ale on przyjdzie i posłuży się takim człowiekiem, by zawstydzić tych, którzy myślą, że coś znaczą. I to jest zawsze w guście działania Pana Boga. On lubi poniżać to, co pyszne i lubi podnosić, wywyższać to, co proste i pokorne. Dlatego mam nadzieję, że mamy szansę i wierzę w to, że mamy szansę, jeśli tylko uniżymy swoje serca, by naprawdę odegrać rolę w tym, co Pan Bóg chce dzisiaj uczynić w Polsce, na świecie. To była, jeśli mnie znacie i znacie moją historię, to była jedna z pierwszych modlitw, które miałem i którymi się modliłem w ogóle po moim nawróceniu. Powiedziałem Boże za każdą cenę, cokolwiek przyjdzie mi zapłacić. Jakąkolwiek cenę przyjdzie mi zapłacić za moje oglądanie Twoich wielkich dzieł na ziemi. Jeśli, Boże, będę musiał zapłacić jakąś cenę, to ja chcę ją zapłacić, bylebym tylko mógł być w centrum tego, co Ty będziesz czynił w naszym kraju. I wierzę w to, że Pan Bóg wysłuchał tej modlitwy, ale to jest modlitwa, którą trzeba powtarzać cały czas. I ostatnio, wiecie, to tak spontanicznie, ale Wam przeczytam, znalazłem niezwykły tekst modlitwy, bo przed chwilą zacząłem mówić, że Pan Bóg posługuje się ludźmi, którzy są otwarci na Niego i niekoniecznie ludzi, którzy są być może wszyscy w naszych wspólnotach, w naszych kościołach. Pan Bóg potrafi zadziałać naprawdę zdumiewająco przez ludzi, którzy wychowują się w innych tradycjach chrześcijańskich. Był taki człowiek John Wesley, który był założycielem metodystów i właśnie za czasów Wesleya zadziały się niezwykłe rzeczy i przez tego człowieka Pan Bóg czynił niezwykłe rzeczy. I chciałbym Wam przeczytać jedną modlitwę, którą on się modlił. To był człowiek, przez którego później wiele setek tysięcy ludzi, miliony ludzi usłyszały o Chrystusie, doświadczały mocy. To był człowiek, który w tamtych czasach też był bardzo kontrowersyjny, bo Bóg zaczął przez niego uzdrawiać, czynić cuda, dokonywać niezwykłych dzieł. Ale to nie były takie puste dzieła, bo czasami ludzie zarzucają, że to jest taka Ewangelia sukcesu, Ewangelia, która nic ze sobą, żadnego kosztu nie niesie. I chcę Wam pokazać, przeczytać modlitwę tego człowieka, jak ten człowiek się modlił. Jakiś traktor jedzie, mam nadzieję, że mnie tutaj nie wjedzie i nie zablokuje. No ale ufamy Panu Bogu. Jaka była modlitwa tego człowieka? Oddaję się całkowicie w Twoje ręce. Poślij mnie tam, dokąd chcesz. Daj mi spotkać ludzi, których chcesz bym poznał. Kieruj moimi działaniami, wystawiaj mnie na cierpienie, zatrudniaj dla siebie, albo też odsuwaj na bok dla siebie. Postaw mnie wysoko dla Ciebie, albo też daj mi być podeptanym dla Ciebie. Daj mi być napełnionym, daj mi być pustym. I sprawiaj, abym miał wszystko oraz bym nie miał niczego. Dobrowolnie, z całego serca zrzekam się wszystkiego dla Twojej przyjemności i dyspozycji. Właśnie Pan na traktorze do mnie jedzie. Zaraz mu powiem, że Pan Jezus go kocha. No, faktycznie musiałem zmienić lokalizację, bo Pan tutaj traktorkiem mnie zaczął ścigać. No ale pobłogosławiłem go, także to jest właśnie to. Słuchajcie, jedziesz na środek pola, żyjesz w Duchu Świętym, nie wiesz, co się stanie. Ale wracając do tematu. Ta modlitwa, którą Wam zacytowałem jest niezwykła, ponieważ ona pokazuje, pokazywała mi, przynajmniej kiedy ją pierwszy raz przeczytałem, mówię, Boże, to powinna być moja codzienna modlitwa. Ten człowiek modli się o to, żeby Bóg poprowadził go tak, jak chce. Oddaję Ci się całkowicie w Twoje ręce. Mówi, poślij mnie dokąd chcesz. Daj mi spotkać ludzi, których chcesz, żebym spotkał. Ale ta późniejsza modlitwa jest bardzo dla mnie poruszająca. Mówi, jak chcesz, wystawiaj mnie na cierpienie. Jeśli chcesz, zatrudniaj dla siebie. A jeśli chcesz, to odsuń mnie na bok. Jeśli chcesz, to mogę być na piedestale. Ale jeśli, Panie, chcesz, to będę z Tobą w poniżeniu. I będę poniżony dla Ciebie i razem z Tobą. To jest nieprawdopodobne, jak ten człowiek był zjednoczony z Chrystusem. I to właśnie tacy ludzie, napełnieni Duchem Świętym, są w stanie do takich modlitw. Są w stanie nagiąć się do takiego stylu życia. I nie swoją własną siłą, nie swoim własnym wysiłkiem, ale łaską Bożą. To łaska Boża uzdalnia nas do takiej modlitwy. I łaska Boża uzdalnia nas do tego, żeby żyć właśnie takim życiem. Żeby nie tylko mieć taką modlitwę na ustach, ale by naprawdę tak żyć. Jeśli chcesz, żebym cierpiał dla Twojego Królestwa, będę to robił dla Twojego Królestwa. Jeśli chcesz mnie wywyższyć, wywyższaj mnie. Ale chcę być z Tobą. Czy to na wielkim piedestale, wywyższony pod niebiosa, czy też w poniżeniu, w cierpieniu i w trudach, które będzie trzeba znosić dla Królestwa Bożego. To jest możliwe tylko dzięki Duchowi Świętemu. I fragment, który chciałem dzisiaj przytoczyć, to, że słowa Bożego, to jest pierwszy rozdział Ewangelii św. Łukasza. Od 26 do 38 wersetu. Fragment, który myślę, że znamy wszyscy bardzo dobrze, w którym Anioł przychodzi do Maryi. Od 26 wersetu czytamy, że w szóstym miesiącu posłał Bóg, Anioła Gabriela, do miasta w Galilei, zwanego Nazaret. Do dziewicy poślubionej mężowi, imieniem Józef, z rodu Dawida, a dziewicy było na imię Maryja. Anioł wszedł do niej i rzekł, bądź pozdrowiona, pełna łaski, Pan z Tobą. Ona zmieszała się na te słowa i rozważała, co miałoby znaczyć to pozdrowienie. Lecz Anioł rzekł do niej, nie bój się Maryjo, znalazłaś bowiem łaskę Boga. Oto poczniesz i porodzisz syna, któremu nadaś imię Jezus. Będzie on wielki i będzie nazwany Synem Najwyższego. A Pan Bóg da mu tron Jego praojca Dawida. Będzie panował nad domem Jakuba na wieki, a jego panowaniu nie będzie końca. Na to rzekła Maryja do Anioła, jakże się to stanie, skoro nie znam męża? Anioł jej odpowiedział, Duch Święty zstąpi na ciebie i moc Najwyższego osłoni cię. To jest, słuchajcie, pytanie, które my tak bardzo często zadajemy Panu Bogu, kiedy myślimy sobie o tym, że Bóg ma dla nas jakieś powołanie. Jakże mi się to stanie? Jak ma mi się to stać? Przecież ja nie umiem, przecież ja nie potrafię. Przecież jak to ma się ludzką siłą, jakąś ludzką moją zdolnością wydarzyć? I Maryja również przyszła z takim pytaniem do Anioła. Jak to ma się wydarzyć? Jak to Bóg mnie wybrał, żebym była Matką Syna Bożego? Jak to ma się stać moją własną siłą? Przecież to jest niemożliwe. I Anioł daje odpowiedź, która jest dzisiaj aktualną odpowiedzią na każdą naszą wątpliwość, na pytanie, jak to się stanie. Rzekł Anioł, Duch Święty zstąpi na ciebie i moc Najwyższego osłoni cię. Duch Święty jest odpowiedzią, która jest wystarczająca. Niektórzy, którzy nie znają Ducha Świętego, mogą powiedzieć, że Duch Święty to wszystko? Tak, Duch Święty to wszystko. Bo kiedy On naprawdę przyjdzie, wszystko się zmieni. Kiedy On naprawdę przyjdzie, On daje ci siłę, daje ci moc, daje ci możliwości, zdolności. On daje ci naprawdę siłę do tego, byś żył życiem, w którym nie mógłbyś żyć bez Jego łaski, bez Jego pomocy. I to jest naprawdę kluczowe w zrozumieniu, jeśli chcemy wejść w nasze powołanie. Każdy z nas ma swoje powołanie, które nie jest w stanie wejść ludzką siłą jedynie. Boże wizje i Boże plany dla twojego życia są dużo większe niż te, które masz sam. Jeśli masz plan na swoje życie, który jesteś w stanie zrealizować swoją własną siłą, to jeszcze nie są plany Boga. To jest dopiero jakiś podnóżek tego, co On dla ciebie przygotował. Bo te prawdziwe, największe dzieła, które Bóg chce dokonać przez ciebie, będą możliwe jedynie przez radykalne spotkanie z Duchem Świętym, przez namaszczenie Duchem Świętym, przez napełnienie cię Duchem Świętym. Bo Bóg wie, że tylko Jego siłą jesteś w stanie to uczynić. I to jest niezwykle ważne, by to zrozumieć, również dlatego, że jeśli chcielibyśmy wypełnić Bożą wolę swoim własną siłą, to wtedy chcielibyśmy przypisać sobie samym chwałę za rzeczy, które nam wyjdą. A żadnej chwały nie możemy przypisać sobie. Dlatego Pan daje nam Ducha Świętego, który wstępuje na pokornych, na uniżonych, na tych, których serca są otwarte. I zobaczcie, skoro Pan Jezus nawet sam oczekiwał na przyjście Ducha Świętego, On nie zaczął publicznej działalności, dopóki nie wszedł do Jordany i Duch Święty nie zstąpił na Niego. Skoro Maryja musiała poczekać, aż Duch Święty zstąpi, by mogła wejść w swoje powołanie, to o ileż bardziej my, żyjący dzisiaj, potrzebujemy łaski Bożej, potrzebujemy Ducha Świętego. I opowiadałem Wam niedawno o świętym Filipie Neri. To jest ważna dzisiaj historia, bo on właśnie w święto Ducha Świętego doświadczył, w Pięćdziesiątnice, doświadczył niesamowitego spotkania z Bogiem, kiedy, jak jest opisywane w tradycji, kula ognia w święto zesłania Ducha Świętego wleciała od okna i ku Niemu zaczęła się zbliżać i wleciała do Jego serca, wypełniła Jego klatkę piersiową, tak, że Jego serce się powiększyło i żebra się odgieły, wręcz aż tak fizycznie. I on, kiedy doświadczał tej miłości Bożej, bo to była kula ognia, która była miłością Boga, w tak fizyczny sposób się zmaterializowała, on krzyczał, Boże, już nie mogę znieść tej miłości, bo zaraz umrę. I po tym doświadczeniu miłości Pana Boga, po tym doświadczeniu ognia Jego miłości, ten człowiek był zupełnie inny. Ten człowiek zaczął kochać, jak jeszcze nie kochał nigdy wcześniej. Ten człowiek zaczął żyć, jak jeszcze nie żył nigdy wcześniej. I zaczął doświadczać rzeczy, których nigdy wcześniej nie doświadczał. To była łaska Boża. I to się stało w zesłanie Ducha Świętego. Jeśli Ty i ja dzisiaj chcemy wejść w nasze powołanie, potrzebujemy dzisiaj takich doświadczeń, potrzebujemy dzisiaj dotknięcia Ducha Świętego, które nas napełni, potrzebujemy się na nowo być napełnionymi, potrzebujemy na nowo dać się Bogu napełnić w sposób, w jaki On sam chce to dziś uczynić. Dlatego chcę się z Wami też pomodlić dzisiaj o to, że w jakiejkolwiek nie jesteś dziś słabości, albo w zwątpieniu, w wątpliwości, czy Pan Bóg ma dla Ciebie powołanie, to chcę się dzisiaj pomodlić o to, żeby On Ci sam udowodnił, żeby On sam Ci pokazał, jak bardzo Cię kocha. Duchu Święty, Ty, który kochasz nas miłością Ojca, miłością niezwykłą, miłością nieopisaną, niech ta miłość Boża rozleje się w naszych sercach przez Twoją obecność, którą teraz chcesz nam dać. Prosimy Cię, Duchu Święty, byś przyszedł ze swoją mocą do tych, którzy czują się słabi, którzy czują się niepowołani, którzy czują, że nie wiedzą, jak wrócić do łaski, jak wrócić do powołania, z którego odpadli. Przyjdź szczególnie do tych, którzy nie mają siły, którzy czują, że dzisiaj nie potrafią wrócić do Ciebie. Przyjdź, Duchu Święty, przyjdź i napełnij nas, napełnij nas, wierzących, abyśmy stali się świadectwem, abyśmy stali się świadkami, abyśmy stali się ludźmi, którzy nie wstydzą się Ewangelii, abyśmy byli ludźmi i stali się ludźmi pełnymi ognia i mocy Ducha Świętego. Przyjdź, Duchu Święty, zstąp, Duchu Święty i przyjdź do nas nawet tak dramatycznie, jak do świętego Filipanerii, jak przeniknąłeś jego serce i klatkę piersiową, aby mógł kochać Twoją miłość, aby mógł żyć tym żarem ognia Ducha Świętego, którego zesłałeś w potężnej mocy do jego życia. Duchu Święty, przyjdź, uzdolnij nas jak Maryję do wypełnienia Twojego powołania. Duchu Święty, uczyń z nami, co chcesz. Dokonaj dla nas, w nas i przez nas wszystkiego, czego chcesz dokonać. Oddajemy się całkowicie Tobie, jak John Wesley w tej modlitwie. Dajemy Ci siebie. Jeśli będzie trzeba cierpieć dla Ewangelii, daj nam łaskę, byśmy wytrwali. Jeśli trzeba będzie iść do miejsc, do których sami byśmy się bali pójść, daj nam łaskę, byśmy to zrobili. Daj nam odwagę, by świadczyć publicznie o Tobie, ale też prywatnie, w miejscach, kiedy nikt nas nie widzi, byśmy wygrywali walki z pokusami, dzięki Twojej łasce. Za to wszystko Tobie chwała i w tym wszystkim Cię potrzebujemy desperacko. Niech przyjdzie Twój Duch na tych wielkich miastach, na wielkich stadionach, ale i w pojedynczej ewangelizacji, w pojedynczej walce z grzechem, kiedy nikt nas nie widzi. Duchu Święty, przyjdź. Jesteś wszystkim dla nas, wszystkim, kogo potrzebujemy. Niech przyjdzie Twój Duch stąd na nas, jak deszcz. Jak deszcz. Chcemy być mokrzy, zanurzeni. Chcemy być ochrzczeni Twoją mocą, Twoją łaską. Przyjdź, Duchu Święty. Przyjdź, Duchu Święty. Przyjdź, Duchu Święty. Idzie burza, nie wiem, czy słyszycie. Grzmi. Więc Panie, niech ta burza duchowa zacznie się w naszych sercach, abyśmy zanieśli ogień i moc Ducha Świętego wszędzie, gdzie pójdziemy. Abyśmy żyli świętym, poświęconym, oddanym Tobie w pełni życiem. W Twoje święte imię Jezu. Amen. Niech Was Bóg błogosławi. Miejcie cudowny dzień z Duchem Świętym. I dawajcie znać, co Pan Bóg w Was czyni. Do zobaczenia w kolejnym kwadrensiku ze Słowem. Produkcja Polskie Towarzystwo Astronomiczne Transkrypcja Magdalena Świerczek-Gryboś www.youtube.com www.facebook.com www.youtube.com www.youtube.com www.facebook.com www.facebook.com www.facebook.com www.facebook.com www.facebook.com www.facebook.com www.facebook.com