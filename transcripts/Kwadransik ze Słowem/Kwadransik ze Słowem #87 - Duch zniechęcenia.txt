 W tym odcinku podzielę się z Wami swoim osobistym przemyśleniem na temat tego, co było największym przeciwnikiem przez te kilkanaście lat mojej posługi, który próbował walczyć o to, bym się zatrzymał i nie wszedł w to, co Pan przygotował dla mnie i dla innych przez całą tę posługę. Także zapraszam Was na ten kwadrancie zesłowem. Muzyka Cześć, bardzo się cieszę, że jesteście ze mną na moich wakacjach. Wy mnie widzicie, ja Was nie widzę, ale wierzę, że ten odcinek będzie wielkim błogosławieństwem dla Was. I tak jak poprzedni, być może odkryję przed Wami pewne rzeczywistości, pewne przestrzenie w Waszym duchowym życiu, które być może były do tej pory jakoś mniej zauważalne, a są niezwykle ważne i istotne. Dzisiaj będziemy rozważali II Księgę Królewską, 4 rozdział od 18 do 37 wersetu. Więc tak jak zawsze zapraszam Was, zachęcam do wzięcia Biblii do ręki, do czytania Słowa Bożego. Ja Wam powiem, że też będąc tutaj na tym wypoczynku, staram się mieć pewną dyscyplinę duchową, bo często na wakacjach, na takich wyjazdach ma się pokusę, żeby odpuścić, ma się pokusę, żeby gdzieś tam dzień leciał, bo cały rok harujesz, cały rok robisz, cały rok jesteś w jakimś takim schemacie intensywności. I jest pokusa, żeby powiedzieć sobie, a pomodlę się jak będzie czas, a poczytam Słowo jak będzie czas. Ja nauczyłem się tego, żeby stawiać to co pierwsze na pierwszym miejscu. Kiedy wstajesz rano, samo to walczę, nie ukrywam, nie zawsze mi to wychodzi, ale wiem, że to jest prawda, o którą trzeba zawalczyć, by czytać Słowo jako pierwsze, by modlić się, by postawić ten czas spędzony z Bogiem jako pierwszy, najważniejszy w naszym całym dniu, a wtedy wszystko inne też będzie błogosławione i Twoja rodzina będzie błogosławiona i ludzie, których spotkasz, bo Ty będziesz emanował Bogiem. I dlatego czytamy Słowo Boże, dlatego chcemy się Nim karmić. Dlatego jeszcze raz przeczytam skąd będziemy dzisiaj zaczynali nasze rozważanie. 2 Księga Królewska, 4 rozdział od 18 do 37 wersetu. Kontynuacja poprzedniego fragmentu, także zacznijmy wspólnie. Chłopiec dorastał, ten chłopiec, który został obiecany szunem i tce przez proroka Elizeusza. Pewnego zaś dnia wyszedł do swojego ojca, do żniwiarzy i odezwał się do ojca. Moja głowa, moja głowa. On zaś rozkazał słudze, zabierz go do matki. Zabrał go i zaprowadził do jego matki. Pozostał on na jej kolanach aż do południa i umarł. Wtedy weszła ona i położyła go na łożu. Męża Bożego zamknęła za sobą drzwi i wyszła. Zawołała swego męża, mówiąc, przyśle mi proszę jednego ze sług z jedną oślicą. Pobiegnę do męża Bożego i wrócę. Odpowiedział, czemu wyruszasz do niego dzisiaj? Nie ma ani nowiu, ani szabatu. Odrzekła, bądź spokojny. Posiadłała oślicę i rzekła do sługi swego, prowadź, idź. Nie zatrzymuj mnie w drodze, aż ci rozkażę. Wyruszyła, dotarła do męża Bożego na górze Karmel. Wtedy mąż Boży ujrzał ją z daleka, rzekł do sługi swego Gehaziego. Oto owa szunemitka. Teraz więc biegnij na jej spotkanie i zapytaj ją, czy dobrze ci się powodzi? Czy powodzi się twojemu mężowi? Czy powodzi się twojemu dziecku? Odpowiedziała, powodzi się. Kiedy przyszła do męża Bożego na górę, ujęła go za nogi, a Gehazi zbliżył się, żeby ją odsunąć. Lecz mąż Boży powiedział, zostaw ją, bo dusza jest w smutku pogrążona, a Pan ukrył to przede mną i nie oznajmił mi. Ona zaś rzekła, czy ja prosiłam Pana mego o syna? Czy nie powiedziałam, nie oszukuj mnie? Wtedy Elizeusz powiedział Gehaziemu, przepasz biodra, weź laskę moją w dłoń i idź. Jeżeli spotkasz kogoś, nie pozdrawiaj go, a jeżeli ktoś ciebie pozdrowi, nie odpowiadaj mu. I położysz laskę moją na chłopcu. Lecz matka chłopca rzekła, na życie Pana, na twoje życie nie opuszczę cię. Wtedy Elizeusz wstał i poszedł za nią. Gehazi zaś wyprzedził ich, położył laskę na chłopcu, lecz nie było ani głosu, ani znaku życia. Gehazi więc wrócił do niego i oznajmił mu, mówiąc, chłopiec się nie obudził. Elizeusz wszedł do domu, oto na jego własnym łóżku chłopiec leżał martwy. Wszedł, zamknął drzwi za sobą i za nim i modlił się do Pana. Następnie wszedł na łóżko, rozciągnął się na dziecku, położył twarz swoją na jego twarzy, oczy swoje na jego oczach, dłonie swoje na jego dłoniach i pochylony nad nim pozostawał tak, iż się rozgrzało ciało chłopca. Znowu chodził po domu tam i z powrotem. Wchodził na łóżko i pochylał się nad nim. Wtedy chłopiec ziewnął siedem razy i otworzył oczy. On zaś zawołał Gehaziego, mówiąc, zawołaj tę szunemitkę. Kiedy ją zawołał, a przyszła do niego, powiedział, zabierz twojego syna. Weszła, upadła jego stóp, oddała mu pokłon aż do ziemi, następnie zabrała swojego syna i odeszła. Chciałbym zwrócić uwagę tutaj na kilka rzeczy z perspektywy osoby posługującej. Może są tutaj osoby, które są z nami po raz pierwszy, może są tutaj osoby, które dopiero gdzieś wchodzą na swoją drogę z Bogiem, ale pewnie też są osoby, które są w posłudze. Posługa niesie ze sobą wyzwania, posługa niesie ze sobą pytania bez odpowiedzi, posługa wielokrotnie i nieraz daje nam doświadczyć naszej słabości i kruchości i sytuacji, w których nie wiemy jak się odnaleźć. W podobnej sytuacji znalazł się tutaj, myślę, Elizeusz i nie była to dla niego prosta historia, bo my bardzo często tak czytamy jednym tchem i wydaje nam się, że było to bardzo wszystko proste, zakończyło się wskrzeszeniem, ale chciałbym, byśmy weszli na moment w głąb tego słowa, byśmy weszli na moment w ten fragment od punktu widzenia proroka Elizeusza. Zobaczcie, zadajmy sobie takie pytanie, czy spróbujmy wejść w jego buty. Jak musi czuć się człowiek, który idzie jako prorok do kobiety i słyszy, że Bóg mówi do niego, przekażesz słowo tej kobiecie, że będzie miała za rok syna. Ta kobieta już wie, że po ludzku to jest niemożliwe, ale prorok Elizeusz to mówi, słowo się wypełnia, proroctwo się wypełnia, więc ta kobieta jest szczęśliwa, ta kobieta jest jeszcze bardziej utwierdzona, że to jest mąż Boży, prorok Boży. I po pewnym czasie, nagle, ni stąd, ni zowąd, chłopca, który jest cudem, chłopca, który jest Bożą odpowiedzią na modlitwę, który już nawet nie był oczekiwany, ale przyszedł jako Boży dar, nagle rozbolała głowa i ten chłopiec umiera, ten chłopiec po prostu traci życie. I jak musi czuć się, oczywiście, jak musi czuć się ta kobieta, która już nie wie, czy jest oszukana, czy w ogóle o co tu chodzi i ktoś ją poniżył jeszcze bardziej, już lepiej gdyby tego dziecka nie miała. I to jest jedna strona medalu, druga strona, jak się musi czuć ten prorok, który mówi, przecież Bóg mi powiedział, no i przekazałem, co Bóg mi powiedział, już się pewnie zastanawiał sam, czy on w ogóle jest Bożym sługą, czy to, co słyszy, czy to jest Bóg, czy jemu się nie wydaje, czy ta cała jego posługa to nie jest jakieś jego jedno wielkie wydawanie się, że on myślał, że to działa, a jednak nie działa, no bo jak wyjaśnić całą tę sytuację. I chcę wam właśnie pokazać, że jedną z największych rzeczy, które przychodzą i w naszym życiu pojawiają się, w życiu osób, które są w posłudze, pojawiają się jako przeszkoda, która próbuje nas powstrzymać przed służeniem Bogu, przed wytrwaniem w swoim powołaniu, to jest duch zniechęcenia. Duch zniechęcenia, myślę, to nie jest jedynie emocja, to nie są tylko kwestie jakiejś, nie wiem, właśnie psychologii psychicznej. Ja wierzę w to i mam takie przekonanie, że wróg ze środka piekła wysyła duchy, żeby nas powstrzymać. Jednym z tych duchów jest duch zniechęcenia, który wydaje się błahy, wydaje się powszedni, taki powszechny, ile razy mamy w życiu zniechęcenie, ale to jest to właśnie, co często sprawia, że my stajemy, że my wydaje nam się, że to wszystko jest bez sensu, że mimo, że mogłeś już widzieć masę cudów, które Bóg uczynił, mogłeś widzieć już, jak wiele rzeczy Pan dokonał w twoim życiu, że całe twoje życie to jest pasmo niesamowitych rzeczy, tego jak Bóg załatwił ci to, jak Bóg zrobił to dla ciebie, jak Bóg cię postawił w służbie. Jak Bóg pozwolił ci przejść przez różne sytuacje, ale przychodzi duch zniechęcenia i ty masz wątpliwości, czy w ogóle Bóg cię prowadzi, czy to nie jest twoje urojenie. I myślę sobie, że Elizeusz mógł mieć takie pokusy, mógł w coś takiego wejść, mógł się zastanawiać, no właśnie, czy ja jestem naprawdę prorokiem Bożym. I wiecie, ja w moim życiu miałem takie sytuacje, dlatego mówię wam z własnego doświadczenia, że zniechęcenie jest jednym z największych goliatów, które stają ludziom w służbie na drodze. I ty możesz się zatrzymać i możesz się załamać, jeśli nie masz trwałego fundamentu w Bogu, jeśli nie do końca żyjesz tym, kim jesteś w Chrystusie, jeśli będziesz miał pewne wątpliwości, które się pojawią i one czasem mogą cię przygnieść. Więc myślę sobie, że warto to wiedzieć, kiedy coś takiego przyjdzie do naszego życia, byśmy umieli się temu przeciwstawić, bo Elizeusz pokazuje nam, że to nie jest koniec. Elizeusz nie załamał się, nie powiedział, Boże, no chyba już ja w końcu naprawdę jestem jakimś fałszywym prorokiem, bo ta kobieta mogła go nazywać fałszywym prorokiem. Najpierw mi mówi, że będę miała dziecko, a teraz on ginie. Jesteś fałszywym prorokiem. Jesteśmy w takich sytuacjach, w posłudze, a każdy z nas się znajdzie prędzej czy później w jakiejś takiej sytuacji, będziesz pod odstrzałem, obstrzałem ludzi dookoła. Będą ci mówili, że jesteś nieprawdziwy, fałszywy, że robisz złe rzeczy, bo tutaj kogoś Pan Bóg pobłogosławił, a teraz ktoś coś stracił. Nie wymodliłeś się nad kimś, kto został uwolniony z nałogu, a po pięciu latach, pięć lat się trzymał, a na szósty rok gość wrócił do nałogu i teraz to twoja wina. My musimy nauczyć się dojrzałości, że kiedy Bóg nam coś daje, nie możemy tego traktować jak tanią łaskę, że On mi to da i teraz ja nie muszę dbać o to w ogóle. Kiedy Bóg ci daje łaskę, to po to byś z nią współpracował. Jeśli Bóg cię uwalni od alkoholizmu, to uważaj, byś nie chodził na imprezy, gdzie wszyscy piją. Kiedy Bóg cię uwalni od palenia papierosów, to nie mów sobie raz na rok sobie na imprezę zapalę, bo Bóg mnie uwolnił. Musimy być mądrzy, musimy być naprawdę mądrzy, bo wróg będzie próbował nas oszukiwać, będzie próbował nas zniechęcać, będzie próbował robić wszystko dookoła, jest cwany i inteligentny. Byśmy my tylko się poddali i byśmy my gdzieś stanęli w miejscu i powiedzieli dalej Panie za Tobą nie idę, bo to jest zbyt trudne dla mnie. Ludzie o mnie gadają, nie wiadomo co. Elizeusz mówi to nie jest koniec. Elizeusz wie, że jego Bóg jest większy nawet od śmierci tego chłopca. Elizeusz bierze to na serio, idzie do tej kobiety, zaczyna się modlić nad tym dzieckiem. Ciekawe w jaki sposób się modli. On rozciąga się nad ciałem tego dziecka. Jeśli znacie i pamiętacie proroka Eliasz, od którego Elizeusz się uczył, prorok Eliasz też tak wskrzesił z martwych człowieka. On też rozciągnął się nad zmarłym i Elizeusz robi to samo. Dla mnie to jest też bardzo ciekawa lekcja uczniostwa, że to jest sposób, o tym często też mówimy, w który wzrastałem. Ucz się od tych, których Bóg ci dał. Ucz się od ludzi, którzy są krok przed Tobą w wierze. Jeśli w ich życiu coś zadziałało, rób to w ten sam sposób. Ucz się, bądź jak uczeń i nie bój się tego mówić, że się uczysz od kogoś, kto jest krok przed Tobą. Ja też widzę wielu ludzi, którzy są przede mną w ewangelizacji ulicznej, w modlitwie za ludzi w skuteczności, w modlitwie za ludzi na ulicach i ja mam pragnienie w sercu jechać do niego i mówić, że módlcie się za mnie. Ja was chcę błogosławić, bo sam chcę też wejść dalej. Musimy uczyć się od innych, tych, którymi Bóg się posługuje. I Elizeusz wraca, rozciąga się nad tym dzieckiem i w pewnym momencie to dziecko wstaje, z martwych wstaje i wraca do życia. I Bóg odbiera jeszcze większą chwałę niż odebrał w poprzedniej interwencji, kiedy Bóg dał to dziecko swojej kobiecie po raz pierwszy. Teraz oddał je po raz drugi i uczynił to w wielkiej chwale. I przypomniała mi się taka historia co do tego, że czasem walka o to, co Bóg nam daje, żeby to utrzymać, żeby nie dać się okraść właśnie kłamcy i złodziejowi. Była taka historia z Gosią z naszej wspólnoty. Lubię tą historię opowiadać, bo Gosia przyjechała na spotkanie, w ogóle nie wiedziała, gdzie przyjeżdża. Ktoś ją zaprosił, przyjechała z mężem, miała poważne problemy z kolanem, w ogóle z kolanami, od wielu, wielu lat. Nikomu o tym nie powiedziała, my o tym nie wiedzieliśmy. I już miała wychodzić ze spotkania, ale mąż ją zaciągnął, mówi, chodź do tej modlitwy wstawienniczej na koniec, którą mamy zwykle. I podeszła i się za nią modliliśmy, położyliśmy na nią ręce. Nie wiedząc totalnie o jej problemach, błogosławiliśmy ją tylko. I ona później po całym spotkaniu pojechała z nami na gofry, bo pojechaliśmy po spotkaniu, jeszcze mieliśmy trochę mniejszą wspólnotę. I na tych gofrach ona siedziała sobie na nodze i w pewnym momencie zrobiła taką mina i mówi, moja noga, ja nie mogłam tak siedzieć na moim kolanie, nie mogłam tak siedzieć na mojej nodze. I Pan Bóg uzdrowił jej kolano w trakcie tej modlitwy wstawienniczej. I słuchajcie, to był naprawdę przeskok, bo ona nie mogła normalnie żyć przez ten ból kolana. I to już trwało rok, drugi rok, trzeci rok, kiedy to uzdrowienie w niej było, ona już żyła parę dobrych lat i poprosiłem ją, by złożyła świadectwo uzdrowienia w naszym kościele, w parafii miłosierdzia bożego, zapraszając na jakąś modlitwę o uzdrowienie, wieczór tam uwielbienia, coś takiego. I słuchajcie, kiedy ona podeszła do ambony i miała złożyć świadectwo, wiecie co się stało? Nagle zaczęło boleć ją kolano. I ona, chwała Bogu za to, że była wyszkolona w naszej wspólnocie, ona wiedziała, że wróg będzie kłamał teraz, bo jest walka o duszę. Ona wiedziała, że wróg boi się naszego świadectwa. Więc to była taka perfidia diabła, 4 lata nie boli cię kolano, a kiedy masz złożyć świadectwo, nagle zaczyna cię boleć. Więc ona się zorientowała, złapała się twardo do ambony i powiedziała, Bóg 4 lata temu uzdrowił moje kolano i zaczęła po prostu jak diabłu między oczy mówić to świadectwo, co Jezus uczynił w jej życiu. Zeszła z tej ambony, kolano przestało boleć i do dzisiaj jest wszystko w porządku. I ta dziewczyna przeszła egzamin, przeszła test, przeszła próbę wiary i wiedziała, że jeśli Bóg coś jej dał, to to jest dla niej. Jeśli Bóg coś jej dał, to wróg nie ma prawa jej okradać. I ona wtedy musi tupnąć nogą, a nie powiedzieć, o Boże, o Boże, ból wraca, ból wraca. I ona tupnęła nogą i do dzisiaj jej kolano jest zdrowe, już minęło parę dobrych lat od tamtego świadectwa, jest zdrowa do dzisiaj. I zobaczcie, że musimy jak Elizeusz, jak Gosia wiedzieć, że nasz Bóg jest większy od każdej przeciwności, okoliczności. I że kiedy przychodzi załamanie, kiedy przychodzi zniechęcenie, trzeba powiedzieć, mój Bóg jest większy, ja idę dalej, jeśli nie rozumiem, nie czuję, nie wiem jak to się stało, ja idę dalej, bo mój Bóg jest większy. I Bóg przez takie właśnie zachowanie, przez taką determinację wprowadzi cię w większe rzeczy niż widziałeś do tej pory w swoim życiu. Więc Panie, ja chcę się modlić teraz za wszystkich tych, którzy przychodzą próbę, którzy przechodzą przez zniechęcenie, którzy myśleli, czy by się nie zatrzymać, czy by się nie poddać, czy by nie skończyć swojej przygody z Tobą, czy posługi, bo coś nie wyszło, bo ludzie dookoła zaczęli gadać. W imieniu Jezusa dzisiaj łamiemy tego ducha oskarżenia, ducha zniechęcenia i przyjmujemy, Panie, Twoje prowadzenie. Duchu Święty, przyjdź. Duchu Święty, prowadź nas. Duchu Święty, wprowadzaj nas w rzeczy, które masz dla nas. I Duchu Święty, weź nas tam, gdzie tylko Ty sam chcesz nas mieć. Dzisiaj nie chcemy zatrzymać się w półdrogi, nie chcemy zatrzymywać się, Panie, nie wchodząc w pełnię błogosławieństwa. Chcemy wejść w pełnię i trzymamy się dzisiaj mocno Ciebie. I mówimy, Diabuł, nie masz do nas prawa i nie masz do nas przystępu, bo jesteśmy dziećmi Boga. Niech tak się stanie, niech Twoje imię Jezu będzie wywyższone. Niech Święci, niech Maryja wstawiają się za nami, modlą się za nami, niech Twoi aniołowie nam posługują na Twoją chwałę, tak by tylko Twoje imię Jezu było uwielbione całą chwałą i całą czcią. Niech tak się stanie w imię Jezusa i niech Bóg Was błogosławi. Miejcie dobry dzień i nie dajemy się zniechęceniu, bo Bóg jest większy. On zmartwychwstał. Amen.