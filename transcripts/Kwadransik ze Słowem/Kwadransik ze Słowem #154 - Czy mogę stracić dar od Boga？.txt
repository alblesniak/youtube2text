 Myślę, że każdy z nas kiedyś otrzymał coś od Boga i pytanie, które czasem pojawia się w rozmowach z niektórymi ludźmi, jest takie, czy mogę stracić łaskę, którą otrzymałem od Pana Boga? Na to pytanie postaram się w tym kwadransiku znaleźć jakąś w miarę mądrą odpowiedź. Zapraszam was bardzo serdecznie. Cześć, witajcie bardzo, bardzo serdecznie. Jak zwykle, nic się nie zmieniło w kwadransiku ze Słowem. Dziękuję wam za to, że jesteście ze mną i też, że odpowiedzieliście. Akurat zadałem pytanie na Facebooku. Część z was, wiem, że tam też jest ze mną. Poprosiłem was bardziej, już zadałem pytanie. Poprosiłem was o to, żebyście pisali, jeśli rodzą się w was jakieś pytania, jakieś przemyślenia, na które chcielibyście, bym odpowiedział w serii pytań i odpowiedzi. Także takich wpisów w waszych postów było naprawdę sporo. Także bardzo się cieszę i niedługo usiądę do nich i będę na nie odpowiadał. Także w tym odcinku, jeśli chcecie coś napisać, zadać pytanie, chcecie, żebym się do czegoś odniósł, to chętnie też zobaczę, co tam wam po głowie chodzi i przeczytam wasze komentarze, więc piszcie śmiało. W dzisiejszym odcinku, tak jak wspomniałem przed chwilą, chciałbym, żebyśmy zatrzymali się chwilę na temacie, nie tego, co otrzymujemy od Boga jedynie, jako odpowiedź na modlitwę, ale też z tym, co się dzieje później, po otrzymaniu łaski, którą Pan Bóg nam daje, po otrzymaniu uwolnienia, po otrzymaniu uzdrowienia. Czy możemy te rzeczy stracić? Pierwszym fragmentem, od którego chciałbym, żebyśmy zaczęli, jest list do Rzymian 11, 29. Nie musicie otwierać, bo to będzie tylko jeden werset. Otworzymy sobie dłuższy fragment później. Tam jest fragment, który mówi, że dary łaski i wezwanie Boże są nieodwołalne. Bo dary łaski i wezwanie Boże są nieodwołalne. To jest w ogóle kontekst, ten 11 rozdział listu do Rzymian, w którym czytamy o Izraelu. I św. Paweł tutaj tłumaczy, że dary Boże i powołania są nieodwołalne w kontekście Izraela. Że Izrael nie stracił swojego pierwotnego powołania, pierwotnego wezwania, że to wezwanie jest dalej nad tym narodem. I to możemy odnieść śmiało do naszego powołania, do naszego obdarowania. Czasami ludzie pytają czy zadają takie pytania, czy ja mogłem stracić mój dar, bo kiedyś działało, a teraz nie działa. Albo czy mogłem stracić swoje powołanie, bo sporo zrobiłem głupot w moim życiu itd. I ja zawsze biorę ten fragment jako przykład, czy jako odpowiedź na to pytanie, że nie możesz stracić swojego powołania, w sensie ono dalej jest nad twoim życiu. Oczywiście możesz nie wejść w pewne rzeczy, które były na dany czas dla twojego życia, bo minąłeś się z tym przez różne decyzje, przez różne czyny, których się dopuszczamy w życiu. Gdzieś ten czas mógł się przedłużyć, gdzieś mogłeś nie wejść w coś, co było jakimś takim pierwszym planem Pana Boga dla ciebie. Ale wierzę w to, że jeśli człowiek ma naprawdę szczere serce, jeśli człowiek szczerze się nawraca, to Pan Bóg daje mu kolejne szanse, by zrobił i dokonał na ziemi coś, do czego został wezwany i powołany. Tak samo, jeśli chodzi o dary charyzmatyczne. Niektórzy mówią, że w świadectwach, słyszałem kiedyś takie świadectwa, że był taki moment, że straciłem dar i nie było go w moim życiu. I ja tak sobie myślę, że to raczej nie jest tak, że tracimy dary. Że ktoś stracił dar języków, że ktoś stracił dar uzdrowienia. Ja wierzę w to, bazując m.in. na tym fragmencie, że te dary w nas są. Jest w nas dawca darów, więc to jest w ogóle najlepsze, co może nam się wydarzyć. Nie mamy samych darów, mamy dawcę darów w sobie, Ducha Świętego. I ten Duch Święty rozdziela w nas tak, jak chce, darami charyzmatami na dane sytuacje, kiedy ich potrzebujemy. Ja wierzę w to, że my możemy zgasić ducha. To znaczy możemy zgasić w sobie taką wrażliwość na posługę charyzmatyczną, na posługę darami, kiedy wpadamy w grzech, kiedy nie korzystamy z charyzmatów. Kiedy masz dar języków i z niego nie korzystasz, to wydaje ci się, że go straciłeś, a tak naprawdę on się gdzieś zakurzył. On się po prostu, ledwo ten płomień, który kiedyś płonął, ledwo się tli, ale się tli. Tak samo z darem proroctwa. Jest dużo łatwiej, kiedy regularnie posługujesz tym darem, wchodzisz w miejsca, gdzie możesz służyć i stawiasz siebie w sytuacjach, w których ten dar może przez ciebie płynąć. I wtedy to jest wręcz naturalne, że on płynie z ciebie. Ale może się zamknąłeś z jakiejś, nie wiem, sytuacji, jakaś sytuacja sprawiła, że ktoś ci powiedział, żebyś tego nie robił i się wycofałeś i nie widzisz, jakby on w tobie działał i myślisz, że go nie masz, a on w tobie jest, bo Pan ci go dał. Więc dary Boże, dary łaski, wezwania Boże są nieodwołalne, mówi nam ten fragment. Jest taki jeden kolejny, na którym chciałbym, żebyśmy już swoje Biblię otworzyli. Dwunasty rozdział Anglii Mateusza, 43-45 to są słowa Pana Jezusa, który mówi nam o działaniu złego ducha. Mateusza 12, 43-45. I tak będzie z tym przewrotnym plemieniem. To są słowa Pana Jezusa wypowiedziane w pewnym kontekście. I ten kontekst z 12 rozdziału Mateusza chciałbym wam mniej więcej tutaj nakreślić. Na samym początku znajdziemy fragment uzdrowienia człowieka z uschłą ręką. Człowiek z uschłą ręką, który był właśnie w synagodze, w świątyni, został uzdrowiony. Później widzimy, jak w 15 wersecie Jezus uzdrawia zgromadzonych ludzi. Jest tam nawet napisane i Ewangelista Mateusz mówi, że Jezus uzdrowił wszystkich, którzy się tam zebrali. Więc to było coś niezwykłego. Jezus uzdrawia wszystkich, którzy tam się zebrali. Coś wielkiego. I później faryzeusze mają z tym problem, ponieważ nie podoba im się wcale to, że Jezus uzdrawia tych wszystkich ludzi, którzy mają tą uschłą rękę w świątyni, bo był szabat. Później nie podoba im się to, że uzdrawia kolejnych ludzi, czyli takie znaki, że mają z tym problem. I Jezus zaczyna mówić o grzechu przeciwko Duchowi Świętemu na podstawie zachowania faryzeuszów. Zaczyna mówić, że to, co oni mówią, jest wystąpieniem przeciwko Duchowi Świętemu. O co tu chodziło? Przypisywano moc demoniczną Duchowi Świętemu. I Jezus się obruszył, mówi, każdy grzech przeciwko ojcu będzie odpuszczony, przeciwko synowi będzie odpuszczony, ale grzech przeciwko Duchowi Świętemu nie będzie odpuszczony. I to jest ten kontekst, w którym Jezus to mówi. Obruszył się, bo kimś naprawdę ważnym jest dla Niego Duch Święty. Duch Święty jest kimś, ten fragment to pokazuje, jest kimś tak cennym, tak drogocennym, tak bardzo Jezus mocno zareagował, kiedy ktoś wystąpił przeciwko Duchowi Świętemu, że to jest naprawdę niezwykłe. To nam pokazuje, jak bardzo niezwykłą, cenną osobą w naszej relacji z Bogiem powinien być Duch Święty. Jak bardzo często powinniśmy Go przyzywać, jak bardzo często powinniśmy modlić się o taką wrażliwość na Jego obecność, by rozpoznawać Jego obecność. Ja kocham słuchać ludzi, oglądać posługi sprzed wielu lat ludzi, którzy mieli wrażliwość na Ducha Świętego. Znam ludzi, którzy po prostu byli tak wrażliwi, że potrafili wyczuć na odległość. Posługujący, którzy widzieli, w którym miejscu porusza się Duch Święty, nad kim jest Duch Święty, kogo teraz dotyka, z wielką precyzją, z detalami, ze szczegółami. Ale to się bierze z relacji z Duchem. To się bierze z tego, że im więcej czasu spędzasz z osobą, tym bardziej ją poznajesz. Duch Święty jest osobą, On zaprasza nas do relacji, do bliskości. Im bardziej w tej relacji będziemy, im częściej, im dłużej, im głębiej, tym bardziej będziemy umieli powiedzieć, to jest z Boga, to nie jest z Boga. To jest z Ducha Świętego, to nie jest z Ducha Świętego. Bo tak jak spędzasz czas z przyjacielem i po wielu latach spędzanych z przyjacielem jesteś w stanie powiedzieć, co ten przyjaciel może zrobić, mógłby zrobić, czego nie mógłby. Kiedy przyjdzie ktoś do ciebie i powie, ten człowiek, który jest twoim przyjacielem, zrobił to, to, powiedział to i to. Ty, znając swojego przyjaciela, powiesz, to jest niemożliwe, bo ja go znam, to nie jest on. I będziesz wiedział, jakie zachowania możesz przypisać do swojego przyjaciela, bo ty go znasz. Tak samo jest z Bogiem. Kiedy ktoś ci powie, że Bóg skrzywdził jego rodzinę, że Bóg zabrał kogoś, że Bóg teraz zrobił coś tak strasznego w życiu tej osoby, że on nie może sobie poradzić, że taki Bóg jest straszny, to powiesz, ale to nie jest Bóg, którego ja znam. I pokażesz mu Boga, którego ty znasz. Ale to się wszystko bierze z miejsca relacji. I dopiero w tym kontekście uzdrowień, w tym kontekście Bożej mocy, która się rozlewała i faryzeuszów, którzy próbowali mówić, że to od Belzebuba, Jezus mówi o tym właśnie, że kiedy duch nieczysty opuści człowieka, błąka się po miejscach bezwodnych, szukając spoczynku. I to jest bardzo ważne, bo możemy to odnieść do kontekstu choroby. I Słowo Boże mówi, że są takie choroby w Ewangelii, które były powodowane bezpośrednio działaniem złego ducha. To znaczy Jezus wyrzucał złego ducha i choroba odchodziła. Są takie fragmenty. Więc Słowo Boże nam mówi, że to jest możliwe, zresztą komisja doktrynalna odnowy w książce o posłudze uwolnienia też to mówi, że są takie choroby, są takie sytuacje, w których może tak być, że za chorobą stoi zły duch. Nie zawsze tak jest, ale może tak się zdarzyć. I kiedy Jezus wyrzuca takiego złego ducha, kiedy my posługując w imię Jezusa uwalniamy człowieka, człowiek jest uwolniony na imię Jezusa, powinien się nawrócić. Bo kiedy się nie nawróci, zły duch może wrócić do niego z kolegami. I czy wtedy w takiej sytuacji to jest wina Pana Jezusa, że zły duch wraca? No nie. Czy to jest wina posługujących dzisiaj, że stan człowieka jest gorszy w takiej sytuacji? No nie. Człowiek się nie nawrócił. Człowiek nie podjął współpracy z łaską, którą otrzymał. I tego my się musimy nauczyć. Uważam, że tego nauczania dzisiaj brakuje. Co po uzdrowieniu, co po uwolnieniu. Nie tylko jak otrzymać uzdrowienie, nie tylko jak otrzymać łaskę od Pana, ale jak z tą łaską współpracować. Jak współpracować z Bożą łaską po tym, kiedy zostaniesz uzdrowiony. Do czego nie wracać, kiedy właśnie Bóg cię uzdrowi, Bóg cię dotnie, to jest zawsze zaproszenie do nawrócenia. To jest zawsze zaproszenie do jeszcze głębszej relacji. Człowiek nawrócenie oznacza w ogóle odwrócenie się od grzechu. Porzucenie grzesznego stylu życia. I my musimy mieć taką świadomość, że to mówi nam Słowo Boże. To się tyczy też innych zniewoleń. Nie tylko choroby, ale też zniewoleń seksualnych, jakichś uwolnień, znałogów. Jeśli za tym stoi zły duch, który zostanie uwolniony, my mamy za zadanie się nawrócić. Zbliżyć się do Boga, zastąpić to stare życie nowym życiem w Chrystusie. Życiem w sakramentach, życiem Słowem Bożym, relacją z Bogiem. I w dziedzinie uzdrowienia to też jest ważne, że może nastąpić pewien powrót choroby w sytuacjach, kiedy człowiek po uzdrowieniu nie zadba o swój styl życia, a więc, że nie zmieni swojego stylu życia. Bo jeśli człowiek, przykładowo, zostaje uzdrowiony z raka płuc i jest przez lata uzdrowiony, badania medyczne to potwierdzają, ale dalej sobie mówi, a Bóg mnie uzdrowił, to mogę palić sobie fajki, nie zmienia stylu życia, to wtedy sam sprowadza na siebie nieszczęście. I czy może wtedy winić Boga? Czy może wtedy winić grupę, która się za Niego modliła? No nie. Nie wziął odpowiedzialności za łaskę, którą otrzymał. Więc takie rzeczy też się działy w życiu ojca Tardifa. Miałem taką okazję słuchać też ludzi, którzy się z nim spotkali, że nawet w życiu tego człowieka, który arcybiskup Hoser, który był w komisji też medycznej na jego spotkaniach na stadionach, mówi, że tam się działy niesamowite rzeczy, których nie dało się wytłumaczyć medycznie. A były, to już słyszałem w innym miejscu, były takie historie, gdzie po jego posługach niektórzy wracali z pretensjami, bo coś wróciło. I czy to wina wtedy w tej sytuacji jego, Pana Jezusa? Według mnie ktoś nie wziął odpowiedzialności za to, co otrzymał, ale tego trzeba uczyć ludzi i o tym trzeba ludziom mówić. Więc Panie, chcemy dzisiaj Cię prosić o to, byś dał nam mądrość, byś dał nam łaskę, abyśmy umieli współpracować z łaską, którą otrzymaliśmy. Z łaską uwolnienia, z łaską uzdrowienia. I abyśmy mieli pewność, że kiedy dajesz nam swoje dary, Ty chcesz, abyśmy w nich żyli i abyśmy nie zostali okradzeni z dobra, które nam dałeś. Także Panie, bądź błogosławiony, bądź wywyższony i niech Twoja mądrość będzie w nas, tak abyśmy umieli żyć zgodnie z tym, co jest Twoją wolą dla naszego życia. Amen. Niech tak się stanie. Bądźcie błogosławieni. Widzimy się w kolejnym kwadrencie Kuzysłowem. Muzyka