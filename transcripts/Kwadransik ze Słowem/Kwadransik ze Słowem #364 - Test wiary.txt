 Myślę, że nikt z nas nie lubi momentów trudów, prób i ciężkich sytuacji, które nas spotykają. Jednak Słowo Boże pokazuje nam dzisiaj inną perspektywę tych niełatwych sytuacji. O wytrwałości i cierpliwości w dzisiejszym kwadransiku ze Słowem. Cześć, witajcie bardzo serdecznie w kolejnym kwadransiku ze Słowem. Bardzo mi miło, że jesteście ze mną i cieszę się, że udało się nagrać kolejny kwadransik i być systematycznym, bo o to też walczę, o to się staram. Nie było to proste w ostatnim czasie, ale robię co mogę, żebyśmy byli wspólnie dwa razy w tygodniu na tych rozważaniach. Dzisiejsze Słowo, które chciałbym, byśmy rozważyli, będzie miało swój taki trzon w jednym z dzisiejszych czytań i otworzymy sobie za moment list Jakuba, 5 rozdział od 8 do 10 wersetu, ale pójdziemy za moment jeszcze dalej, jeszcze głębiej w kolejne fragmenty i podzielę się z wami tym też, co dotknęło mnie parę dni temu, kiedy sam się modliłem, czytałem Słowo i to są takie rzeczy, które gdzieś dotykały mojego serca. Czytajmy na samym początku ten fragment z 5 rozdziału listu Jakuba od 8 do 10 wersetu i pójdziemy później sobie dalej. Tak też i wy, bądźcie cierpliwi i umacniajcie serca wasze, bo przyjście Pana jest już bliskie. Nie uskarżajcie się bracia jeden na drugiego, byście nie podpadli pod sąd. Oto sędzia stoi przed drzwiami. Za przykład wytrwałości i cierpliwości weźcie bracia proroków, którzy przemawiali w imię Pańskie. To słowo dzisiaj, z niedzieli, którą obchodzimy, daje nam pewien fundament i mówi o wytrwałości i o cierpliwości. To są dwie bardzo ważne cechy, bycie wytrwałym i bycie cierpliwym w życiu duchowym. Zaraz wam pokażę, że są one kluczem tak naprawdę do tego, żeby w życiu duchowym mieć wielkie owoce, żeby w ogóle te dobre owoce były w naszym życiu duchowym widoczne. Kiedy masz wytrwałość, kiedy masz cierpliwość, wtedy jesteś gotowy, masz narzędzia do tego, żeby w swoim życiu duchowym przeżywać te rzeczy, które Pan Bóg tobie daje i jesteś w stanie w swoim życiu duchowym wydawać owoce nie tylko dla siebie samego, ale przede wszystkim dla tych, których w swoim życiu masz. I to słowo dało mi potwierdzenie na to, że to, co przeżywałem w tygodniu, jest czymś, co wpisuje się w to, czym idziemy razem jako Kościół. Czytałem sobie w ogóle wersję jednoj z tłumaczeń z Jakuba. To będzie pierwszy rozdział od pierwszego do czwartego wersetu i podzielimy sobie ten fragment tak na po dwa wersety. Chciałbym się z wami podzielić tym, co to słowo do mnie mówi. Jakuba, pierwszy rozdział od pierwszego wersetu. Jakub, sługa Boga i Pana Jezusa Chrystusa, śle pozdrowienia dwunastu pokoleniom w rozproszeniu. Za pełną radość, mówi św. Jakub, poczytujcie to sobie, bracia moi, ilekroć spadają na was różne doświadczenia. I na tym się zatrzymamy. Za pełną radość poczytujcie sobie, bracia moi, ilekroć spadają na was różne doświadczenia. To już jest jedno z takich zdań, które sprawiają, że ty się zastanawiamy, czy możesz się zatrzymać i pomyśleć w ogóle, o czym on do mnie mówi. Że mamy sobie za pełną radość poczytać, ilekroć spadają na nas różne doświadczenia. Sprawdzałem w oryginalnym tłumaczeniu to słowo doświadczenia, można przetłumaczyć jako próby, testy. To są te wszystkie trudne sytuacje, które pojawiają się w naszym życiu. I Słowo Boże mówi nam, poczytujcie sobie za pełną radość, kiedy to się w waszym życiu dzieje. To jest trudne do zrozumienia, bo normalnie, logicznie myślący człowiek, kiedy pojawia się trud, kiedy pojawia się jakaś ciężka sytuacja w życiu, no nie lubimy tych historii, nie lubimy tych sytuacji. A Słowo Boże mówi, spójrz na to jako na szansę, spójrz na to jako na możliwość, spójrz na to jako na sytuację, w której Bóg naprawdę może coś zrobić. Tylko to wymaga naszego nawróconego umysłu, to wymaga naszego nawróconego spojrzenia, to wymaga nawrócenia naszego myślenia, by na trudne rzeczy patrzeć jako na szansę, by na kryzysy spojrzeć jako na sytuacje, w których Bóg może zrobić tam coś niezwykłego. Jeszcze patrzyłem w inne tłumaczenie, tam jest wręcz napisane, że jako największą radość, poczytujcie sobie, jako szczyt radości, możesz sobie wyobrazić największą radość w swoim życiu, którą przeżyłeś. I Święty Jakub mówi, za taką największą radość i szczęście czytuj sobie, kiedy przychodzą do twojego życia trudy, próby i doświadczenia. To jest dziwne, po ludzku, ale ważne jest to, by zobaczyć, do czego to słowo nas za moment poprowadzi. Ta właściwa perspektywa patrzenia jest możliwa, jeśli wiemy, do czego jesteśmy zaproszeni. Że to nie na trudzie, nie na próbie, nie na tym cierpieniu się kończy, ale to nas do czegoś prowadzi. To nas kieruje do jakiegoś miejsca. Jeśli wiemy, że oddaliśmy Bogu swoje życie, jeśli wiemy, że Bóg jest tym, któremu pozwoliliśmy, by prowadził nasze życie, mówiąc Mu kiedyś, tak Jezu, bądź Panem mojego życia, robiąc to bardzo świadomie, to jesteśmy w miejscu, jeśli jesteś taką osobą, która oddała swoje życie Jezusowi, jeśli tego jeszcze nie zrobiłeś, to lepiej dzisiaj to zrób i powiedz Jezusowi, że pozwalasz Mu, by prowadził twoje życie. Bo wtedy każdy trud, każdy ból, każde cierpienie, każda próba, którą przechodzisz w życiu jest wpisana w przeżywanie tego wszystkiego razem z Chrystusem i to Chrystus, który ma prawo od ciebie, bo dałeś Mu to prawo, bierze cię za rękę i mówi na tym wszystkim odbijemy się i pójdziemy dalej. Jeśli przechodzimy to życie bez Chrystusa i nie pozwalamy Mu przemienić tego w coś dobrego, to zostajemy na bólu, próbie, trudzie sami ze sobą i to już nie jest taka dobra nowina, to już nie jest coś, co daje nam nadzieję, to jest coś, co sprawia, że uważamy, że życie jest po prostu trudne i bez sensu, ale idąc Chrystusem mamy nadzieję i mamy wiarę, mamy pewność, bo Go słowo to mówi, że On to przemieni w dobro, bo On współdziała ze wszystkimi, którzy Go miłują, ku dobremu, we wszystkim, co się dzieje w twoim życiu. To mówili zdolrzymiany. I czytajmy dalej. Wiedzcie, to jest chyba trzeci werset, jeśli dobrze pamiętam, że to, co wystawia waszą wiarę na próbę, czyli każda z tych rzeczy, która jest trudna, wszystko to, co się dzieje dzisiaj, jest próbą, trudem, jakimś bólem w twoim życiu, wiedzcie, że to, co wystawia waszą wiarę na próbę, rodzi wytrwałość. Wytrwałość zaś winna być dziełem doskonałym, abyście byli doskonali, nienagannie, w niczym niewykazujący błędów. Inne tłumaczenie mówi, abyście byli doskonali, w pełni wyposażeni i w niczym nieodczuwający braków. To jest fajne tłumaczenie. Zobaczcie, bo tu się robi z tego fajny ciąg logiczny. Przechodzisz trudy, przechodzisz próby, przechodzisz różne ciężkie sytuacje dzisiaj w swoim życiu i momenty i one, Słowo Boże mówi, prowadzą cię do wytrwałości. I wytrwałość jest narzędziem, potężnym narzędziem w życiu duchowym dzięki któremu jesteś w stanie dojść do miejsca, w którym w niczym nie będziesz odczuwał braków, w którym będziesz w pełni wyposażony, w którym będziesz uznany przez Boga za doskonałego. Wytrwałość jest narzędziem, którego nie ma każdy, ale wytrwałość jest narzędziem, które jeśli już w ręku masz, ono doprowadza cię do doskonałości w twoim życiu duchowym, w twoim podążaniu za Chrystusem, w twoim przeżywaniu życia duchowego. A jeśli właściwie przeżywasz życie duchowe, będziesz właściwie i zdrowo przeżywał własne życie w całości. Bo życie duchowe wpływa na całe życie, to nie jest jakiś dodatek do życia. Jeśli jesteś zdrowy w życiu duchowym, wypróbowany, jeśli jesteś wytrwały, jeśli masz to narzędzie w sobie, to całe twoje życie będzie miało wielki zysk z tego, jak wygląda twoja duchowość. Czasami widzimy ludzi, którzy są oderwani od normalnego życia, bo żyją w takiej jakiejś bańce życia duchowego, że to się ze sobą nie łączy, to jest jakaś chora duchowość. Właściwa duchowość, prawdziwa duchowość, dojrzała duchowość. Jeśli ma w sobie też wytrwałość, o której tutaj czytamy, ona sprawi, że całe twoje życie będzie pobłogosławione, że życie twojej rodziny będzie pobłogosławione, życie twoich najbliższych, ludzie, którzy będą się z tobą spotykali, będą czerpali z twojego życia duchowego, będą czerpali z tego bogactwa, które ty masz w sobie przez życie duchowe, będą czerpali z twojego doświadczenia, które wyrabia się dzięki wytrwałości. Więc być może nie jesteś dzisiaj w takim miejscu w życiu duchowym, gdzie myślisz sobie, że jest ciężko, przychodzę jakąś taką próbę, w moim życiu się wali, sypie, nie jest łatwo. Pomyśl sobie, że to w tobie wyrabia wytrwałość. W tym Adwencie Bóg mówi, to w tobie wyrabia wytrwałość, a ta wytrwałość sprawia, że będziesz w niczym nieodczuwający braków. Wyobraź sobie takie miejsce w swoim życiu, w swoim wnętrzu, że niczego ci nie brakuje. I to poczucie, że nie ma w tobie żadnego braku, nie jest zależne od tego, czy masz, nie jest zależne od tego, czy ci ktoś coś podarował, czy drugi człowiek łaskawie się nad tobą pochylił, nie. Jeśli przejdziesz przez te próby wiary, przez te testy wiary wytrwale, to w tobie będzie wyrobiona taka duchowa cecha i taki duchowy stan, w którym niezależnie, czy masz, czy nie masz, będziesz człowiekiem szczęśliwym. Będziesz tak święty Paweł, który powiedział, umiem cierpieć biedę, ale umiem też obfitować, umiem być rozbitkiem na statku za Chrystusa, umiem być witany jako wielki apostoł, umiem przeżywać i dostosować się do każdej sytuacji, bo moja pełnia nie jest oparta na okolicznościach, moja pełnia jest oparta na Chrystusie, z którym przyszedłem już. Takie próby, takie trudy, takie prześladowania, takie biedy i takie kamienowania, że już myślałem, że umrę. Ale w Nim znalazłem pokój, w Nim znalazłem odpowiedź, w Nim znalazłem pełnię i nie ma we mnie żadnego braku, mimo że dzisiaj może mi brakować pieniędzy, dzisiaj może mi brakować jakiejś relacji, dzisiaj może mi brakować dowartościowania od kogoś z zewnątrz. Ale może być człowiekiem, który mimo wszystko stanie i powie prawdę swojego serca, która jest wyrobiona w nim właśnie przez to dłuto wytrwałości. W niczym nie odczuwam braków, bo jestem w Chrystusie. To jest tak niesamowite miejsce, do którego Bóg nas zaprasza. Jeśli świadomie wchodzimy w życie duchowe, jeśli świadomie wchodzimy w życie z Chrystusem, jeśli świadomie wchodzimy w Jego obecność, ale potrzebujemy mieć w sobie zgodę, mieć w sobie zgodę na przechodzenie prób, idąc Chrystusem za rękę. Więc to jest prosta wskazówka, jeśli dzisiaj przechodzisz taką próbę, jeśli dzisiaj jakaś zła nowina cię będzie próbowała zwalić z nóg, stań świadomie wtedy w modlitwie i powiedz Panie, to jest może dla mnie za dużo dzisiaj? Widzę ten brak, widzę tą potrzebę, która jest we mnie niezaspokojona, ale łapię Cię dzisiaj za rękę i wykorzystaj to ku dobru, jakiemuś dobru w moim życiu. Ja będę wytrwały, daj mi łaskę wytrwałości i ja z Tobą przez to przejdę. I kiedy z Tobą przez to przejdę, wtedy zobaczę niezwykły owoc. Owoc, którego dzisiaj nie widzę, bo wydaje się, że w ogóle nic nie rośnie. Bóg dzisiaj zaprasza nas do takiego zaufania. I Panie, o to Cię prosimy i o to dzisiaj wołamy. Daj nam być ludźmi, którzy kiedy przechodzą przez pustynię, kiedy przechodzą przez próby naszej wiary, wiedzą, że to wszystko wyrabia w nas wytrwałość. I daj nam zobaczyć dzisiaj tą przestrzeń na wytrwałość w naszym życiu. Daj nam zobaczyć i pokaż nam dzisiaj, Panie, gdzie potrzebujemy być wytrwali, gdzie brakowało nam tej wytrwałości. I daj nam łaskę, wołamy o łaskę wytrwałości w naszym życiu, byśmy wiedzieli, że ona jest narzędziem, które gwarantuje nam bycie owocnym i bycie człowiekiem, który wykonuje niezwykłą pracę w Królestwie Bożym. Uwielbiamy Cię, Panie, dzisiaj we wszystkim, co w nas czynisz i dziękujemy Ci za to, że niezależnie od okoliczności jesteśmy ludźmi pokoju, ludźmi radości, miłości, spełnienia i ludźmi, którzy karmią innych, nawet jeśli po ludzku wydaje się, że jest nas wiele braków. Ale dajemy z Ciebie, a nie z nas samych i jesteśmy obfici i bogaci w Tobie. Za to Ci dziękujemy i za to Cię uwielbiamy, Panie. W imieniu Jezusa Chrystusa. Amen. Pozdrawiam Was serdecznie, ściskam mocno i do zobaczenia już niedługo. Napisy stworzone przez społeczność Amara.org