 Cześć i czołem przyjaciele, znajomi i nieznajomi. Dzisiaj bardzo ciekawy i interesujący odcinek. Temat, który będziemy poruszali jest budzący na pewno wiele emocji, wiele zainteresowania wśród ludzi wierzących i niewierzących. Będziemy mówić o magii, czarach, wywoływaniu duchów, czy to w ogóle ma jakąś rację bytu, czy to są bajki, czy mają w sobie jakąś cząstkę rzeczywistości. Zobaczymy co mówi na ten temat Pan Bóg, co mówi na ten temat Kościół. Z wielką radością zapraszam was na kolejny odcinek z serii KWADRANSIK ZE SŁOWEM. Cześć, po raz kolejny widzicie, że dzisiaj mamy inną scenerię. Już nie jestem w ciemnym pomieszczeniu, czyli w moim pokoju z ceglaną ścianą za mną. Jestem w Zakopanem, więc wybrałem się w góry i miałem do wyboru albo odwołać kilka odcinków i je przesunąć, albo też wziąć cały sprzęt ze sobą, co udało mi się dzięki Bogu zrobić, choć nie było to proste z przygodami, ale dojechałem do Zakopanego i mam nadzieję, że uda nam się też tutaj w tym miejscu, w tych okolicznościach nagrać bardzo ciekawy odcinek. Tak jak wspomniałem poruszamy dzisiaj temat magii, czarów, temat kontrowersyjny, emocjonujący i mam nadzieję, że dzisiaj spojrzymy sobie na ten temat z punktu widzenia Pana Boga. Także dzisiaj mam ze sobą Biblię I Kościoła, chociaż będę dzisiaj korzystał z Biblii Tysiąclecia z uwagi na wyjazd, nie wziąłem tej wielkiej, dużej, kwadratowej, prostokątnej Biblii Jerozolimskiej, więc Was zachęcam do tego, jakikolwiek przekład nie jest w Waszych rękach, byście otworzyli Słowo Boże i będziemy dzisiaj czytać już po raz ostatni pierwszą księgę Samuela. Będzie to rozdział 28, od 3 do 20 wersetu. Kolejne odcinki będą już skupione i będziemy czytać drugą księgę Samuela, więc historyczny moment kończymy tę księgę, którą już od wielu odcinków przerabialiśmy. Także otwórzmy pierwszą księgę Samuela, 28 rozdział od wersetu 3 do 20. Historia dość długa, ale będzie ona bardzo dobrym fundamentem do tego, co będziemy za chwilkę rozważać. Samuel umarł, a wszyscy Izraelici obchodzili po nim żałobę. Pochowany on został w swym mieście Rama, a Saul usunął wróżbitów i czarnoksiężników z kraju. Tymczasem Filistyni zgromadziwszy się wkroczyli i rozbili obóz w Szunem. Saul też zebrał wszystkich Izraelitów i rozbił obóz w Gilboa. Saul jednak na widok obozu filistyńskiego przestraszył się, serce jego mocno zadrżało. Radził się Saul Pana, lecz Pan mu nie odpowiadał ani przez sny, ani przez Urim, ani przez proroków. Zwrócił się więc Saul do swych sług. Poszukajcie mi kobiety, która wywołuje duchy. Chciałbym pójść i się jej poradzić. Odpowiedzieli mu jego słudzy. Jest w Endor kobieta, która wywołuje duchy. Dla niepoznaki Saul przebrał się w winne szaty i poszedł w towarzystwie dwóch ludzi. Przybywając do tej kobiety w nocy, rzekł. Proszę Cię, powróż mi przez ducha i spraw, niech przyjdzie ten, którego Ci wymienię. Odpowiedziała mu kobieta. Wiesz chyba, co uczynił Saul. Wyniszczył wróżbitów i czarnoksiężników z kraju. Czemu czyhasz na moje życie, chcąc mnie narazić na śmierć? Saul poprzysiąkł jej na Pana, mówiąc. Na życie Pana nie będziesz ukarana z tego powodu. Spytała się więc kobieta. Kogo mam wywołać? Odrzekł. Wywołaj mi Samuela. Gdy zobaczyła kobieta Samuela, zawołała głośno do Saula. Czemu mnie oszukałeś? Tyś jest Saul. Odezwał się do niej król. Nie obawiaj się. Co widzisz? Kobieta odpowiedziała Saulowi. Widzę istotę pozaziemską, wyłaniającą się z ziemi. Zapytał. Jak wygląda? Odpowiedziała. Wychodzi starzec, a jest on okryty płaszczem. Saul poznał, że to Samuel i upadł przed nim twarzą na ziemię. I oddał mu pokłon. Samuel rzekł do Saula. Dlaczego nie dajesz mi spokoju i wywołujesz mnie? Saul odrzekł. Znajduję się w wielkim ucisku, bo Filistyni walczą ze mną, a Bóg mnie opuścił i nie daje mi odpowiedzi ani przez proroków, ani przez sny. Dlatego ciebie wezwałem, abyś mi wskazał, jak mam postąpić. Samuel odrzekł. Dlaczego więc pytasz mnie, skoro Pan odstąpił od ciebie i stał się twoim wrogiem? Pan czyni to, co przeze mnie zapowiedział. Odebrał Pan królestwo z twojej ręki, a oddał je innemu, Dawidowi. Dlatego Pan postępuje z tobą w ten sposób, ponieważ nie usłuchałeś Jego głosu, nie dopełniłeś płomiennego gniewu Jego nad Amalekiem. Dlatego Pan oddał Izraelitów razem z tobą w ręce Filistynów. Jutro ty i twoi synowie będziecie razem ze mną. Całe też wojsko izraelskie odda w ręce Filistynów. W tej chwili upadł Saul na ziemię, jak długi, przeraził się bowiem słowami Samuela. Brakowało mu też sił, gdyż nie jadł przez cały dzień i przez całą noc. Zanim przejdziemy do komentowania tego fragmentu, chciałbym, byśmy przeczytali sobie trzy punkty z Katechizmu Kościoła Katolickiego, które są komentarzem do pierwszego przykazania Dekalogu. Nie wiem, czy wiecie, w Katechizmie Kościoła Katolickiego, mnie to zaskoczyło, Dekalog jest w bardzo szczegółowy sposób opisany, rozbity na czynniki pierwsze i chciałbym się z wami podzielić tym bogactwem, które Kościół nam zostawia i myślę, że to będzie bardzo dobra wykładnia do tego tematu, który podejmujemy. Będzie to punkt 2115, 16 i 17 Katechizmu Kościoła Katolickiego. Posłuchajmy. Bóg może objawić przyszłość swoim prorokom lub innym świętym. Jednak właściwa postawa chrześcijańska polega na ufnym powierzeniu się opatrzności w tym, co tyczy się przyszłości i na odrzuceniu wszelkiej niezdrowej ciekawości w tym względzie. Punkt kolejny. Należy odrzucić wszystkie formy wróżbiarstwa, odwoływanie się do szatana lub demonów, przywoływanie zmarłych lub inne praktyki mające rzekomo odsłaniać przyszłość, korzystanie z horoskopów, astrologia, hieromancja, wyjaśnianie przepowiedni i wróżb, zjawiska jasnowidztwa, posługiwanie się medium są przejawami chęci panowania nad czasem, nad historią i wreszcie nad ludźmi, a jednocześnie pragnieniem zjednania sobie ukrytych mocy. Praktyki te są sprzeczne ze czcią i szacunkiem połączonym z miłującą bojaźnią, które należą się jedynie Bogu. I punkt 2117. Wszystkie praktyki magii lub czarów, przez które dąży się do pozyskania tajemnych sił, by posługiwać się nimi i osiągnąć nadnaturalną władzę nad bliźnim, nawet w celu zapewnienia mu zdrowia, są w poważnej sprzeczności z cnotą religijności. Praktyki te należy potępić, tym bardziej wtedy, gdy towarzyszy im intencja czyli np. przekleństwo. Lub uciekanie się do interwencji demonów. Jest również nagane nanoszenie amuletów. Spirytyzm często pociąga ze sobą praktyki wróżbiarskie lub magiczne. Dlatego Kościół upomina wiernych, by wystrzegali się ich. Uciekanie się do tzw. tradycyjnych praktyk medycznych nie usprawiedliwia ani wzywania złych mocy, ani wykorzystywania łatwowierności drugiego człowieka. Więc zobaczcie, że te trzy punkty w mojej ocenie wyczerpują cały ten folder, cały wachlarz różnych magicznych sposobów czy to kontaktowania się z rzeczywistością duchową, czy ze zmarłymi, czy też w jakikolwiek magiczny sposób podchodzenie do życia tutaj. Zobaczcie, były wymienione też w ostatnim punkcie amulety. Z amuletami też jest kwestia bardzo delikatna, ponieważ my bardzo lubimy przedmioty, które nawet w naszej wierze chrześcijańskiej, katolickiej, które są dobre, są symbolami wiary, ale bardzo łatwo nam traktować te przedmioty. Tak jak krzyż, czy też obrazy przedstawiające wizerunki świętych, jako talizmany, amulety. Nie możemy magicznie podchodzić do przedmiotów uważając, że nosząc je przynoszą nam szczęście albo błogosławieństwo. Po czym to poznać? Kiedy je ściągasz, zastanów się, czy czujesz się mniej pewnie, czy czujesz się w relacji z Bogiem jakiś uboższy. Jeśli tak, to masz magiczne myślenie i trzeba w nas przemienić. Prawdą jest fakt, że duchowa rzeczywistość jest bardzo bogata. Słowo Boże uczy nas tego, Kościół uczy nas tego. Również św. Ignacy z Loyoli wspominał o tej zasadzie, że anioł ciemności potrafi przybrać postać anioła światłości. Że wróg potrafi, im bardziej człowiek żyje z Bogiem, im bardziej jest zaangażowany w sprawy Królestwa Bożego, w tym większych detalach i niuansach wróg próbuje nas gdzieś zmylić i zwodzić, próbując też przychodzić pod płaszczykiem dobrego ducha. Musimy zrobić sobie pewne rozróżnienie i też wiedzieć, czy powinniśmy często rozeznawać, poddawać w wątpliwość rzeczy, które wydają się dobre, po to, aby móc ocenić, móc rozeznać, czy rzecz jest faktycznie dobra, czy cała jest dobra, czy jakaś część wymaga tego, by ją odrzucić. Myślę, że więcej zagłębię się w odcinku Q&A, który pojawi się niedługo, właśnie w tym temacie sposobów, strategii wroga i tego, w jaki sposób możemy rozpoznać ataki czy podszepty złego ducha, też na podstawie mądrości św. Ignacego z Loyoli. To będzie w kolejnym odcinku. Chciałbym, byśmy na chwilkę zatrzymali się nad takim przemyśleniem, że nie wszystko, co ponadnaturalne jest dobre. W temacie tych rzeczy, o których zaczęliśmy sobie mówić. Zobaczcie, że jest wiele fragmentów w Biblii, w których Bóg przemawia przez sny, w których Bóg posyła swoich aniołów, żeby kontaktowali się z ludźmi. W jakiś sposób komunikuje się świat Królestwa Bożego z tym światem, w którym żyjemy tutaj. Jest to jednak za inicjacją Pana Boga. Jest to Jego pierwszy krok, jest to Jego inicjatywa. Widzimy też z drugiej strony, że można też zobaczyć w Biblii fragmenty, w których, kiedy człowiek zaczyna szukać kontaktu z drugim światem, kiedy zaczyna wróżyć, wywoływać ruchy, jest to nazwane grzechem. Chodzimy po pewnej ponadnaturalnej sferze i musimy nauczyć się rozeznawania, rozróżniania, która jest bezpieczna, która jest Boża, a która jest niepochodząca od dobrego, Bożego ducha. To jest bardzo ważne, byśmy tego się nauczyli. Chciałbym dać Wam pewną podpowiedź, pewne kryterium rozeznania. Nie wiem, czy spotkaliście się z takimi ludźmi. Ja się spotkałem z osobami, które mówiły mi, Marcin, wiesz, byłem u wróżki, czy byłam u wróżki i ona powiedziała mi prawdę. Ona nie miała prawa wiedzieć tak zakrytych rzeczy, nie miała prawa wiedzieć, że coś takiego się wydarzyło. Spotkałem też ludzi, którzy mówili, byłem u bioenergoterapeuty, który machał nade mną rękami, przyzywał jakiejś energii i mój stan zdrowia się poprawił. Teraz jak do tego podejść? Ludzie w świecie, ludzie nieznający Boga, mogliby na podstawie tego, co przed chwilą powiedziałem, powiedzieć sobie no OK, czyli można w to wejść, to jest na pewno dobre, to jest na pewno słuszne, no bo skąd oni mogliby wiedzieć takie rzeczy? Przecież to działa. Chciałbym dać taką wskazówkę i powiedzieć zdanie, które jest bardzo ważne, że kryterium rozeznania nie polega na tym, czy coś jest zgodne z prawdą, z faktami, które wydarzyły się w twoim życiu, czy nie. To nie jest kryterium rozeznania. To, że coś jest ponadnaturalne i to, że coś jest faktycznie nadprzyrodzone, nie oznacza, że pochodzi od Boga. Mamy na to dowód w Biblii, w Księdze Dziejów Apostolskich, w 16 rozdziale, od 16 do 18 wersetu, przeczytam wam ten kawałek Słowa Bożego. Kiedyśmy szli na miejsce modlitwy, zabiegła nam droga jakaś niewolnica, opętana przez ducha, który wróżył. To był zły duch. Przynosiła ona duży dochód swym panom. Ona to biegnąc za Pawłem i za nami wołała. Ci ludzie są sługami Boga Najwyższego. Oni wam głoszą drogę zbawienia. Czyniła to przez wiele dni, aż Paweł mając dość tego, odwrócił się i powiedział do ducha rozkazuje ci w imię Jezusa Chrystusa, abyś z niej wyszedł. I w tejże chwili wyszedł. Zobaczcie, że ten fragment pokazuje ciekawą prawdę, że ta kobieta mówiła coś, co było zgodne z rzeczywistością. To byli słudzy Boga Żywego. To byli słudzy Boga, którzy głosili Ewangelię. Ale Paweł miał w sobie ducha rozeznania, miał w sobie ducha Bożego, z którym konsultował wszystko, co się działo i Duch Boży pokazał mu, że to jest Duch wieszczy, który jest Duchem czarów. I Paweł w imieniu Jezusa wyrzucił z niej złego ducha. Po czym więc poznać? I czego się trzymać? Może co nam ułatwi rozeznawanie i badanie tego, czy coś jest z Bożego ducha, czy nie. Właśnie w tej dziedzinie i w tym temacie. Na pewno trzeba zwrócić uwagę na to, że w chrześcijaństwie moc, która objawia się, moc, która uzdrawia chorych, czy też dar proroctwa, czy te ponadnaturalne rzeczy, o których mówimy, są zawsze potwierdzeniem prawdy Ewangelii. Ewangelia jest potwierdzona znakami, czy to właśnie uzdrawianiem chorych, czy cudami, czy wyrzucaniem złych duchów, czy też prorokowaniem. Byłem na spotkaniach, na których dar proroctwa objawiał się tak mocno, że osoby prorokujące miały wiedzę na temat czyjegoś imienia, tego, co ktoś robił wczoraj, przedwczoraj, tego, co w życiu danej osoby się dzieje, tak, że osoby płakały. Ja sam otrzymywałem słowa prorocze od ludzi tak szczegółowe i trafne dotyczące mojego życia, że wiedziałem, że mówi do mnie Bóg, ale było to zawsze w kontekście głoszenia Ewangelii, w kontekście nauczania Słowa Bożego, nauczania z Biblii, nauczania zgodnego z nauczaniem Kościoła. Tak że to są nierozerwalne rzeczy. Kiedy ktoś zaczyna bawić się w coś ponadnaturalnego i te rzeczy się objawiają, ale nie idzie za tym głoszenie Chrystusa, nie idzie za tym mówienie o Królestwie Bożym, o tym, żeby oddać swoje życie Panu Jezusowi, miej wtedy zapaloną lampkę i bądź uważny, bądź ostrożny. Co jest też ciekawą rzeczą, są ludzie, którzy rodzą się z pewnym obdarowaniem. Są ludzie, którzy rodzą się z obdarowaniem proroczym i niekoniecznie idą za Chrystusem, wtedy ten dar również może się rozwijać. Dlatego możecie spotkać wróżbitów w telewizji, niektórych bardziej nieznanych z imienia, którzy będą trafiali. Są też tacy, którzy będą sobie robić jaja, będą sobie żartować, żeby zbić na kimś pieniądz. Wtedy na szczęście to duchowe zagrożenie nie jest tak wielkie, chociaż też jest to wykroczenie po zaborze prawo. Ale trzeba uważać i być ostrożnym, szczególnie wtedy, kiedy coś się sprawdza, kiedy coś działa, kiedy podczas takiego seansu czy terapii, nie wiem jak to się nazywa, czegoś doświadczysz, czegoś poczujesz, coś się w tobie zadzieje, albo ktoś powie ci prawdę, której nie ma prawa wiedzieć, wtedy możesz być pewny, że jest w tym ingerencja ducha, który nie jest Bożym duchem. Co wtedy zrobić? Jeśli jesteś taką osobą, wyspowiadaj się z tego. Dzisiaj uznaj to, że to jest grzech. Wyspowiadaj się, przeproś Pana za to, wyrzeknij się tego i zaproś Ducha Świętego. Chciałbym, byśmy na koniec tego odcinka właśnie to wspólnie zrobili. Panie Jezu, chcemy prosić Cię teraz, byś przyszedł do każdego z nas, każdej z tych osób, która czytała horoskopy, nosiła amulety, na szczęście, do tych, którzy radzili się w różek albo wywoływali złe duchy. Przyjdź do tych wszystkich ze swoim przebaczeniem, przyjdź ze swoim miłosierdziem i przyjdź przede wszystkim z uwolnieniem, bo Jezu, na Twoje imię zgina się każde kolano. Dzisiaj wyznajemy, że to jest grzech i że to jest brak zaufania Tobie. Chcemy dzisiaj na nowo zaufać Ci z naszą przyszłością, chcemy na nowo zaufać Ci z naszym życiem. Panie Jezu, Ty sam nasze życia prowadź i sam bądź w nich Panem. Bo w imieniu Jezusa wyrzekamy się każdego ducha wróźbiarstwa, ducha czarów, magii, braku zaufania Tobie i niech w Twoje święte imię Jezu to odejdzie z naszego życia. I Duchu Boży zapraszamy Cię teraz przyjdź i sam wprowadź swoją wolność, sam złam to przekleństwo i sam daj nam na nowo doświadczyć Twojej troski, Twojej miłości i Twojej obecności w naszym życiu, bo Ty Jezu jesteś naszym jedynym Panem. Amen. Niech Bóg Cię błogosławi i ufaj Mu, a On zatroszczy się o Twoją przyszłość. Do zobaczenia.