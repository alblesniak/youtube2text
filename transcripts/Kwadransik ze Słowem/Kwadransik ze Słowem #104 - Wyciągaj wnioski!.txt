 Każdy z nas w naszym duchowym życiu popełnia błędy. Chodzi jednak o to, by wyciągać z nich wnioski. Zapraszam Cię na kwadrancik ze Słowem. Witajcie bardzo serdecznie w kolejnym kwadranciku ze Słowem. Jak widzicie, znowu sceneria się zmieniła. To nie moje studio tym razem, ale jesteśmy na sercu Dawida, na konferencji, na której zebrało się wielu naszych przyjaciół. Jak co roku w październiku spędzamy tutaj trzy dni. Zawsze zaczynamy w piątek forum liderów. Rozmawiamy z liderami na temat tego, w jaki sposób gdzieś to wszystko Pan Bóg robi, co czyni, co się dzieje w naszych wspólnotach, co się dzieje w naszym życiu, w naszej relacji z Panem Bogiem i wychodzimy z tego piątku podniesieni. Dwa dni to już jest duża konferencja. W tym roku ponad 2500 osób zebrało się, żeby słuchać Słowa Bożego i wspólnie się modlić. Także z tego miejsca chciałem Was bardzo serdecznie pozdrowić. Zanim przejdziemy do fragmentu Słowa Bożego, tak jak ogłaszałem i mówiłem Wam niedawno, czytaliśmy komentarze pod filmikiem, w którym ogłosiliśmy konkurs, gdzie do wygrania były dwie książki ostatnie, które udało mi się wydać. Między cierpieniem a uzdrowieniem i dwie koszulki. Także przejrzeliśmy Wasze komentarze i chciałbym przeczytać niki, imiona, bo to różnie ktoś się podpisywał, które wygrały. Także uwaga fanfary. Jeśli chodzi o koszulki, t-shirty, wygrały dwie osoby. Marta Sta, pierwsza osoba, która wygrała. Druga osoba, Marcin Andrzej. Domyślam się, że Marcin to imię, a Andrzej to nazwisko. A jeśli chodzi o książki, osoba o niku OSA oraz Zofia Kowalik. Gratulujemy Wam bardzo serdecznie. Cieszymy się, że te kwadransiki na tyle wpłynęły na Wasze życia, że też chcieliście się podzielić tymi historiami. W jaki sposób teraz się mamy skontaktować? Prosimy Was o to, byście w komentarzu pod filmikiem mogli dodać Wasze adresy. E-mail my się do Was odezwiemy i skontaktujemy się na jaki adres wysłać prezenty. Także kochani, ja nie tylko jestem teraz na sercu Dawida, ale wróciłem dopiero co z Kanady. Więc w Kanadzie mieliśmy prawie cały tydzień głoszenia Słowa Bożego w jednej z polskich parafii. Byliśmy tam razem z ojcem Józefem Witko. I chcę Wam powiedzieć, że Pan Bóg naprawdę czynił niezwykłe rzeczy. Mnie zawsze to porusza, kiedy jedziemy do Polonii i zagranicę, jak ci ludzie są głodni, jak chcą słuchać Słowa. Niektórzy z nich przychodzili na całe dnie, żeby karmić się tymi treściami, żeby karmić się Słowem Bożym. Także bardzo serdecznie Was pozdrawiam, bo też wiele osób podchodziło i mówi, że tutaj czy tam w Kanadzie karmią się tymi treściami i tym wszystkim, co gdzieś udaje nam się nagrywać i czym się z Wami dzielić. Także dzisiaj otwieramy Słowo Boże, jak zwykle na pierwszej księdze kronik, tym razem na 15 rozdziale od 1 do 16 wersetu. I będzie to kontynuacja jednego z fragmentów, które rozważaliśmy niedawno. Także otwórzmy słowo i czytajmy je wspólnie. Pobudował on sobie domy w mieście Dawidowym, przygotował miejsce dla Arki Bożej i rozbił dla niej namiot. Wtedy rzekł Dawid, nikt nie powinien nosić Arki Bożej oprócz Lewitów, albowiem to ich wybrał Pan do noszenia Arki Bożej i do obsługiwania jej na wieki. I zgromadził Dawid wszystkich Izraelitów w Jerozolimie, celem przeniesienia Arki Pańskiej na jej miejsce, które dla niej przygotował. Zebrał Dawid synów Arona i Lewitów, synów Kechata, naczelnika Uriela i jego braci 120, synów Merariego, naczelnika Asa i Jasza i jego braci 220, synów Gerszoma, naczelnika Joela i jego braci 130, synów Elisafana, naczelnika Szemajasza i jego braci 200, synów Hebrona, naczelnika Eliela i jego braci 80, synów Uziela, naczelnika Aminadaba i jego braci 112. I wezwał Dawid kapłanów Sadoka i Abitara oraz Lewitów Uriela, Asa Jasza, Joela, Szemajasza, Eliela i Aminadaba i rzekł do nich – wy jesteście naczelnikami rodów lewickich. Oczyście się wy i bracia wasi i przenieście Arkę Pana, Boga Izraela, na miejsce, które jej przygotowałem. Ponieważ za pierwszym razem nie było was, dotknął nas ciosem Pan, Bóg nasz, bośmy się go nie zapytali, jak należało. Kapłani więc i lewici oczyścili się, aby przenieść Arkę Pańską, Boga Izraela. Lewici nieśli Arkę Bożą na drążkach, na swoich ramionach, jak przykazał Mojżesz, zgodnie ze słowem Pana. I rzekł Dawid naczelnikom Lewitów, aby ustanowili swoich braci śpiewakami przy instrumentach muzycznych, cytrach, harfach, cymbałach, aby rozbrzmiewał głos donośny i radosny. Jeśli pamiętacie ostatnie fragmenty, który poprzedzał to, co czytamy w tej chwili, widzimy tutaj Dawida, który ma refleksję, który zaczyna się zastanawiać nad tym, co się stało chwilę temu. W ogóle to jest bardzo dobra duchowa cecha, byśmy mieli refleksję nad rzeczami, które Pan Bóg uczynił w naszym życiu, ale też nad rzeczami, które były trudne i które nam nie wyszły, bo kiedy podejmujemy nad nimi refleksję, uczymy się, Pan Bóg chce nam pokazywać to, co było błędem, to, co było być może czymś niepoprawnym, abyśmy mogli wyciągnąć z tego wnioski, to o czym mówiliśmy na samym początku. I widać, że Dawida to przejęło, co go przejęło? Przyjęła go śmierć Uzy, który kiedy, jeśli pamiętacie, przenoszono Arkę Przymierza i ona się gdzieś tam omsknęła, Uza ją dotknął i zginął. I cały Izrael był porażony, Dawid też widzimy, był porażony tym, co się stało, był przestraszony i zastanawiał się, czy w ogóle ktoś z nich będzie godzien tą Arkę Bożą dalej nieść, ponieważ tylko jej dotknięcie sprawiło taki efekt. I widzimy, że Słowo Boże samo tłumaczy nam również, dlaczego to się wydarzyło. I Dawid mówi tak, ponieważ za pierwszym razem nie było was, dotknął nas ciosem Pan Bóg nasz, bośmy się Go nie zapytali, jak należało. Widzimy, że błędem było to, że Izraelici chcieli obchodzić się z Arką Bożą nie w sposób, jaki opisywało prawo, nie w sposób, w jaki należałoby to zrobić, tak jak Pan Bóg nakazał w swoim Słowie i w swoich nakazach dla Izraela, ale Izraelici przestali pamiętać o tym, co mówił Bóg, zapomnieli o Jego Słowie, zapomnieli o Jego przykazaniach, robiąc to po swojemu i efektem robienia tego po swojemu było to, że zginął Uza. I zobaczcie, że bardzo często w naszym życiu właśnie tak jest, że my dopiero reflektujemy się nad naszym życiem z Bogiem, reflektujemy się nad czymś, nad czym w ogóle byśmy się pewnie nie pochylili, gdyby nie tragiczny efekt. Takie tragedie i trudne momenty w naszym życiu są czasami błogosławieństwem, bo są momentem refleksji, są momentem zatrzymania się. Nawet jeśli ludzie nie żyją z Bogiem, o tym też piszę w swojej książce ostatniej, że nawet jeśli ludzie nie żyją z Bogiem, bywa tak, że przychodzą na, dajmy na to, na pogrzeb, bo ktoś bliski umiera i ten pogrzeb sprawia, że oni myślą nad swoim życiem, nad swoją duchowością, nad tym, co jest później. I właśnie czasami tak się zdarza. To nie są dla nas fajne i przyjemne sytuacje, ale są dla nas też potrzebne w perspektywie życia wiecznego. I widzimy, że również ta śmierć Uzy dała refleksję Izraelowi i Dawid zaczyna dbać o świętość, zaczyna dbać i zwracać uwagę. Mówi oczyśćcie się, niech Lewici się zajmą tym, do czego są przeznaczeni, do niesienia Arki Bożej. Zróbmy tak, jak Pan Bóg przykazał. I ja mam takich bardzo wiele historii, które pamiętam, które mi się przypominają, kiedy my robimy po swojemu. Kiedy ludzie decydują się, żeby robić tak, jak nam się wydaje, zapominamy o Bożym Słowie, zapominamy o Jego przykazaniach, zapominamy o tym, że jest Pan Bóg i robimy tak, jak chcemy. I dopiero, kiedy przychodzi dramat, tragedia, czasami nawet mamy pretensje do Boga. Boże, dlaczego do tego dopuściłeś, dlaczego to zrobiłeś? A wina nie leży po stronie Boga, ale przyczyna jest w naszym zachowaniu, że odeszliśmy od Pana, odeszliśmy od Jego Słowa, odeszliśmy od Jego przykazań. W Księdze Jozułego czytamy, żebyśmy trzymali się dzień i noc Prawa Pańskiego. Wtedy nam się poszczęści i wtedy będzie nam się życie wiodło w błogosławieństwie. Więc kiedy odchodzimy od Pana, od Jego Słowa i żyjemy swoimi własnymi zasadami, to sami sprowadzamy często na siebie nieszczęścia, a obwiniamy za to Boga. Więc to, czego nauczyło mnie tych wiele historii, byśmy nie obwiniali Boga za rzeczy, których On nie uczynił, byśmy nie obwiniali Go za rzeczy, za które Pan Bóg nie odpowiada. Są po prostu konsekwencją naszych złych wyborów, naszych złych decyzji. Są konsekwencją tego wszystkiego, co być może nie wydarzyłoby się, gdybyśmy byli posłuszni Słowu Pana. I zobaczcie, że to są proste przykłady. Czasami ludzie decydują się na życie w nieczystości przed wejściem w małżeństwo, wchodzą w grzech, potem związek się rozsypuje, przechodzą dramat, traumę i pytają Boże, dlaczego to zrobiłeś? Dlaczego mi do tego dopuściłeś? Teraz mnie tak serce boli. A gdybyśmy trzymali się Bożego Słowa, Bożych zasad, nawet gdyby to się rozpadło, to nie byłoby być może tak wielkiej tragedii. To są konsekwencje naszych wyborów. Tak samo możemy żyć w kłamstwie. Decydujemy się na to, żeby dla naszych korzyści, czasem finansowych, czasem innych, oszukiwać. I wpadamy w pułapkę, gdzieś w końcu trafiamy do miejsca w naszym życiu, gdzie coś nam nie wychodzi. W konsekwencji tych kłamstw sypie nam się finanse, sypie nam się życie i mamy pretensje do Boga. Dlaczego żeś to zrobił? A problem leżał w nas. Tak samo w tej historii, którą przed chwilą czytaliśmy. Dawid dochodzi do takiego wniosku, że trzeba wrócić do Pana, trzeba wrócić do Jego Słowa, trzeba wrócić do przykazań, które nam zostawił. Wtedy będzie nam się szczęściło. Także dla mnie to Słowo jest wielką zachętą i jest takim wielkim błogosławieństwem w takim rozumieniu, że kiedy będę słuchał Słowa Pana, On sam zatroszczy się o mnie. Kiedy będę żył zgodnie z tym, co On sam do mnie mówi i kiedy będę zważał na Jego Słowo, na Jego Prawo, wtedy moje życie będzie błogosławione, wtedy będę szczęśliwy. I Pan chce cię do tego dzisiaj zaprosić. Więc być może potrzebujesz dzisiaj zastanowić się, czy były takie sytuacje w twoim życiu, gdzie odszedłeś, być może dzisiaj jesteś w takim miejscu, gdzie w pewnych płaszczyznach twojego życia odszedłeś od Pana. I Pan chce dzisiaj cię przywrócić z powrotem do takiego miejsca. Chce cię przywrócić do miejsca błogosławieństwa, ale mówi oddaj mi to, wróć do mojego Słowa, wróć do mojego Prawa. I Pan chce to dzisiaj czynić w twoim i w moim życiu. Także Panie chcemy dzisiaj prosić Cię o to, żebyśmy wyciągnęli wnioski, żebyśmy mieli serca, które są gotowe na refleksję. Chcemy, Boże, wrócić do rzeczy, które w naszym życiu były nie tak, które w naszym życiu były być może nieoparte na Twoim Słowie. I chcemy Cię dzisiaj prosić, przyjdź z łaską, przyjdź z mocą, przyjdź ze swoim błogosławieństwem. I wołamy Panie, żebyśmy dzisiaj mogli wyjść z tych rzeczy, w których być może tkwimy od lat. Daj nam taką łaskę. Po pierwsze tego byśmy to dostrzegli, a po drugie byśmy z Twoją pomocą to wszystko porzucili. I dzisiaj modlę się za tych, którzy tkwili w grzechu wiele lat, byś pokazał im, że Ty ich nie potępiasz, że Ty ich nie oskarżasz, ale że zapraszasz, by wyszli na wolność. Także Panie, niech Twoje życie będzie uwielbione, niech będzie błogosławione i niech będzie wywyższone w naszym życiu. Amen. Niech Pan Cię błogosławi i widzimy się w kolejnym kwadrensiku ze Słowem. Nie zapomnijcie o tym, żeby napisać w komentarzu maila. Wtedy wysylamy Wam jak najszybciej Wasze nagrody. Także z Bogiem i do zobaczenia. Napisy stworzone przez społeczność Amara.org