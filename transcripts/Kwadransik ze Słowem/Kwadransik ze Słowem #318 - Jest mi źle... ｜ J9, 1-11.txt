 W dzisiejszym odcinku będziemy zastanawiać się jak patrzeć na trudności, które pojawiają się w naszym życiu. Także jeśli masz w życiu trudności zapraszam Cię na dzisiejszy kwadrancik ze Słowem. Cześć, dzień dobry, witajcie bardzo serdecznie w dzisiejszym kwadranciku ze Słowem. Jesteśmy w leśnym tutaj klimacie i jak już będziemy mówić o trudnościach to na pewno trudnością może być to, że trochę wieje, aczkolwiek mam nadzieję, że słychać mnie dobrze i że nic nam tutaj nie przeszkodzi i żadne drzewo się na nas tutaj nie złamie. Jestem w Nałęczowie, w takim bardzo przyjemnym miejscu. Jestem na odpoczynku, bo trochę odpoczywać trzeba pomiędzy wszystkimi wyjazdami. No i bardzo się cieszę, że dzisiaj jesteście ze mną. Ja jeszcze przed śniadankiem, także najlepsze jeszcze przede mną. I mam nadzieję, że wy też dzisiaj chcecie wejść w Słowo Boże, wejść w to, co Pan Bóg ma nam dziś do powiedzenia. Czytając sobie dzisiejszy fragment Słowa, który za moment będziemy rozważać, pomyślałem sobie właśnie o różnych trudnościach, które pojawiają się w naszym życiu. O tym, że myślę, że przechodzimy różne momenty podczas roku, przechodzimy przez różne momenty, kiedy dzieją się rzeczy niekoniecznie te najpiękniejsze, zawsze nie zawsze w życiu dzieje się wszystko tak, jakbyśmy chcieli. I my jako ludzie wierzący powinniśmy mieć na to odpowiedź. My jako ludzie wierzący jesteśmy zaproszeni przez Pana Jezusa do patrzenia na życie w nieco inny sposób. I myślę, że to powinno wzbudzić w nas taką wdzięczność względem Pana Jezusa, względem Pana Boga, że zostawił nam swoje Słowo. I jak św. Paweł powie, że całe Pismo zostało dane nam, czy zostało spisane dla nas, dla naszego pouczenia, żebyśmy umieli czytać tę historię, żebyśmy umieli patrzeć na tę historię i odnosić je do swojego życia, żebyśmy umieli spojrzeć na to, co Bóg już zrobił z ludźmi w historii i patrząc na te przykłady życia ludzi, patrząc na te ich sukcesy, ale na te ich też porażki, umieli brać jakieś lekcje i czerpać lekcje do swojego życia. Także dzisiaj chciałbym was zaprosić do Ewangelii według św. Jana do 9 rozdziału i przeczytamy sobie fragment od 1 do 11 wersetu. Więc zachęcam was, byście wzięli Boże Słowo do ręki i żebyście przeczytali je razem ze mną. Przechodząc obok, ujrzał pewnego człowieka niewidomego od urodzenia. Uczniowie jego zadali mu pytanie, rabbi, kto zgrzeszył, że się urodził niewidomym? On, czy jego rodzice? Jezus odpowiedział, ani on nie zgrzeszył, ani rodzice jego, ale stało się tak, aby się na nim objawiły sprawy Boże. Potrzeba nam pełnić dzieła tego, który mnie posłał, dopóki jest dzień. Nadchodzi noc, kiedy nikt nie będzie mógł działać. Jak długo jestem na świecie, jestem światłością świata. Dopowiedziawszy, splunął na ziemię, uczynił błoto ze śliny i nałożył je na oczy niewidomego i rzekł do niego, idź, obmyj się w sadzawce siloam, co się tłumaczy posłany. On więc odszedł i obmył się, widząc, i wrócił, widząc, a sąsiedzi i ci, którzy przedtem widywali go jako żebraka, mówili, czyż to nie jest ten, który siedzi i żebrze? Jedni twierdzili, tak, to jest ten, a inni przeczyli temu. Nie jest, nie jest tylko do tego podobny. On zaś mówił, to ja jestem. Mówili więc do niego, jakżeż oczy ci się otwarły. On odpowiedział, człowiek zwany Jezusem uczynił błoto, pomazał moje oczy i rzekł do mnie, idź do sadzawki siloam i obmyj się. Poszedłem więc, obmyłem się i przejrzałem. To ostatnie zdanie jest bardzo poruszające. Kiedy pytają go uczeni w piśmie, jak to ci się stało, że przejrzałeś? On mówi, człowiek imieniem Jezus powiedział mi, co mam zrobić i kiedy zrobiłem to, co mi powiedział, to się stało. O to chodzi, słuchajcie, w naszym czytaniu Słowa Bożego. O to chodzi tak naprawdę w naszym kroczeniu za Chrystusem, byśmy za Nim szli i byśmy szli za Jego Słowem, byśmy to Słowo wypełniali w swoim życiu, byśmy to Słowo wprowadzali w czyn. I powiem wam, wtedy dzieją się cuda, wtedy dzieją się największe rzeczy, kiedy wprowadzamy Słowo Boga w czyn. Możemy mieć receptę, możemy mieć przepis na najlepsze ciasto, ale jeśli z przepisu nie skorzystasz, ciasta nie będzie. Jeśli recepty nie wykupisz, lekarstwa czy uzdrowienia przez lekarstwo nie będzie. Jeśli nie zaczniemy stosować Słowa Bożego, jeśli nie zaczniemy nim żyć, będziemy jedynie słuchali tego Słowa, nic się w naszym życiu nie zmieni. Zobaczcie, nawet ludzie niewierzący znają fragmenty Słowa. Nawet ludzie, którzy... czasami oglądam różne social media, portale, różne miejsca odwiedzam w internecie, wszyscy znają fragmenty wyrywkowo Słowa Bożego. Wszyscy znamy jakieś urywki, albo przynajmniej fragmenty historii. Na przykład w ostatniej niedzieli, którą słyszeliśmy o kobiecie cudzołożnej, wielu niewierzących cytowało, kto jest bez grzechu, niech pierwszy rzuci kamieniem itd. Nawet diabeł cytował Słowo Boże na pustyni. I to do niczego nie jest nam potrzebne. Tak naprawdę sama znajomość, sama informacja, ale wieje, nie jest nam do niczego potrzebna, bo wiedza i znajomość Słowa Bożego to jest tylko jakaś cząstka, to jest tylko jakaś część sukcesu. Potrzebujemy to Słowo wprowadzać w nasze życie. I dzisiaj czytamy historię człowieka, czytamy o człowieku, który został uzdrowiony, był niewidomy od urodzenia. I Jezus dokonuje znaku, Jezus dokonuje cudu, który jest zarezerwowany dla Mesjasza. To jest tzw. cud mesjański. Cud, który mógł się zadziać jedynie przez Mesjasza. Żydzi wierzyli, że kiedy przyjdzie Mesjasz, tylko Mesjasz będzie mógł uzdrowić człowieka, który urodził się niewidomy. No i widzimy znak, który się dokonuje. Widzimy cud, który się dokonuje. A i tak faryzeusze, znający pismo, znający Słowo, mają problem, by uwierzyć. Wiedza nie zawsze równa się wiara. Wiedza nie zawsze doprowadza do wiary. Choć powinna. I jest taki moment, jest taki fragment w tej historii, który jest poruszający. Zobaczcie, że pytają Jezusa, zadają Mu pytanie Mistrzu, Nauczycielu, kto zgrzeszył, że On urodził się niewidomy. I to była mentalność Żydów, którzy wierzyli, że jeśli człowiek jest chory, to znaczy, że zgrzeszył. Ale też wierzyli, że jeśli Bóg człowieka błogosławi, to to błogosławieństwo też będzie widoczne. I to jest ten wstęp do tej historii. I pytają Go właśnie, kto zgrzeszył, kto jest winny. I to jest to pytanie, które dzisiaj sobie często możemy w życiu stawiać, które ludzie zadają nam, wierzącym. Dlaczego to się stało? Dlaczego stał się jakiś trud? Dlaczego to cierpienie? Dlaczego ta wojna? Dlaczego to wszystko? Ale myślę, że potrzebujemy te pytania sobie też dzisiaj tak przełożyć i złożyć nasze życie osobiste, prywatne na nasze podwórko jeszcze mocniej. Bo z takimi pytaniami zmagamy się każdego dnia. Dlaczego ta trudność, to cierpienie pojawiło się w moim życiu? I my jako ludzie wierzący, tak jak powiedziałem na samym początku, potrzebujemy mieć perspektywę ewangeliczną, potrzebujemy mieć perspektywę patrzenia, jaką miał Jezus. Potrzebujemy umieć patrzeć na świat tak, jak patrzy na świat Jezus. A skąd wiemy, jak na to patrzy Jezus? Czytając Jego Słowo, czytając Ewangelię, ucząc się Jego sposobu reagowania, Jego sposobu patrzenia, Jego sposobu myślenia, tego, jak On w tych historiach, w tych sytuacjach, w których już się znalazł, reagował. I my dzisiaj, znajdując się w podobnych, potrzebujemy nauczyć się reagować podobnie. I w tej historii, zobaczcie, w samym centrum znajduje się niewidomy człowiek, znajduje się choroba, która jest niewytłumaczalna, choroba, która jest tak naprawdę nie wiadomo jakiego pochodzenia. Żydzi nie wiedzą, Żydzi się zastanawiają. I na pytanie, dlaczego to się stało, Jezus mówi, nie obwiniaj człowieka, nie obwiniaj teraz siebie samego, nie obwiniaj swoich bliskich. Wiecie, tak często ja spotykam ludzi, którzy mają to żydowskie, takie starożydowskie myślenie. O, Bóg mnie ukarał, teraz to się stało, bo zgrzeszyłem. Kiedyś usłyszałem takie zdanie, że gdyby Bóg miał nas ukarać za nasze grzechy, miałby nas gładzić za nasze występki, nasze potknięcia, to już dawno ten świat byłby zniszczony, dawno po prostu ten świat by przestał istnieć, gdyby Bóg miał od nas karać za nasze grzechy. Zresztą święty Piotr, gdyby miał nas karać od razu, prawda, i gdyby ta kara miała... grzech równa się od razu kara Boża, żebyśmy dobrze to zrozumieli. Święty Piotr też później powie, że Bóg jest cierpliwy do nas, dlatego nie daje nam od razu gdzieś kary za nasz grzech, bo jest cierpliwy do nas, On czeka na nasze nawrócenie. W tym się przejawia Boże miłosierdzie, którym nie powinniśmy gardzić i nie powinniśmy sobie mówić, o, skoro od razu kara za grzech nie przychodzi, mimo że łamię Boże przykazania, to, że wszystko jest ok, bo to nie jest dobre myślenie. To nie jest dobre myślenie. I Jezus dzisiaj objawia, myślę, taką nową przestrzeń, dla której dla Żydów to było coś niewytłumaczalnego. Oni nie mieli takiego pomysłu na odpowiedź na to pytanie. To była odpowiedź, którą Jezus zaskoczył i mówi, ta rzecz się zadziała, żeby objawiły się większe dzieła Boże. To znaczy, ten trud, ta choroba, to cierpienie, ten ból, ta niesprawiedliwość pojawiła się po to, że kiedy Bóg będzie wpuszczony w to miejsce, co już jest naszą rolą i naszym zadaniem, by Boga tam wpuścić, tam przez to objawią się wielkie dzieła Boże. Słuchajcie, tak powinniśmy i potrzebujemy patrzeć na trudy w naszym życiu, na choroby w naszym życiu, nawet na śmierć, która się pojawia w naszej rodzinie, wśród naszych bliskich. To jest trudna prawda, ale w ogóle w tym wielkim tygodniu, w którym jesteśmy, zmagamy się z trudnością, zmagamy się z trudnymi tematami, zmagamy się z tematem śmierci, zmagamy się z tematem pewnej niesprawiedliwości, która się pojawia. Ale Jezus mówi, jeśli wpuścisz mnie w miejsce twojego trudu, jeśli wpuścisz mnie w miejsce jakiejś niesprawiedliwości, jeśli wpuścisz mnie w miejsce śmierci, która się pojawiła, największego cierpienia, trudu i bólu, który spotyka ciebie, twoją rodzinę, twoich najbliższych, to z tego miejsca wypłynie wielka chwała Boża, z tego miejsca objawi się coś, co po ludzku byłoby nie do pomyślenia. To w tym miejscu dokona się cud, dokona się przemiana i dokona się coś, czego człowiek sam z siebie nie byłby w stanie wyprodukować. Potrzebujemy dzisiaj zaprosić Jezusa do twojego bólu, do naszego bólu, do rozczarowania, do zawodu, do miejsca, w którym modliłeś się i nic się nie stało i byłeś zniesmaczony Bogiem, rozczarowany Bogiem. Zaproś Go tam, a On jest w stanie uczynić daleko więcej, jak mówi Pismo, niż to, czego się spodziewasz, niż to, co prosisz, niż to, czego oczekujesz. Bóg ma moc uczynić więcej. To jest prawda chrześcijańska, to jest nadzieja chrześcijańska, że nawet jeśli wszystkie nadzieje wydawałoby się, że już poległy, że nawet wszystkie nasze pomysły na to, jak sytuacja może być rozwiązana, już się kończą, kiedy wpuszczasz tam Jezusa. Co znaczy wpuszczać tam Jezusa? Mówisz Jezu, już nie wiem, co tu zrobić. Weź tę sytuację, oddaję Ci moich najbliższych, oddaję Ci tę osobę, którą straciłem, oddaję Ci teraz tę sytuację, te osoby, które cierpią, weź to w swoje ręce, zrób, co chcesz, oddaję Ci kontrolę. I wiecie, kiedy puszczamy kontrolę, kiedy puszczamy to z własnych rąk, wtedy Jezus zaczyna działać. Czasami życie nas potrzebuje docisnąć do ściany, żebyśmy powiedzieli, panie, puszczam kontrolę, puszczam to z swoich rąk, puszczam tę kontrolę, którą miałem, myślałem, że jestem panem swojego losu, myślałem, że wszystko jest w moich rękach, myślałem, że mam wszystko. A sytuacje w życiu czasem pokazują nam, że naprawdę jesteśmy tylko ludźmi. I to jest szczęście w nieszczęściu, że do tego dochodzimy. I kochani, chcę was zaprosić dzisiaj i siebie samego do takiego totalnego zaufania Bogu właśnie w tych trudnościach, w których się znaleźliśmy. I chcę się z wami dzisiaj o to pomodlić, by właśnie w tym wielkim tygodniu, w którym jesteśmy, byśmy spojrzeli na ten krzyż i nie widzieli w nim porażki, nie widzieli w nim rozczarowania, nie widzieli w nim bólu, który jest bez sensu, ale widzieli w nim i dostrzegli w nim moc do zmartwychwstania, moc, która wskrzesza do życia to, co było już martwe, wskrzesza do życia wiary, nadzieje, która przywraca zdrowie, która przywraca życie, bo nasz Bóg jest Bogiem cudów. I Panie, chcę Cię teraz poprosić za wszystkich, którzy modlą się teraz ze mną, byś, Duchu Święty, tchnął swoją obecność do życia tych, którzy są z nami, którzy się modlą, którzy stracili nadzieję i być może już nawet nie wiedzieli, jak się modlić. Przyjdź ze swoją mocą, przyjdź z miłością, przyjdź z pokojem i daj nam doświadczyć tego, że jesteś Bogiem cudów, który wyprowadza z największej niewoli, z największego dołka. Im większy dołek, im większe bagnot, im większy cud masz moc uczynić. To jest nasza perspektywa, Panie. Uwielbiamy Cię dzisiaj, Jezu, który jesteś światłem w ciemności, który jesteś życiem w śmierci i który jesteś, Panie, oddechem, kiedy już nie mamy siły oddychać. Duchu Święty, zstąp, Duchu Święty, przyjdź i przemień to, co niemożliwe. Przemień swoją mocą to, co niemożliwe. W możliwe. Bo Ty sam, z własnej śmierci, uczyniłeś życie i zbawienie. I Ty uciszyłeś burzę. Na jedno słowo. Na jedno Twoje słowo. Mówimy, uspokój się do burzy, która spotkała nas w naszym życiu. Ucisz się w imieniu Jezusa Chrystusa. Amen. Kochani, niech tak będzie, niech Bóg wam błogosławi. Życzę wam dobrego wejścia w te niezwykle głębokie i najważniejsze tajemnice naszej wiary. Módlcie się za mnie, ja modlę się za was. Jeśli chcecie, by ten filmik poszedł dalej, też dajcie łapkę w górę. No i niech Bóg wam błogosławi. Ściskam was, pozdrawiam. Do zobaczenia wkrótce. KONIEC