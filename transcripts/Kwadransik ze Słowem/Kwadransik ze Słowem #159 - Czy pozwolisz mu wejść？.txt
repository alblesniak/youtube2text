 Ostatnio wziąłem do ręki Słowo Boże i zacząłem czytać Ewangelię. Kiedy czytałem Ewangelię, zwróciłem uwagę na jedną rzecz, która wydaje się często w wielu historiach szczegółem. Kiedy Pan Jezus wszedł do jakiegoś miejsca, zmieniało się zupełnie wszystko. Dzisiaj chciałbym, żebyśmy przeczytali kilka fragmentów Słowa Bożego, które mówią właśnie o tym. I zadam Wam pytanie. Zadam pytanie Tobie, ale też samemu sobie. Czy pozwolisz dzisiaj Jezusowi, by na nowo wszedł do Twojego życia? Zapraszam na Kwadransik ze Słowem. Witam Was bardzo, bardzo serdecznie w kolejnym odcinku Kwadransika ze Słowem, gdzie faktycznie dzisiaj tego słowa będzie wiele. Będą trzy fragmenty, które chciałbym, żebyśmy przeczytali i na które chciałbym, byśmy spojrzeli z perspektywy patrzenia osoby, która szuka Jezusa, która doszukuje się czasami w jednym zdaniu treści i sensu w historiach, które bardzo często dobrze znamy. Ale to jest niezwykłe, że kiedy czytamy Słowo Boże, kiedy wgłębiamy się w treści tego słowa, kiedy czytamy może po raz setny ten sam fragment, czasami Pan Bóg potrafi zwrócić naszą uwagę na jeden wyraz, na jedno zdanie, które wcześniej wydawałoby się takie normalne, nic nieznaczące, a często właśnie przez te proste wyrazy, proste słowa Bóg chce nam coś powiedzieć. I wiesz, że tym razem też tak będzie, bo tak było w moim przypadku, kiedy, tak jak powiedziałem wam przed chwilą, czytałem Ewangelię i na tym fragmencie się zatrzymałem. To jest niezwykłe, że kiedy Pan Jezus przychodzi do naszego życia, kiedy On przychodził do wielu ludzkich sytuacji, w których był tam zaproszony albo nagle się tam pojawiał, Jego przyjście wiązało się z bardzo konkretnym owocem, z bardzo konkretnym rezultatem. Przyjście Pana Jezusa zawsze coś zmieniało. I nie zawsze były to bardzo kolorowe sytuacje. Bardzo często Jezus wchodził do dramatów ludzkich i tam w cudowny sposób przemieniał dramat w błogosławieństwo. Ale były też takie historie i takie sytuacje, kiedy przychodził do życia człowieka, do życia ludzi, którzy wydawałoby się, że dobrze się mają, dobrze prosperują i po tym przyjściu Jezus zadawał pytanie, które odwracało wszystko do góry nogami, które pokazywało prawdę o sercu, o czyichś nawykach, o czyichś przyzwyczajeniach, o czyimś stylu życia. I nie zawsze Jezusa przyjście wiązało się z komfortem. Tak jest również dzisiaj. Chciałbym, żebyśmy spojrzeli właśnie z takiej perspektywy na te trzy dzisiejsze fragmenty, które chciałbym z wami przeczytać. Pierwszy z nich będzie to fragment Ewangelii Mateusza, 12 rozdział od wersetu 9 do wersetu 14. Więc otwórzcie Słowo Boże, zapraszam was do tego, byście wzięli je do ręki i żebyśmy wspólnie przeczytali tych kilka wersetów. Idąc stamtąd, wszedł do ich synagogi, a był tam człowiek, który miał uschłą rękę. Zapytali go, aby móc go oskarżyć. Czy wolno uzdrawiać w szabat? Lecz on im odpowiedział, kto z was, mając jedną owcę, jeśli mu ta w dół wpadnie w szabat, nie chwyci i nie wyciągnie jej? O ileż ważniejszy jest człowiek niż owca. Tak więc wolno jest w szabat dobrze czynić. Wtedy rzekł do owego człowieka, wyciągnij rękę. Wyciągnął i stała się znów tak zdrowa jak druga. Faryzeusze zaś wyszli i odbyli naradę przeciw niemu, w jaki sposób go zgładzić. Przechodzimy od razu do drugiego fragmentu. Ewangelia Marka, piąty rozdział, od 35 do 43 wersetu. Ewangelia Marka 5, od 35 do 43, niezwykły fragment, mówiący o cudzie, który dokonał się w życiu ludzi, w życiu całego środowiska. To, co się stało tutaj, nie przeszło bez echa i było też kolejnym powodem, dla którego faryzeusze, uczeni w Piśmie, bali się Jezusa, Jezusa, który ma moc, Jezusa, który wywracał do góry nogami wszystko, co działo się wtedy w Izraelu. Więc przeczytajmy od 35 wersetu. Gdy On jeszcze mówił, przyszli ludzie od przełożonego synagogi i donieśli Twoja córka umarła, czemu jeszcze trudzisz nauczyciela? Lecz Jezus, słysząc co mówiono, rzekł przełożonemu synagogi Nie bój się, bierz tylko i nie pozwolił nikomu iść z sobą z wyjątkiem Piotra, Jakuba i Jana, bo nie ma Piotra, Jakubowego. Tak przyszli do domu przełożonego synagogi, wobec zamieszania, płaczu i głośnego zawodzenia, wszedł do nich i rzekł Czemu robicie zgiełk i płaczecie? Dziecko nie umarło, tylko śpi. I wyśmiewali Go. Lecz On odsunął wszystkich, wziął z sobą tylko Ojca, Matkę, Dziecko oraz tych, którzy byli z Nim i wszedł tam, gdzie dziecko leżało. Ująwszy dziewczynkę za rękę, rzekł do niej Itakum, to znaczy Dziewczynko, mówię Ci, wstań! Dziewczynka natychmiast wstała i chodziła, miała bowiem dwanaście lat i osłupieli wprost ze zdumienia. Przykazał im też z naciskiem, żeby nikt o tym nie wiedział i polecił, aby dano jej jeść. Wieść się oczywiście rozeszła i to, co się stało przed chwilą, tak jak powiedzieliśmy, wzbudziło zdumienie wśród wielu ludzi i też wielu uwierzyło w Jezusa przez to, czego dokonał. I od razu przechodzimy do trzeciego fragmentu Ewangelia Mateusza 21 od 12 do 13. Ewangelia Mateusza 21, 12 do 13. A Jezus wszedł do świątyni i wyrzucił wszystkich sprzedających i kupujących w świątyni, bo wywracał stoły zamieniających pieniądze oraz ławki tych, którzy sprzedawali gołębie. I rzekł do nich, napisane jest, mój dom ma być domem modlitwy, a wy czynicie z niego jaskinie zbójców. Zobaczcie, że w każdej z tych trzech historii, które przeczytaliśmy, wejście Jezusa wiązało się ze zmianami. Wejście Jezusa, przyjście Jezusa wiązało się z jakimś trzęsieniem ziemi, którego doświadczali ludzie. W pierwszej historii czytamy o tym, że Pan Jezus wchodząc do synagogi uzdrawia człowieka z uschłą ręką. W drugiej historii Jezus wchodząc i przychodząc do domu, w którym panował lament, panował zgiełk, panowała histeria, ponieważ zmarło dziecko, zmarła młoda dziewczyna i Pan Jezus mówi, czemu płaczecie, to dziecko śpi, nie umarło i wszyscy się z niego śmiali. To jest bardzo częsta reakcja niewiary na wiarę. Często o tym mówię, że niewiara bardzo często lekceważy, śmieje się, wyśmiewa wiarę. Tak czasami możecie być potraktowani, kiedy macie wiarę, możecie być wyśmiani, no właśnie, bo perspektywa wiary jest zupełnie inna niż perspektywa niewiary. I Pan Jezus również tego doświadczył, ale kiedy wszedł do domu, rzekł do dziewczynki, talita cum, i dziewczynka wstała, więc ze śmierci Jezus przemienił życie, z tragedii Jezus czyni, no właśnie, czyni święto, czyni coś chwalebnego i w trzeciej historii, trzecia historia różni się od dwóch poprzednich, ponieważ o ile te pierwsze są takie bardzo radosne, można by powiedzieć, może nie lajtowe, bo to nie były lajtowe sytuacje, ale to były sytuacje, w których Pan Bóg przychodzi do dramatu człowieka i z tego dramatu wyprowadza błogosławieństwo. W trzeciej historii widzimy Jezusa, który wchodzi do świątyni, do ludzi, którzy myślę, że się dobrze mieli, mieli się naprawdę nieźle, bo robili fajny biznes w świątyni Boga. Tam, gdzie powinni ludzie się modlić. Jezus powiedział, mój dom, dom mojego Ojca, niech będzie domem, miejscem modlitwy dla wszystkich narodów, po wszystkie czasy. I z tej świątyni, w której powinna trwać nieustanna modlitwa, no ci ludzie uczynili jaskinię zbójców, to znaczy zrobili sobie supermarket. I Jezus był wściekły na to, bo zobaczył, no właśnie, zobaczył, jak wygląda duchowy stan tych ludzi, tak naprawdę, jak wygląda ich troska o świątynię i tej troski w ogóle nie zobaczył. Więc przyszedł do ludzi, którzy mieli się dobrze, pozornie dobrze, ale patrząc w głębiny ich serca, zobaczył przekupstwo, zobaczył oszustwo, zobaczył nieprawość. I to sprawiło, że wejście Jezusa w takie środowisko, gdzie z jednej strony ludzie są religijni i pobożni, ale z drugiej strony ci ludzie tak naprawdę w głębi swojego serca nie chcą i nie mają nic wspólnego z Bogiem, to wywołało w Jezusie tą gorliwość, która wyraziła się tym, że wyrzucił wszystkich sprzedających. Bo to jest inna sytuacja niż taka, kiedy Jezus przychodzi do grzeszników, którzy wiedzą, że są grzesznikami i którzy tkwią po uszy w grzechu. Jezus chodził do ludzi, którzy byli zimni, po prostu zimni. Najgorsza sytuacja dzieje się wtedy, kiedy ludzie są letni. Kiedy ludzie są letni, to znaczy miksują Boga z grzechem i myślą, że wszystko jest w porządku. Miksują gdzieś służenie Bogu ze służeniem diabłu, z oszukiwaniem, z przestępstwem i mówią jestem pobożnym człowiekiem, jestem religijnym człowiekiem. Takie pozory, zresztą Apokalipsa o tym mówi, wywołują w Bogu obrzydzenie. Bóg się brzydzi letniością, Bóg się brzydzi kompromisem. Więc może zabrzmi to dziwnie, ale lepszą sytuację mają ludzie, którzy są gdzieś faktycznie całym sercem po drugiej stronie mocy, ponieważ do takich ludzi można przyjść i powiedzieć im, pokazać im miłosierdzie, miłość, łaskę i oni ją przyjmą. Bardzo trudno przyjść do ludzi, którzy są jedną nogą tu, drugą nogą tam, bo oni myślą, przecież ja słyszałem o Bogu, przecież ja chodzę do kościoła, przecież ja tam odwiedzam nabożeństwa, ale jego życie jest antyświadectwem. I tacy ludzie często mają zamknięte serce i dlatego to budzi w Jezusie, no właśnie, wkurzenie. I Jezus był tutaj sfrustrowany i myślę, okazał tę frustrację w taki sposób. I zobaczcie, że wejście Jezusa do życia człowieka zawsze rodziło pewne konsekwencje. I wpuszczając Jezusa do swojego życia, godzisz się zarówno na cuda, na znaki, które czyni, ale musisz zgodzić się również na wywrotkę, którą Jezus też może przynieść. Zgadzasz się z jednej strony na moc Ducha Świętego, która wieje i która cię dotyka i jesteś dotknięty dogłębnie Jego obecnością, ale to dogłębne dotknięcie Jego obecnością, obecnością Jezusa sprawia również to, że twoje życie musi się przewartościować, twoje życie musi się przemienić, twoje życie musi nabrać tempa Ewangelii, musi nabrać życia Ewangelii, wartości Ewangelii, sprawiedliwości Ewangelii. Jezus chce przemienić twoje życie, a nie tylko ciebie dotknąć, żeby z tego dotyku nic nie wyniknęło. To jest naprawdę ważne, o czym mówimy, bo czasami pójście za Jezusem, może inaczej powiem, zawsze pójście za Jezusem, będzie wiązało się ze stratą. Stratą starego stylu życia, stratą grzesznego stylu życia, stratą być może znajomych, którzy nie potrafią sobie ciebie wyobrazić bez pewnego stylu zachowania, które prezentowałeś przez większość swojej przeszłości. Jezus wprowadza zmianę, Jezus czyni cuda, Jezus też daje wymagania, Jezus też daje ci łaskę, by im sprostać, ale potrzebuje twojego tak, by wejść na tę budowę twojego życia i zrobić tam porządki, by wejść do świątyni, którą jesteś i być może to wywalić, to wywalić, a zostawić to, co jest słuszne, święte i co przyniesie tobie błogosławieństwo. Czy na to dzisiaj się zgodzisz? I jest fragment, który w Apokalipsie św. Jana, możemy przeczytać Apokalipsa 3, 20, Jezus mówi tak Oto stoję u drzwi i kołaczę, jeśli ktoś posłyszy mój głos i drzwi otworzy, wejdę do niego i będę z nim wieczerzał, a on ze mną. Oto stoję u drzwi i kołaczę. Jezus dzisiaj stoi u drzwi twojego życia, kiedy słuchasz ten kwadransik, i kołacze, i puka. Być może mówisz dzisiaj, ale już puściłem Jezusa do swojego życia. Jezus puka do miejsc, w którym w twoim sercu, które jeszcze są zamknięte. Jezus puka do miejsc, w których jest kompromis. Jezus puka do drzwi, kołacze, tam gdzie jest jeszcze grzech, gdzie jest jeszcze pójście za nim nie do końca. Jezus puka i pyta, czy mogę wejść, czy mogę uczynić cud, ale czy mogę też powywracać stoły, czy mi na to pozwolisz, czy powiesz mi tak. Jezus zadaje ci dzisiaj to pytanie. I jest takie ryzyko, jest taka pokusa, którą bym nazwał ryzykiem bliskości Jezusa przez drzwi. To znaczy, z jednej strony On puka, czyli wiesz, że jest, wiesz, że On tam jest już blisko, że wystarczy otworzyć Mu drzwi, ale z drugiej strony stoisz i myślisz sobie, może Go nie wpuszczę, a może to pukanie, czyli jakiś taki bardzo zewnętrzny element zewnętrznego spotkania z Nim, powiesz sobie, że może wystarczy, może to jest tyle, ile ja potrzebuję w życiu, może Go trochę tam doświadczę, ale żeby pozwalać Mu robić porządki? No nie bardzo. I to jest ryzyko, to jest pokusa, którą wróg próbuje dzisiaj tobie sprzedać, żebyś zadowolił się pukaniem drzwi Jezusa, to znaczy pobożnością, religijnością, która jest zewnętrzna, która przychodzi z zewnątrz, ale której nie ma w tobie. Nie ma w tobie prawdy, nie ma w tobie szczerości, nie ma w tobie pełnego przyzwolenia, żeby Jezus zrobił w tobie, co sam chce. Czy dzisiaj pozwolisz Jezusowi na to, by wszedł? Czy pozwolisz Mu na to, by zrobił w tobie, co chce? Czy otworzysz Mu drzwi, kiedy kołaczę? Bo jeśli tak, to On obiecuje, wejdę do ciebie i będę z tobą wieczerzał. On będzie z tobą wieczerzał. Nie ma lepszej nagrody w życiu. Nie ma większego sensu nasze życie, niż to, żeby wieczerzać z Bogiem, żeby być z Nim przy jednym stole w każdej sytuacji twojego życia. Wiesz, że On cię nie zostawi, nie opuści. Wiesz, że On wyciągnie cię z problemów, być może, w które sam cię wprowadzi, kiedy pójdziesz za Nim. On sam będzie przy tobie, przy twojej prawicy, po twojej prawicy. On sam będzie cię chronił, kiedy będziesz w Jego cieniu, cieniu Jego obecności. To jest Jego obietnica, tylko czy Mu otworzysz? Panie, chcę cię prosić za nas wszystkich, za tych, którzy jeszcze być może nigdy nie otworzyli swojego serca przed tobą, nie otworzyli drzwi swojego serca, abyś mógł wejść. Ale też proszę cię za siebie i za wszystkich tych, którzy otworzyli ci już kiedyś serce i drzwi, ale którzy dzisiaj zastanawiają się, czy mogę pójść dalej, czy to nie jest zbyt wielkie ryzyko. Daj nam pójść dalej, daj nam pójść mocniej, daj nam pójść głębiej za tobą i za twoją obecnością. Oto cię, Panie, prosimy dzisiaj. Duchu Święty przyjdź, wyważ drzwi naszego serca i uczyń w nich to, co sam chcesz. W imię Jezusa Chrystusa. Amen. Niech Pan cię błogosławi, subskrybujcie kanał, żebyśmy mogli docierać z dobrą nowiną jeszcze szerzej, jeszcze dalej. I czyńmy co w naszej mocy, by żyć z Jezusem i by wpuszczać Go do tych wszystkich miejsc, do których On chce wejść. Odpowiedz Mu dzisiaj na Jego wołanie. Amen. Muzyka