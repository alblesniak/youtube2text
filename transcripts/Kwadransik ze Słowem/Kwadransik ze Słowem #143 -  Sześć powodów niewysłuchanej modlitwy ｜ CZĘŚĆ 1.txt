 Czasem, kiedy modlimy się i nie otrzymujemy odpowiedzi, winimy Pana Boga za to, że nie wysłuchuje naszych modlitw. Prosimy, wołamy, modlimy się i odpowiedzi jak nie było, tak nie ma. Co jeśli problem nie leży po stronie Pana Boga, a po naszej? Zapraszam na kwadransik ze Słowem. Cześć, witajcie bardzo serdecznie w kolejnym kwadransiku ze Słowem, w którym zajmiemy się bardzo ważną rzeczą, bardzo ważnym tematem, tematem życia modlitewnego, tego dlaczego nie jesteśmy wysłuchiwani, dlaczego czasami zanosząc tak wiele modlitw do Pana Boga nie widzimy rezultatu ani odpowiedzi. Jak widzicie, jesteśmy w lesie. Zdecydowałem się wyrwać na chwilę z tej naszej całej modlitwy. Z tej całej pokojowej kwarantanny, żeby wyjść na chwilę, złapać powietrza, nieco odetchnąć. Bardzo lubię to miejsce. Zresztą kiedyś chyba Was tu już wziąłem i opowiadałem o tym, co obecnie przeżywałem z Panem Bogiem. I przez najbliższe dwa odcinki właśnie stąd będę dzielił się z Wami sześcioma powodami, dla których nasze modlitwy są niewysłuchiwane. Nie będą to moje niesamowite odkrycia, ale będą to treści, które Słowo Boże przedstawia nam w bardzo konkretny sposób. Chciałbym, żebyśmy na samym początku skupili się na trzech. W dzisiejszym odcinku na trzech i w kolejnym odcinku na kolejnych trzech powodach. Ale chciałbym położyć pewien fundament, który jest bardzo ważny, który możemy znaleźć w Ewangelii Jana 14, 13. Pan Jezus mówi tak. A o cokolwiek prosić będziecie w imię moje, to uczynię, aby ojciec był otoczony chwałą Synu. To zdanie mówi nam bardzo jasno. Pan Jezus mówi do swoich uczniów, że wysłuchana modlitwa, za każdym razem, kiedy zanosisz modlitwę do Ojca, zanosisz ją w imię Jezusa, za każdym razem, kiedy się modlisz i jesteś wysłuchiwany, Ojciec odbiera w tym chwałę. Chcę, żebyśmy na samym początku tej dwuodcinkowej, krótkiej serii wiedzieli o tym, że kiedy się modlisz i Bóg odpowiada na twoją modlitwę, On jest otoczony chwałą. On chce, żebyś był wysłuchany. On chce dać ci to, o co prosisz do Niego w zaufaniu, w miłości i w prostocie serca. Chciałbym, żebyśmy otworzyli wspólnie Mateusza 6, rozdział od 5 do 8 wersetu. To jest bardzo znany urywek Pisma, w którym Pan Jezus mówi o tym, jak się mamy modlić. To jest bardzo aktualny też fragment na Wielki Post, w którym się znajdujemy. Mateusza 6, rozdział od 5 do 8 wersetu. Przeczytajmy go wspólnie. Gdy się modlicie, nie bądźcie jak obłudnicy. Oni lubią w synagogach i na rogach ulic wystawać i modlić się, żeby się ludziom pokazać. Zaprawdę powiadam wam, otrzymali już swoją nagrodę. Ty zaś, gdy chcesz się modlić, wejdź do swojej zdepki, zamknij drzwi i módl się do Ojca Twego, który jest w ukryciu. A Ojciec Twój, który widzi w ukryciu, odda Tobie. Na modlitwie nie bądźcie gadatliwi jak poganie. Oni myślą, że przez wzgląd na swe wielomówstwo będą wysłuchani. Nie bądźcie podobni do nich, albowiem wie Ojciec Wasz, czego wam potrzeba, wpierw, zanim Go poprosicie. Powód pierwszy, dla którego nie jesteśmy wysłuchiwani, nasze modlitwy są niewysłuchiwane, to zła intencja serca. We fragmencie, który przed chwilą mogliśmy przeczytać, Jezus mówi i daje przykład ludzi, którzy modlą się, czyli robią już coś dobrego, modlą się, przychodzą do Boga z jakąś intencją i są niewysłuchiwani, ponieważ intencje ich serca są złe. Jaka jest intencja faryzeuszów i tych obłudników, o których Jezus tutaj mówi? Oni lubią w synagogach i na rogach ulic wystawać i modlić się, żeby się ludziom pokazać. To jest intencja serca tych ludzi, którzy są niewysłuchani. Lubią się pokazać, chcą się modlić po to, żeby ludzie ich zobaczyli. Modlą się po to, żeby w jakiś sposób zabłysnąć. Może modlą się wtedy, kiedy wiedzą, że jest największy ruch, kiedy wiedzą, że najwięcej osób na nich spojrzy. I to są rzeczy, których człowiek nie widzi. Człowiek widzi tylko to, co zewnętrzne. I my często oceniamy z pozoru, patrzymy z takiej zewnętrznej strony na człowieka i lubimy ocenić, o tym będzie później w kolejnym odcinku, o ocenianiu i osądzaniu, ale Jezus, Bóg, widzi w ukryciu. On widzi intencje serca, On widzi ukryty powód, dla którego robisz to, co robisz. On widzi ukryty powód, dla którego się modlisz. Jaką intencję masz w sercu, wiesz ty i wie Pan Bóg. I On, który widzi właściwą intencję, będzie odpowiadał na modlitwę, która jest właśnie taka. Jeśli widzi i zobaczy w sercu intencję, która jest zła, która jest nieczysta, która jest nieprawdziwa i nieszczera, On na taką modlitwę nie odpowie. W Liście św. Jakuba w czwartym rozdziale, w trzecim wersecie, czytamy pewną wskazówkę. Modlicie się, a nie otrzymujecie, bo się źle modlicie. I na czym polega ta zła modlitwa? Starając się jedynie o zaspokojenie swoich żądz. Kiedy modlimy się po to, by zaspokoić swoje żądze i to jest nasz jedyny cel i jedyny powód, dla którego się modlimy, nie będziemy wysłuchani. Żądze tego świata. To są znowu te rzeczy, które powodują niewysłuchaną modlitwę. Intencje naszego serca są nieczyste i są niewłaściwe. Bo spójrzcie na to tak. Można się modlić o to samo. I tu nawet nie chodzi o to. To jest, myślę, odkrycie w tym pierwszym punkcie. Można się modlić o tą samą rzecz, która... no właśnie, zanosimy intencję do Boga, że jedna osoba i druga osoba. Jedna zostanie wysłuchana i otrzyma, a druga nie. Na czym polega tutaj różnica? Na intencji serca. Możesz przykładowo modlić się o dary, o charyzmaty, o dary uzdrawiania, prorokowania i modlić się z intencją, żeby mnie ludzie podziwiali, żebym stał na scenie, żebym widział, jak ludzie na mnie patrzą, mówią, jaki niesamowity prorok powstał wśród nas. Ale ma dar, to jest niesamowity człowiek. Muszę go spotkać, muszę za nim biegać. Możesz się modlić z taką intencją i nie otrzymać, o co prosisz. A możesz modlić się z intencją zupełnie inną, by otrzymać... modlić się o to samo, by otrzymać dary, charyzmaty, proroctwo, uzdrowienia, tego wszystkiego, o czym czytamy też w liście do Koryntian, ale z intencją, by służyć ludziom, by uwielbić Boga, by uczcić Boga, by chwała Boga objawiła się w potężny sposób w miastach, w narodach, w krajach. Ale to jest zupełnie inna intencja. Jedna różni się od drugiej, mimo że modlisz się o to samo. I Bóg wysłucha modlitwy, która jest zanoszona właśnie z taką właściwą intencją. Ja sam, kiedy myślę sobie i pytałem kiedyś Boga też o to, dlaczego ja tyle lat musiałem czekać, żeby widzieć, jak Pan Bóg uzdrawia, jak On uzdrawia przez moje ręce, przez moje życie. I myślę, że jednym z powodów właśnie było to, że moje intencje musiały zostać oczyszczone. Moje intencje musiały oczyścić się z takich ziemskich pragnień, z tego, żeby właśnie być gdzieś na świeczniku itd., itd. Dopiero kiedy wierzę, że Pan Bóg też moje serce przygotował, kiedy te lata wołałem, oczyszczałem się, zostałem, byłem gotowy, Pan Bóg mnie tym darem, ten dar we mnie, wierzę, był włożony wcześniej, ale ten dar zacząłem widzieć, jak działa i jak dotyka życia innych ludzi. Po drugie, drugim powodem, dla którego nie jesteśmy wysłuchiwani, jest położenie ufności w niewłaściwym miejscu. Możesz przychodząc do Boga i modląc się, ufać w swoją modlitwę. Możesz położyć zaufanie w swojej modlitwie. I to też nie jest dobre. Wiem, że brzmi to dziwnie, ale zaraz Wam to postaram się wytłumaczyć. Możesz zaufać swojej modlitwie i uczynić ze swojej modlitwy bożka. Możesz modlić się tak często, że w swojej modlitwie zapomnisz w ogóle o Bogu. Zapomnisz o tym, do którego się modlisz. I czytamy o tym, Pan Jezus o tym mówi, na modlitwie nie bądźcie też gadotliwi jak poganie. Oni myślą, że przez wzgląd na swoje wielomówstwo będą wysłuchani. Poganie myślą, że przez wzgląd na to, jak mówią, jak wiele mówią, jak dobrze mówią, że to będzie ich kartą przetargową w swojej modlitwie, w relacji z Bogiem to wielomówstwo przez ich piękną, cudowną, świętą, nietykalną modlitwę będą wysłuchani. I Jezus mówi tak, się nie módlcie. Niech to nie będzie Wasza postawa. Wy nie macie ufać, nie macie pokładać ufności w modlitwie ani po drugie, nie macie pokładać ufności w swoich dobrych uczynkach. Jezus też mówił o tym, kiedy porównał celnika i faryzeusza. Faryzeusz mówił, Panie, ja tyle poszczę, tyle się modlę, nie jestem jak ten celnik. Faryzeusz wtedy pokładał ufność w sobie i nie został wysłuchany. Możesz też, będąc naprawdę solidnym katolikiem, chrześcijaninem, pokładać w modlitwie swoją ufność w sobie, bo super pościsz, super się modlisz, dasz dziesięcinę, pomagasz ludziom i myślisz sobie, że przynosząc to wszystko przed Boga, to da Ci wysłuchaną modlitwę. Nie, to jest błąd. Jezus uczy nas, że kiedy przychodzimy, by się modlić, połóż swoją ufność w Bogu. Połóż swoją ufność w Jezusie. Połóż swoją ufność w tym, który jest Twoim pośrednikiem między Bogiem i człowiekiem, mówi Słowo Boże. Połóż swoją ufność w Jezusie, którego modlitwa trwa cały czas przed Ojcem, który teraz modli się za Ciebie u Ojca. Połóż swoją ufność w tym, że to Jego krzyż, Jego krew, Jego śmierć, Jego zmartwychwstanie jest wystarczającym okupem, można to tak nazwać też biblijnie, za Twoje i moje grzechy, abyś Ty mógł z powrotem wrócić do Boga, abyś mógł być wysłuchiwany. Ojciec chce Cię wysłuchiwać, ale nie przez wzgląd na Twoje wielkie modlitwy i nie przez wzgląd na Twoje niewłaściwe spojrzenie na to, jak święty jesteś, ale chce Cię wysłuchiwać z uwagi na Jezusa Chrystusa, którego posłał i przez wiarę w Niego, przez położenie swojej ufności na Nim. Kiedy się modlisz, mówiąc, Panie, ja nie jestem godzien, ale Chrystus, który przelał swoją krew, jest godzien. Przez wiarę w Niego proszę Cię, uczyń to. Pan będzie Cię wysłuchiwał. Połóż swoją ufność w Jezusie. I trzeci, ostatni powód, o którym chcę powiedzieć w tej pierwszej części naszych dwóch odcinków, jest również bardzo ważny i o nim wydaje mi się, że zapominamy i wpadamy w zniechęcenie. Trzecim powodem jest brak wytrwałej modlitwy. Są takie rzeczy, o które się modlimy w naszym życiu, które dzieją się natychmiast, co jest czystą łaską Pana Boga. Pan Bóg działa, jak chce, przychodzi. Czasami w ogóle te wszystkie sześć punktów On może pominąć, bo jest Bogiem. Ale staramy się wyciągnąć wnioski, wyciągnąć jakąś lekcję z tego, co jest nam objawione w Słowie. Ale widzimy, że bardzo wiele zależy również od tej cechy, którą jest wytrwałość. Wiele może wytrwała modlitwa sprawiedliwego, mówi nam list Jakuba. Przeczytam też 5, rozdział 16-18, wersetu. Wyznawajcie sobie zatem grzechy i módlcie się jeden za drugiego, byście odzyskali zdrowie, bo wielką moc posiada wytrwała modlitwa sprawiedliwego. Jest podany przykład proroka Eliasza. Eliasz był człowiekiem podobnym do nas i modlił się usilnie, by deszcz nie padał. I nie padał deszcz na ziemię przez 3 lata i 6 miesięcy. I znów błagał i niebiosa spuściły deszcz, a ziemia wydała swój plon. Jeśli pamiętacie tę historię, Eliasz modlił się 7 razy. To jest bardzo symboliczna liczba w Biblii. Modlił się wiele, wiele, wiele, wiele razy. I po tym, kiedy przyszła susza, o to, żeby spadł deszcz. I Eliasz miał taką pewność w swoim sercu, że Pan Bóg chce go wysłuchać, że modlił się wytrwale, wytrwale i mówił do swojego sługi po każdej modlitwie idź sprawdź, czy nie ma chmurki przypadkiem na horyzoncie. I on chodził raz, drugi, trzeci, czwarty. I właśnie w takich sytuacjach, kiedy modlisz się raz, drugi, trzeci, czwarty myślisz sobie, że to jest bez sensu. Myślisz sobie, że to nie ma sensu, bo już się modliłeś tyle razy i nie ma owocu, nie ma skutku. I Eliasz jest dla nas przykładem. Święty Jakub mówi, aż że w końcu, w pewnym momencie Bóg wysłuchał modlitwy Eliasza, która była wytrwała i przez wytrwałość ulewa spadła z powrotem na Izrael i deszcz zaczął padać. To jest dla nas wzór i to jest dla nas przykład wytrwałości w modlitwie. Kiedy modlisz się za swoje dzieci, bądź wytrwała. Zwykle mamy modlą się dużo o swoje dzieci. Weź sobie za wzór świętą Monikę, która modliła się przez lata o swojego syna, który nie chciał mieć nic wspólnego z Bogiem. Był święty Augustyn, który dzisiaj jest wielkim świętem kościoła. Wiele może twoja wytrwała modlitwa i być może nie otrzymujesz tego, co prosisz Boga, bo po jednym, drugim, trzecim razie już się zniechęciłeś. Trwaj i wytrwaj w modlitwie. Zrób sobie taką praktyczną rzecz. Wypisz intencje modlitewne i przychodź do Boga codziennie. W swojej modlitwie modląc się konkretnie o te precyzyjne rzeczy, które sobie wypiszesz. Kiedy modlisz się konkretnie, kiedy modlisz się precyzyjnie, Bóg będzie ci precyzyjnie i konkretnie odpowiadał. Podsumowując, to są trzy rzeczy, o których chciałbym w tym pierwszym odcinku wam przypomnieć. Pierwszym powodem może być niewysłuchanej modlitwy, może być zła intencja serca. Drugim powodem położenie ufności tam, gdzie nie trzeba. I po trzecie możesz być niewysłuchany, ponieważ nie modlisz się wytrwale. Na koniec tego odcinka chcielibyśmy pomodlić się wspólnie o to, by Pan Bóg pomógł nam się nawrócić w tych trzech sferach naszego życia. Więc Panie, o to Ciebie dzisiaj prosimy. Wołamy, byś oczyścił intencje naszego serca, byś oczyścił nasze serca z niewłaściwych intencji. Byśmy umieli położyć swoją ufność też w Tobie, nie nawet w naszych modlitwach, nie w nas samych, ale w Tobie, Jezu Chryste, który jesteś naszą siłą i naszą pomocą. I wołamy o to, byś dał nam łaskę wytrwałej modlitwy, byśmy się nie zniechęcali, ale trwali w zachęcie, w ufności, że Ty jesteś Bogiem, który chce wysłuchiwać naszych modlitw. Panie, proszę wzmocnij tych, którzy modlą się już długo i nie widzą odpowiedzi i daj siłę, daj swoją moc i daj swoją łaskę tym wszystkim, którzy dzisiaj oglądają ten kwadransik ze Słowem. Niech Imię Twoje będzie uwielbione w każdej modlitwie, która będzie wysłuchana w każdym owocu, który po tej naszej wspólnej modlitwie pojawi się w naszym życiu. Amen. Niech Pan Bóg Wam błogosławi. Pamiętajmy o tych trzech rzeczach, rozprawmy się z tymi trzema powodami i widzimy się w kolejnym kwadransiku, gdzie odkryjemy kolejne trzy powody, dla których nasze modlitwy są niewysłuchiwane. Widzimy się już niedługo. Do zobaczenia. Wszelkie prawa zastrzeżone.