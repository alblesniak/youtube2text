 Czasami mamy takie wrażenie, że nie mamy czego dać Bogu. A On nie oczekuje wiele. Jeśli dasz Mu to, co masz, On będzie wiedział, co z tym zrobić. Zapraszam na kwadransik ze Słowem. 🎵🎵🎵 Cześć, dzień dobry, witajcie bardzo serdecznie w kwadransiku ze Słowem po długim czasie, po długiej nieobecności spowodowanej tym, że ciągle jeżdżę, ciągle głoszę. To jest takie 9 dni, które mam. Bardzo intensywne, praktycznie z jednym takim króciutkim dniem przerwy na odpoczynek. Kiedy jeżdżę po całej Polsce i głoszę Słowo. Jest czas Wielkiego Postu, więc jest czas, w którym to wszystko jest jeszcze bardziej intensywne niż normalnie. A normalnie też jest dość intensywne, więc możecie sobie tylko wyobrazić, co tu się w ogóle dzieje i odbywa. Jestem w Częstochowie, jak możecie zobaczyć, w tle, w kościele akademickim, gdzie odbywają się trzydniowe nasze rekolekcje, które przyciągnęły tu trochę ludzi. Bardzo się cieszę, że aż tyle osób tutaj się gdzieś gromadzi, gromadziło przez trzy wieczory, przez trzy dni. Jesteśmy świeżo po takim mocnym doświadczeniu Ducha Świętego. To, co się działo tutaj wczoraj, było czymś przekraczającym oczekiwania wielu, którzy tu przyszli, bo Duch Święty dotykał wczoraj ludzi w bardzo, bardzo mocny sposób. Spotkanie skończyło się praktycznie o północy, mimo że zaczęło się o 19. Mamy tutaj naprawdę mocny czas spotkania z Jezusem, spotkania z Duchem Świętym. Dzisiaj, tego dnia, kiedy to nagrywam wieczorem, mamy tutaj już 10 przygotowanych konfesjonałów, bo będzie to wieczór spowiedzi, wieczór też medytacji ignacjańskiej. Będziemy uczyć się medytować Słowo Boże. Także myślę, że będzie dzisiaj też bardzo piękny czas. Mam nadzieję, że orientujecie się, co się dzieje na kanale, co się dzieje w ogóle gdzieś w tym naszym świadku charyzmatyczno-chrześcijańskim i też, co się dzieje z projektem Chwała Mu. Ostatnio wszedł bardzo ważny, mocny odcinek tej modlitwy. Dla mnie był bardzo wyjątkowy, bo prowadził go projekt Przebudzenie, ale to jeszcze nie dlatego był wyjątkowy, chociaż to też było na pewno ważne. Ale pamiętam, że kiedy zaczynaliśmy nagrywać te dwa miesiące temu właśnie ten odcinek, Marta, która jest liderką tego zespołu, bardzo proroczą kobietą, odbierającą od Pana Boga wiele rzeczy duchowo, powiedziała mu i mówi Marcin, wiesz co, ja mam wrażenie, że jak my opublikujemy ten odcinek, to nasze uwielbienie, to będzie jakiś czas wojny. No i my tak wtedy, wiecie, tam się działy różne rzeczy z tą Białorusią na granicy, ale tak sobie pomyślałem, chyba trochę przesadza. No i faktycznie, kiedy opublikowaliśmy ten odcinek, to uwielbienie, jesteśmy w czasie, w jakim jesteśmy. I niezwykłe jest to, że kiedy słucha się dzisiaj tego uwielbienia i słucha się dzisiaj tego, co zostało tam nagrane, to można odnieść wrażenie, że nagrywaliśmy to kilka dni temu, kiedy wszyscy wszystko wiedzieli. A tak naprawdę te modlitwy są bardzo proroczymi modlitwami, bo zanim jeszcze to się wydarzyło, my już wiedzieliśmy, jak się modlić, bo Duch Święty nas prowadził. Duch Święty prowadzi nas w uwielbieniu, prowadzi nas w modlitwie, prowadzi nas, kiedy otwieramy swoje serca. I to jest takim niezwykłym doświadczeniem, myślę, tej modlitwy, więc jeśli jeszcze nie modliłeś się tym ostatnim odcinkiem projektu Chwała Mu, to bardzo serdecznie zapraszam cię, byś sobie go odsłuchał, byś się nim modlił, bo tam znajdziesz modlitwy inspirowane przez niebo, modlitwy, które są zaczerpnięte, wierzymy, prosto z serca Boga. Duch Święty mówił nam, jak się mamy modlić. I to, myślę, jest bardzo dzisiaj też mocna, silna broń dla nas wierzących, do tego, by modlić się właśnie o ten czas, a często zastanawiamy się, jak się dzisiaj modlić. Także muszę wam powiedzieć, że oprócz tego, że jesteśmy w Częstochowie teraz, wcześniej byłem w Porzewicach przez trzy dni, mieliśmy piękny czas spotkania z Bogiem, Bóg też uzdrawiał, uwalniał. Trzy dni spędziliśmy w Poznaniu na przepięknych rekolekcjach. No i może, żeby tak nie tylko gadać, chcę wam pokazać takie krótkie świadectwo. Kiedy Bóg też pokazał mi pewną rzecz przez słowo Poznania, kogo chcę uzdrowić. I zobaczycie za moment też, co Pan Bóg uczynił. Także zobaczcie. Wierzę w to, że Pan Bóg przychodzi teraz z uzdrowieniem do czyjegoś ramienia, do czyjegoś barku, który był niesprawny, nie mogłeś swobodnie nim poruszać, była jakaś blokada, być może ten to ramie, ten bark był po operacji, ale nie mogłeś nim ruszać. I wierzę, że Bóg zaczyna teraz uzdrawiać to ramie i ten bark. Więc jeśli się później zorientujesz, że to się stało, to przyjdź i daj nam znać. Z czym był problem, co się stało i jak jest teraz? Dwa lata temu miałam wypadek w pracy, ale w sumie nie mogli mnie zdiagnozować i stwierdzili, że to jest bark zamrożony. Czyli zamrożony bark, czyli tam był, ok, lewy i ruch rozumiem był... Nie było ruchu w ogóle. W ubiegłym roku miałam operację i wczoraj powiedziałeś, że modlisz się o osoby, które miały problem z barkiem i są po operacji. Jakoś to do mnie nie trafiało. Po prostu siedziałam sobie i mówię, no tak, no fajnie, nie? Nadal mnie bark boli. Słuchajcie, dzisiaj rano obudziłam się i biorę stanik, zapinam go z przodu i mówię, kurde, no spróbuję zapiąć go tak, jak zawsze, nie? I szok. I trochę nawet strach. Zaczęło mnie trząść w środku, patrzę, ręka, słuchajcie, ręka, ręka. Ręka jest do góry. Ja mówię, kurcze, no co jest? A jak długo, powiedz, był ten problem? Kiedy był ten wypadek? Dwa lata temu. Czyli od dwóch lat był problem z tym barkiem? Ja w ogóle nie. Ja tą ręką nie mogłam ruszać, nie mogłam podnosić, miałam już zanik mięśni. W ubiegłym roku profesor stwierdził, że no niestety trzeba operować, ale po tej operacji nic się nie zmieniło na lepsze, także... Profesor Jezus to zrobił. Chwała Panu. Super. Chwała Panu. Amen, dzięki. Także chwała Panu za to, co się stało, co się wydarzyło. Takich historii było wiele i myślę, że przez ostatnie odcinki czy przez następne odcinki będę Wam opowiadał o tych wspaniałych działach, ale chciałbym, żebyśmy skupili się dzisiaj też na Słowie Bożym, bo wszystko, co czyni Pan Bóg, każdy znak, każde uzdrowienie, każde takie doświadczenie mocy Bożej prowadzi nas do Słowa Bożego. Jest zaproszeniem, żeby wejść jeszcze głębiej w Słowo Boże. Dlatego to jest też taki sens i ta logika tych rekolekcji, które my tutaj współprowadzimy. Zaprosiłem Daniela Wojdę, który właśnie trzeciego dnia tych rekolekcji, czy to właśnie w Poznaniu, czy to w Częstochowie, będzie nam pomagał uczyć się i pomagał nam uczyć się modlitwy Słowem Bożym, żeby po dwóch dniach doświadczenia Boga, przez uzdrowienie, napełnienie Jego Duchem, by wejść głęboko w Słowo i by żyć Słowem na co dzień. Także dzisiaj też wchodzimy w to Słowo. Marka 6, rozdział od 30 do 44, wersetu. Wtedy apostołowie zebrali się u Jezusa i opowiedzieli Mu wszystko, co zdziałali i czego nauczali. A On rzekł do nich, pójdźcie wy sami osobno na miejsce pustynne i wypocznijcie nieco. Tak wielu bowiem przychodziło i odchodziło, że nawet na posiłek nie mieli czasu. Odpłynęli więc łodzią na miejsce pustynne osobno. Lecz widziano ich odpływających i wielu zauważyło to i zbiegli się tam pieszo ze wszystkich miast, a nawet ich uprzedzili. Gdy Jezus wysiadł, ujrzał wielki tłum, zlitował się nad nimi, bo byli jak owce niemające pasterza i zaczął ich nauczać. A gdy pora była już późna, przystąpili do Niego uczniowie i rzekli – miejsce to jest pusta, pora jest już późna, odpraw ich, niech idą do okolicznych osiedli, wsi, a kupią sobie coś do jedzenia. Lecz On im odpowiedział – wy dajcie im jeść. Rzekli Mu – mamy pójść i za dwieście denarów kupić chleba, żeby im dać jeść? On ich spytał – ile macie chlebów? Idźcie i zobaczcie. Gdy się upewnili, rzekli – pięć i dwie ryby. Wtedy polecił im wszystkim usiąść gromadami na zielonej trawie i rozłożyli się gromada przy gromadzie po stu i pięćdziesięciu. A wziąwszy pięć chlebów i dwie ryby, spojrzał w niebo, odmówił błogosławieństwo, połamał chleby i dawał uczniom, by kładli przed nimi, tak że dwie ryby rozdzielił między wszystkich. Jedli wszyscy do sytości i zebrali jeszcze dwanaście pełnych koszów ułomków i ostatków z ryb. A tych, którzy jedli chleby, było pięć tysięcy mężczyzn. To jest pierwsze fragmenty, pierwsze wersety bardzo mnie poruszyły, jak sobie je czytałem dzisiaj, bo naprawdę dzisiaj, tego dziewiątego dnia głoszenia Słowa, rozumiem to, co mówi Jezus, kiedy rzekł do uczniów, pójdźcie wy sami osobno na miejsce pustynne i wypocznijcie nieco. Dzisiaj byłem na śniadaniu u ojca Legana na Jasnej Górze i mówię mu, słuchaj stary, jestem tak zmęczony, mówię, to jest osiem dni tyrania, a on mówi, to jest osiem dni, które my nazywamy Wielkim Postem. To tak jest właśnie, ci, którzy głoszą Słowo, wiedzą, że Wielki Post to jest naprawdę wielka, wielka praca. Więc bardzo szanuję i pozdrawiam i podziwiam wszystkich, którzy robią to od lat. Chciałbym, żebyśmy weszli w to Słowo i żebyśmy z tego Słowa wzięli do swojego życia kilka myślę bardzo karmiących rzeczy, bo już taki fragment wybraliśmy również bardzo karmiący, o chlebach, o rybie, o tym, co Jezus czyni z tymi drobnymi rzeczami, które uczniowie mieli w swoich rękach. Zobaczcie, to, co jest taką pierwszą myślą, która bardzo mnie porusza w tym fragmencie, jest to, że Jezus nie jest odrealniony od ludzkich potrzeb. Jezus nie jest odrealniony od tego, co się dzieje na świecie, od tego, co się dzieje wśród ludzi, którzy do Niego przychodzą, bo można by było Go traktować, tak Go wielu traktowało, jako swojego nauczyciela, takiego duchowego mistrza, i można by było od duchowego mistrza oczekiwać, że zaspokoi te duchowe potrzeby. Jezus był kimś więcej niż jedynie duchowym mistrzem, Jezus był kimś więcej niż nauczycielem, Jezus był Synem Bożym, Jezus był Synem Boga, był Mesjaszem. I On widział więcej niż tylko to, co duchowe. On widział potrzeby ludzi, a te potrzeby ludzi nie zamykają się jedynie w potrzebach jakichś takich niematerialnych, nienamacalnych. Jezus widział również te namacalne potrzeby. I to jest też, myślę, taki obraz dzisiaj bardzo ważny i potrzebny, kiedy mamy jako naród niezwykłe rekolekcje pod postacią tego, co się dzieje w naszym kraju w związku z Ukrainą, w związku z wojną. Kiedy zaczynała się ta wojna, to było niezwykłe, to było niezwykłe, jak Słowo Boże nas wprowadziło w Wielki Post. To był Izajasz chyba, któryś, 58 rozdział, kiedy Bóg mówi o poście, którego oczekuje, by przyjąć do swoich domów uchodźców. Wiecie, jak ja to czytałem w ten dzień, kiedy to się zaczęło, myślę sobie, Boże, jak Ty nas prowadzisz przez swoje Słowo. Wielu ludzi mówi, Bóg do nas nie mówi. Zacznijmy czytać Słowo. I my jako naród naprawdę zaczęliśmy to robić, zaczęliśmy sprowadzać do naszych domów przybyszów, sprowadzać do domu tych, którzy byli w potrzebie. I byliśmy odpowiedzią na głód, na potrzeby, na bardzo praktyczne potrzeby tych ludzi. I wiecie, to jest właśnie coś, co charakteryzowało Jezusa. Jezus nie tylko dbał o duchowe potrzeby ludzi na pustyni, bo przyszli Go słuchać, ale On wiedział, że są chorzy, wiedział, że są głodni, dlatego uzdrawiał ich chorych i karmił ich głodnych. Jezus taki jest. My jako chrześcijanie czasami, wiecie, mamy takie tendencje, często my jako katolicy, do tego, żeby to, co duchowe, postawić nad tym, co cielesne i fizyczne. I oczywiście wierzymy, że to, co duchowe, jest nadrzędne, jest wieczne, jest niezniszczalne, ale póki żyjemy na ziemi, Bóg prosi nas, byśmy byli ludźmi, którzy troszczą się również o to, co materialne. Słowo Boże nas uczy. Co z tego, że wierzysz, jeśli nie nakarmisz głodnego? Święty Jakub mówi. Co z tego, że wierzysz, jeśli nie napoisz tego, który jest spragniony? Co to za wiara, która nie ma uczynków? I dzisiaj jesteśmy naprawdę zaproszeni przez to, co się dzieje na świecie, do takiego świadectwa wiary. Wiecie, to jest też niezwykłe, jak na tych naszych spotkaniach, na których się modlimy, jak Pan uzdrawia chorych. Pamiętam, jak byliśmy na spotkaniu w Poznaniu i na to spotkanie przyszli ludzie i z duchowymi potrzebami, i z normalnymi ludzkimi potrzebami. Jezus zna nasze potrzeby. Jezus wie, czego nam trzeba. I pamiętam, że podczas modlitwy o uzdrowieniu miałem bardzo silne wrażenie, że po prawej części kościoła, tak jak ja stałem, po tej części kościoła jest kobieta, która przyszła tutaj kulejąc i nie mogłaś normalnie chodzić, bo powiedziałem, że w ogóle człowiek, nie tylko kobieta, znaczy kobieta też człowiek. Ale, że jest tu osoba, która bez rozróżnienia płci nie może normalnie chodzić i będziesz normalnie chodzić bez problemu, bez podpórki. I przyszła kobieta, która powiedziała, że miała ogromne problemy ze swoim chodzeniem, a teraz może nawet stawać na tej nodze, może chodzić, nie kuleje i była w ciężkim szoku. Mnie to bardzo poruszyło, że Bóg pokazał nawet, gdzie ta osoba stoi. Bo Bóg troszczy się i zatroszczył się nie tylko o to, co duchowe w życiu tej kobiety, ale zatroszczył się również o to, co było jej fizyczną potrzebą. Taki jest Jezus. I słuchajcie, bardzo wielu z nas często mówi, Boże, ja nie mam co Ci dać, ja nie wiem co Ci dać. Ja nie mam naprawdę dzisiaj nic, co mógłbym ofiarować tym, którzy są dzisiaj wokół mnie. Jakby nie mam takich środków, nie mam takich możliwości. I apostołowie też się tak czuli. Mówili, jak mamy nakarmić ten wielki tłum? Jak mamy pomóc tym tysiącom ludzi? I Jezus mówi, dajcie to, co macie. Może dzisiaj się zastanowisz, jak pomagać Ukraińcom, jak pomagać ludziom, którzy tu są. I Jezus dzisiaj nie prosi cię o cuda. Bóg nigdy nas nie prosi o cuda. Bo my nie umiemy czynić cudów. Ja nie umiem czynić cudów. Ale Jezus cię zawsze prosi o to, co masz. Jezus cię zawsze prosi o to, co możesz dać. Oni mieli tylko tych pięć chlebów, dwie ryby. I Jezusowi to wystarczyło. Dzisiaj możesz powiedzieć, Jezu nie mam wielkich rzeczy, które nakarmiłyby Ukraińców, wszystkich, których widzę i spotykam. Ale możesz pomóc jednemu. Daj to, co masz, a Jezus z tego uczyni cud. Pomyśl, co dzisiaj masz. Pomyśl, co możesz dać. I kiedy to dasz, Bóg to rozmnoży. To jest logika Ewangelii. Nie patrz na swoje niemożliwości, bo nimi zajmie się Bóg. Pomyśl, co masz w swoim ręku. Pomyśl, co masz w swojej garści. A to Bogu wystarczy. I Panie, chcemy Cię dzisiaj o to poprosić, byśmy mieli wiarę w to, że masz moc rozmnożyć te drobne rzeczy, które wkładasz w nasze ręce. Te być może niewielkie zasoby, które mamy. Byśmy chcieli nie zachowywać ich dla siebie. Nie chcieli trzymać ich tylko dla siebie. Ale byśmy chcieli dać je tym, którzy są w potrzebie. A Twoje słowo mówi, że tym, którzy dają, będzie dodane. Że Ty rozmnożysz ten nasz brak i tę naszą małość i dasz tym ludziom wszystko, czego potrzebują. Prosimy Cię dzisiaj, Panie, daj nam serca hojnę, ofiarnę w tym Wielkim Poście i daj nam być ludźmi, przez których będziesz czynił niezwykłe rzeczy. Przyjdź, Duchu Święty. Przyjdź, Duchu Święty. Przyjdź, Duchu Święty. I pokaż nam, że jesteś Bogiem, który mnoży. Nawet nie dodaje, ale mnoży. Amen. Niech tak się stanie, kochani. Pozdrawiam was serdecznie. I widzimy się, mam nadzieję, już coraz regularniej w KWADRĘSIKACH ZE SŁOWEM. Trzymajcie się mocno. Z Bogiem i do zobaczenia. Napisy stworzone przez społeczność Amara.org