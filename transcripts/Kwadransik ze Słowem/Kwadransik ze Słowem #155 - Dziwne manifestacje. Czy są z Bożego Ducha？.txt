 Podczas studiów w Rzymie nie mógł się skupić na wykładach, ponieważ ilekroć spojrzał na wiszący krzyż, wpadał w ekstazę i to w czasie zajęć. W kilkugodzinne ekstazy wpadał również podczas przyjmowania Komunii Świętej, a niekiedy podczas Mszy Świętej unosił się nad ziemią. W Wigilię Pięćdziesiątnicy ujrzał wnikającą w niego ognistą kulę, która wywołała w nim tak wielkie poczucie wewnętrznego ognia, że padł na ziemię i krzyczał, dosyć Panie, nie zniosę tego więcej. Po wydarzeniach następowało u niego drżenie całego ciała, przenoszące się na krzesło czy klęcznik, które w danej chwili zajmował, i ciepło bijące z serca, które odczuwali ludzie, których obejmował. Co to jest? Fragment życiorysu świętego Filipa Neri. O dziwnych manifestacjach w tym kwadranciku ze Słowem. Cześć, witajcie bardzo, bardzo serdecznie w dzisiejszym kwadranciku ze Słowem, w którym podejmujemy bardzo ciekawy temat, myślę, że intrygujący, interesujący, który być może wzbudza w wielu z nas pytania. I bardzo dobrze, ponieważ na te pytania będę chciał spróbować dzisiaj odpowiedzieć nie sam, ale przy pomocy też książki Wiosna Kościoła. Możemy za nią podziękować wydawnictwu Zacheusz, bo zebrała ona zdania, opinie wielu episkopatów na temat odnowy charyzmatycznej. I również episkopat niemiecki, dzisiaj na tym będę się opierał, wydał bardzo ciekawe dokumenty na temat fenomenów, zjawisk, zachowań podczas modlitwy, szczególnie wśród ruchów charyzmatycznych i tych zachowań, które mogą budzić kontrowersje, pytania, zdziwienie, czasem ktoś się może ich przestraszyć, bo boimy się często tego, czego nie rozumiemy. Do takich zjawisk zaliczamy śmiech podczas modlitwy, taki właśnie spontaniczny, niekontrolowany często śmiech, który może pojawić się na spotkaniach modlitewnych. Do takich zjawisk zalicza się upadki, doświadczenie, poczucie bycia pijanym, drgawki ciała, czy poczucie takiego ognia, że człowiek nie jest w stanie go udźwignąć. Te fenomeny, te zjawiska bardzo często, jak wspomniałem przed chwilą, budzą kontrowersje i uważam, że ważne jest dla nas, dla ludzi żyjących, czy funkcjonujących w ruchach odnowy w Duchu Świętym, czy w ruchach w ogóle charyzmatycznych odnowy Kościoła, abyśmy umieli te wszystkie rzeczy rozeznawać. Ponieważ istnieje bardzo duże ryzyko, zresztą w tej książce również o tym jest mowa, że ze strachu przed nowym i nieznanym wrzucimy wszystko do worka nie dotykać i bez rozeznania będziemy mogli zgasić również poruszenie ducha, które może w jakiś sposób też przybrać tego typu niezrozumiałe, dziwne zachowania, które mogą być pod tymi zachowaniami w jakiś sposób ukryte. Do takich niezrozumiałych zachowań, jak przeczytałem Wam na samym początku tego kwadransika, dochodziło często w życiu mistycznym świętych. Kiedyś było to bardziej popularne, czy bardziej spotykane w poszczególnych indywidualnych życiach, czy w życiu modlitewnym takich osób, które później były uznawane za błogosławione i święte, chociaż niewątpliwie w tym czasie, w którym działy się te rzeczy w ich życiu, one również budziły kontrowersje i nie przez na pewno małą grupę ludzi uznawane były za coś demonicznego, złego, więc trzeba było, Kościół również musiał przez tę próbę czasu przeprowadzić te wszystkie wydarzenia, zjawiska i rozeznać, czy pochodziły od Boga, czy pochodziły z ducha ludzkiego, czy też od ducha złego, bo to są trzy główne kategorie, do których przypisujemy, powinniśmy przypisywać zjawiska, które mają miejsce również w życiu modlitewnym, ale także na spotkaniach modlitewnych, na których możemy się znaleźć. Do takich ludzi, do takiego grona błogosławionych należała również mistyczka, stygmatyczka, błogosławiona Dorota z Montu, żyjąca w XIV wieku. Jej biograf Jan Skwidzynia opisał jej zachowanie, czy to, co się z nią działo podczas modlitwy tak. Doświadczała trwogi ducha, obfitych potów, płaczu, wielkiego łukania, głębokich jęków oraz długich, z dna ciągniętych westchnień. Mam nadzieję, że tłumaczę sobie w napisach poradzą z tym, co przed chwilą powiedziałem. Działo się coś dziwnego, powiem szczerze, jak ja to czytałem pierwszy, drugi, trzeci raz, ale to jest dziwne. To, co się działo z tą błogosławioną Dorotą mogło budzić przerażenie nawet czasami. Tak jak powiedziałem na samym początku, zagrożeniem jest to, kiedy będziemy bali się rozeznawać. Kiedy powiemy sobie, że ja nie chcę żadnych nowinek, nie chcę brać pod uwagę rzeczy, które się dzieją ponad to, co znam, ponieważ to mi do niczego nie jest potrzebne. I tym sposobem możemy zgasić poruszenia ducha, które bardzo często przejawiają się w ludziach, którzy nie do końca mogą potrafić opanować, określać to wszystko, co Bóg zaczyna działać w ich sercach. Jest takie bardzo ważne zdanie, które znalazłem w książce Wiosna Kościoła. Episkopat niemiecki w swoich dokumentach powiedział, że każde prawdziwe wydarzenie duchowe w człowieku ma komponent zarówno ludzki, jak i boski. To znaczy, że cokolwiek dzieje się duchowo w człowieku, cokolwiek Bóg uczyni w życiu człowieka, da mu jakieś doświadczenie duchowe, ono zawsze ma komponent duchowy i ludzki. To znaczy, że kiedy rozeznajemy to, co się dzieje na zewnątrz, trzeba wziąć pod uwagę fakt, że to, w jaki sposób człowiek zareaguje na to, co się w nim dzieje, będzie miało ze sobą jakąś domieszkę człowieczeństwa. To znaczy, że nigdy nie będzie takiej sytuacji, że to, co człowiek przekaże, będzie czysto z Boga, bez żadnego ludzkiego dodatku, ponieważ człowiek jest istotą, która wyrażając coś na zewnątrz, ona dodaje swoją ekspresję, jego osobowość, jego zachowanie jest bardzo specyficzne i każda osoba, którą można by było tutaj właśnie wziąć na tapetę, być może na to samo doświadczenie duchowe zareaguje w różny sposób, ponieważ jest inna. To są różne osobowości, różne zachowania i w rozeznawaniu trzeba wziąć to pod uwagę. Więc błędem, który jest i który często pojawia się w rozeznawaniu, również wszystkich internetowych specjalistów, którzy patrzą na różne filmy i od razu rzucają oceny, jest to, że nie można zjawiska, które oglądamy, oceniać globalnie. Nie można go oceniać jako ogół, że całe zjawisko wśród tej całej rzeszy ludzi, których jest powiedzmy masa, że ocenimy, że coś jest dobre albo złe. Dlaczego? Ponieważ rozeznanie odbywa się zawsze, właściwe i dobre rozeznanie odbywa się zawsze indywidualnie. Chcę Wam za chwilę to pokazać na pewnych przykładach, że człowiek, który doświadcza czegoś duchowego, bardzo często przeżywa to na sposób bardzo indywidualny i ta indywidualna kwestia rozeznania jest kluczowa, by zobaczyć z czyjego ducha co pochodzi. Może zdarzyć się na przykład tak, że podczas spotkania i modlitwy o wylaniu ducha świętego w kościele, na której pewnie bywaliście, ktoś zacznie się bardzo głośno śmiać i ten śmiech zacznie się przenosić, roznosić po całym kościele i za parę minut może dojść do takiej sytuacji, gdzie cały kościół niekontrolowanie się śmieje i to w niektórych wywołuje różne emocje, no bo jak to w kościele się tak śmiać, to takie jest dziwne. Zresztą tak poniekąd wyglądały, czytamy, zielone święta w dziejach apostolskich w drugim rozdziale, gdzie panował święty chaos, ja to tak nazywam. Tu szum, tu wicher, tu huk, tu inne języki, tu języki ognia i to wszystko działo się w jednym momencie, kiedy przyszedł Duch Święty i na wiele różnych sposobów przejawiał się w tych ludziach, którzy byli zebrani w wieczerniku. Więc powiedzmy, na spotkaniu modlitewnym ktoś zaczyna się głośno śmiać, wszyscy się zresztą podłączają do tego i jak to ocenić? Czy można powiedzieć, że to było z Ducha Świętego, czy to było z Ducha Ludzkiego, czy może to diabeł próbował tutaj pomieszać i zrobić zamieszanie? Teraz, co powinniśmy zrobić, żeby dobrze rozeznać taką sytuację? Trzeba wziąć pojedynczo każdą osobę i z każdą osobą porozmawiać. Wiem, że to się wydaje dziwne i ktoś powie, bez sensu, jak mam z tysiącem osób porozmawiać. Jeśli nie chcesz rozmawiać, to wstrzymaj się od osądu, wstrzymaj się od oceny, wstrzymaj się od opinii, ponieważ może być tak, że kiedy weźmiemy jedną osobę i z nią porozmawiamy, ktoś powie, chorowałam na depresję, cierpiałam na depresję przez wiele lat, nie śmiałam się przez lata. Kiedy była modlitwa o Ducha Świętego, poczułam taką bliskość Boga, zacząłem się tak bardzo śmiać, że ten śmiech wybuchał ze mnie, byłam cały czas skupiona na Bogu i teraz minęły już trzy tygodnie, miesiąc, dwa miesiące i ten smutek, który przez lata mnie trzymał dzień w dzień, już mnie nie trzyma, puścił mnie. I po tym można poznać, po takim rozeznaniu, po takim procesie rozeznania, że za tym stał Boży Duch. Ale można wziąć z tego samego wydarzenia drugą osobę i ta druga osoba powie, no jakaś kobitka koło mnie zaczęła się śmiać, więc mnie to tak rozbawiło, że też się śmiałam. I minęły tydzień, minęły dwa tygodnie, no w moim życiu za dużo się nie zmieniło, no było fajnie, ale generalnie jakiegoś wielkiego przełomu nie doświadczyłam. I to jest dla nas podstawa do tego, by zrozumieć, że ten drugi przypadek to nie było działanie Ducha Świętego, chociaż zainspirowane w kimś przez Ducha Świętego, ale ta osoba po prostu tak zareagowała cieleśnie i nie było w tym żadnego duchowego owocu. W książce Wiosna Kościoła czytamy również, że w wielu przebudzeniach w historii Kościoła, charyzmatycznych, w momentach, kiedy następowało jakiś przełom, jest to tak napisane, przełom duchowy, czyli ktoś wchodził z jakiegoś jednego poziomu duchowego do drugiego, albo wchodził w bliższą relację, w bliższą więź z Bogiem, że takie wydarzenia były połączone z dziwnymi manifestacjami, z dziwnymi fenomenami, więc warto zobaczyć, że takie fenomeny bywały również w tym dobrym kontekście, bardzo często też towarzyszyły takim duchowym przybliżeniem się do Pana Boga i zmianą w życiach wielu ludzi. Tak samo w przypadku krzyku, który może się zdarzyć podczas modlitwy o wylanie Ducha Świętego. Dajmy na to, ktoś zaczyna modlitwę o doświadczenie miłości Bożej albo modlitwę o doświadczenie uwolnienia, żeby Pan przychodził i uwalniał ludzi i w pewnym momencie słyszymy krzyk, ktoś krzyczy i wielu ludzi od razu mówi, że to diabeł, diabeł krzyczy, bo zaczęliśmy się modlić o wolność. Nie musi tak być. Bardzo często zdarza się tak, że krzyk może być wywołany np. działaniem Ducha Świętego, który zaczyna dotykać ludzi swoją miłością, a człowiek, który ma poranione wnętrze, poranione serce, w swoich emocjach zaczyna krzyczeć z bólu, bo Bóg dotyka rany człowieka w sercu, a kiedy dotykamy rany to boli, ale Bóg to robi, by uzdrowić. I to nie jest wcale teraz powód, żeby ktoś odprawiał nad nim modlitwę o uwolnienie, tylko żeby wziął go na bok, uspokoił, przytulił być może, jeśli ktoś chce i potrzebuje, bo tu też trzeba być ostrożnym. Powiedział, że wszystko jest dobrze, Pan Jezus cię bardzo kocha, spokojnie, możesz mi powiedzieć, co czujesz i uspokajasz taką osobę, uspokajasz tę całą manifestację, która wydawała się demoniczna, a była tak naprawdę jakąś manifestacją, czy przejawem bólu człowieka, który wydobył się z jego serca. Więc możemy bardzo mocno skrzywdzić człowieka, kiedy nie rozeznajemy i zaczynamy wyrzucać z niego złe duchy, albo modlić się o uwolnienie, albo mówić, że masz w sobie diabła, a tak naprawdę człowiek jest zraniony i nie miał w sobie w przeszłości takiego doświadczenia przytulenia czy miłości ze swojego domu. Czasem zdarzają się również demoniczne manifestacje, to myślę jest najrzadszym rodzajem tych wszystkich rzeczy, o których zaczęliśmy mówić. Zwykle rozeznanie dotyczy tego, czy działa tutaj duch boży, czy duch ludzki, chociaż zdarzają się również, tak jak wspominamy teraz, manifestacje demoniczne. Bywa też tak, że ludzie bez rozeznania, kiedy człowiek zaczyna prowadzić modlitwę i zaczynają dziać się różne dziwne, są słyszalne różne krzyki, różne przejawy wydawałoby się na pierwszy rzut oka działania złego ducha i kiedy okazuje się, że jest to zły duch, ludzie czasem oskarżają człowieka, który się za kogoś modlił, mówi, to on widocznie jakoś coś sprawił, coś złego mu przekazał, że zaczął krzyczeć. Poza specyficznymi, bardzo skrajnymi przypadkami tak nie jest. Bywa, że podczas modlitwy, kiedy Duch Święty zaczyna dotykać obmadlanej osoby, jeśli człowiek jest zniewolony albo w skrajnych przypadkach opętany, zły duch zaczyna krzyczeć. Są to czasami takie przerażające krzyki dziewczyny, które krzyczą męskim głosem, mają nadludzką siłę, dzieją się takie rzeczy. Wtedy taką manifestację trzeba gasić i starać się odsucić takiego człowieka, żeby wrócił do normalności, bo kościół, publiczne miejsce nie jest dobrym miejscem, żeby gdzieś załatwiać takie sprawy. Najlepiej taką osobę zawieźć do egzorcysty pod opiekę, zrobić jakieś rozeznanie, badania itd., żeby zobaczyć, co tak naprawdę się w człowieku wydarzyło. Bardzo często chcę was pokazać taką jedną sytuację, że może być tak, że ten krzyk, nawet demoniczny w człowieku, albo krzyk, który pochodzi z jakiegoś zranienia, jest często miksem różnych wydarzeń, które zadziały się w życiu człowieka. Na przykład może wydarzyć się tak, że człowiek został zraniony w przeszłości, więc ma rany w sercu. Do tych ran doczepi się jakiś duch, który lubi się przeczepiać do nieprzebaczenia, do krzywdy, która jest niewybaczona z przeszłości, do gniewu, który jest w sercu. I oprócz tego człowiek jest jeszcze chory fizycznie. I teraz, żeby wyprowadzić na wolność takiego człowieka, trzeba rozeznać, która część jego życia jest zniewolona duchowo, która część jego życia jest zniewolona psychicznie i potrzeba być może terapii u psychologa. I być może ten problem człowieku psychiczny spowodował, że i duchowe problemy się przyczepiły, i fizyczne dolegliwości. Więc nie wystarczy wtedy zwykła modlitwa o uwolnienie. Trzeba i terapii, i jakiegoś zaopiekowania się też fizyczną stroną człowieka. Więc nie wystarczy w tym momencie również sama terapia, bo pewnie będzie potrzebna również modlitwa o uwolnienie. Więc chcę Wam tym wszystkim pokazać, że jeśli nie rozeznajemy, to naprawdę możemy zrobić sobie i drugiej osobie krzywdę, również oceniając ją, również wypisując na forach, to na pewno diabeł, całe to wydarzenie to jest diabelstwo, wszystko co tam się działo jest złe. A zwykle doświadczenie wielu ludzi pokazuje, że na wielkich poruszeniach Ducha Świętego, w wielkich spotkaniach dzieją się rzeczy i z Ducha Świętego, są potem tego niezwykłe owoce, kiedy ludzie wyjeżdżają na misje i głoszą Ewangelię w wielu miejscach na świecie, ryzykując życie, czego wcześniej nie byli w stanie zrobić. Ewidentne działanie Ducha Świętego. Są sytuacje, gdzie ludzie zachowują się dziwnie i trzeba to powiedzieć, że to jest jakieś dziwne zachowanie, trzeba to upomnieć takiej osobie, że chyba to nie było nic duchowego, tylko Ty się chciałeś pokazać albo w jakiś sposób wybić, żeby Cię ludzie zobaczyli, żeby zwrócili na Ciebie uwagę. Tak się zdarza i bywają też sytuacje, gdzie objawiają się demoniczne manifestacje, które przynoszą ludzie swoje przeszłe zranienia, grzechy, być może ludzie, którzy byli uwikłani w okultyzm, w satanizm przychodzą i podczas modlitwy do Boga, do Ducha Świętego te rzeczy się objawiają. Więc na jednym spotkaniu możemy widzieć i to, i to, i to. I nie wrzucajmy wszystkiego do jednego worka bez rozeznawania, ponieważ jeszcze raz to powiem, może to być bardzo, bardzo krzywdzące. Więc warto powiedzieć, że takich rzeczy, fenomenów, przejawów, działania nadprzyrodzonego nie musimy szukać. To jakby nie jest cel naszych spotkań modlitewnych, ale bywa, że Duch Święty wzbudzając coś nowego na ziemi, wzbudzając coś nowego we wspólnotach dotyka ludzi tak mocno, że oni sami wyrażają to w jakiś taki sposób, który jest dla nich niekontrolowany. I też doświadczenie w tych dokumentach episkopatu niemieckiego możemy znaleźć, to doświadczenie pokazuje, że często takie pierwsze poruszenia, pierwsze manifestacje, objawy jak właśnie drgawki, płacz były w Kościele nawet w historii doświadczenia lewitacji. Te pierwsze doświadczenia były z Ducha Bożego, lecz później człowiek przyzwyczajał się do nich i kiedy miał się iść modlić, to nagle zaczynał się dziwnie zachowywać i często nie były to już poruszenia ducha, ale jakieś przyzwyczajenie, podświadomość, która się włączała. Dlatego należy rozeznawać na początku, należy rozeznawać w trakcie i należy rozeznawać po, żeby mieć właściwy, prawdziwy obraz tego, co się tak naprawdę stało. Ja sam znam historię ludzi, którzy, pamiętam o takich dwóch osobach, jedna z nich miała tak mocne doświadczenie wylania Ducha Świętego, była już wypaloną misjonarką ta jedna z osób i podczas stąpienia Ducha Świętego i modlitwy poczuła się tak pijana, że przez trzy dni ludzie musieli ją nosić z kuchni do pokoju, z pokoju do sypialni. Ta osoba się ciągle modliła przez trzy dni i po trzech dniach takiego doświadczenia okazało się później, że Ducha Bożego stała się misjonarką w Afryce, która ryzykuje życie i głosi Ewangelię naprawdę w bardzo poświęcony sposób. Więc było to dziwne działanie okazało się później Ducha Świętego. Był też człowiek, który kiedy Duch modlił się bardzo długo o przyjście Ducha Świętego do jego życia, o potrząśnięcie mocą Ducha Świętego, by mógł głosić innym i w końcu ten ogień spadł na jego życie tak mocno podczas jednej z konferencji, że on krzyczał jak święty Filip Neri. Ja już tego nie wytrzymam, Boże skądś, bo umrę. I wielu mogłoby powiedzieć, że to jest diabeł, jak Bóg może tak zrobić. Zrobił to w życiu świętego Filipa. I owocem było to, że ten człowiek do dzisiaj dzień za dniem, dzień po dniu ewangelizuje, głosząc Ewangelię wszędzie gdzie chodzi. Dzień za dniem, wszędzie gdzie idzie do pubów, do sklepów, głosi i modli się o to, by ludzie spotkali się z Chrystusem. Więc podsumowując, to jest bardzo szeroki temat. Wiem, że być może jeśli oglądasz ten kwadransik po raz pierwszy, jest to dla Ciebie coś dziwnego, ale dla wielu ludzi, którzy już później dochodzą w swoim życiu duchowym do miejsca, gdzie są we wspólnocie, chcą iść dalej, temat rozeznawania jest czymś bardzo ważnym, kluczowym do tego, żeby nie gasić Ducha Bożego, ale też nie dowierzać wszystkiemu co nadprzyrodzone, że musi to od razu być Duch Święty. Także Panie daj nam taką mądrość, prosimy Cię o to, taką łaskę, abyśmy byli mądrzy w rozeznawaniu, nigdy nie oceniali pochopni ani ludzi, ani zjawisk, ale umieli rozeznawać i byli mądrzy w tym rozeznawaniu. O to Cię prosimy, przez święte imię Jezusa, niech tak się stanie. Amen. Mam nadzieję, że jesteście pobłogosławieni tym odcinkiem i że wielu z Was po tych wskazówkach będzie dużo bardziej dojrzale podchodzić do rzeczy, które będą się działy na Waszych oczach. Do zobaczenia, widzimy się w kolejnym odcinku, wtedy mówię o spoczynku w Duchu Świętym, bo też wielu z Was zadawało mi o to pytania. Do zobaczenia już niedługo. Muzyka