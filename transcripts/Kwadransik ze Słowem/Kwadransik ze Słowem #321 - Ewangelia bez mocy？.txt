 Nie wiem, czy zgodzicie się z tym, co za chwilę usłyszycie, ale ja się z tym zgadzam, dlatego nie boję się tego powiedzieć. Myślę, że przyzwyczailiśmy się do Ewangelii bez mocy. I co gorsza, przestało nas to boleć. O tym więcej w dzisiejszym kwadranciku ze słowem. Cześć, dzień dobry, dobry wieczór. Witajcie w kolejnym kwadranciku ze słowem, nagrywanym w hotelu w Stanach Zjednoczonych, w Brighton, gdzie przez ostatnie dni mieliśmy okazję głosić Słowo Boże i modlić się o uzdrowienie, ale też przede wszystkim formować tych, którzy tą modlitwą posługują już od wielu lat. Tak że bardzo się cieszę, że mieliśmy taką możliwość i że będziemy mogli przez kolejne pewnie dni, tygodnie opowiadać o tym wszystkim, co dzieje się tutaj za oceanem. Rozpocząłem bardzo mocnym zdaniem, które gdzieś jest we mnie mocno od czasów, kiedy zacząłem czytać dzieje apostolskie sobie w te święta czy po tych świętach na nowo, zresztą mamy to w naszym Kościele. Te czytania pojawiają się w naszym Kościele każdego dnia właśnie po święcie Zmartwychwstania. Więc warto te teksty czytać, warto te teksty gdzieś na nowo stawiać sobie przed oczy i zadawać sobie też pytania, które to Słowo powinno w nas prowokować. Zanim jeszcze przejdziemy może do fragmentu, do którego chciałbym was zaprosić. Jeśli chcecie patrzeć, obserwować, oglądać to, co dzieje się na bieżąco u nas tutaj w Stanach, to zapraszam was na vloga, który się pojawia co kilka dni u nas na YouTube. Chcę wam powiedzieć, że w połowie maja powiemy wam nieco więcej na temat Chwała Mu, który odbędzie się już w najbliższych miesiącach. Tyle na razie wam zdradzam, bo od końcówki maja będziemy podawać konkretne informacje, co się będzie działo i mam nadzieję, że was nie zabraknie na Chwałę Mu na żywo. Będzie to naprawdę wielkie, piękne i niezwykłe wydarzenie. Dzisiaj otworzymy sobie fragment z Dziejów Apostolskich 3, 1-11. Będzie to fragment z dnia, w którym na liturgii czytaliśmy ten urywek Pisma Dzieje 3, 1-11 o Piotrze i Janie, którzy wchodzą do świątyni na modlitwę i dzieją się rzeczy, które zaraz usłyszymy, że się zadziały. Może otwórzmy sobie najpierw Słowo i czytajmy wspólnie. Gdy Piotr i Jan wchodzili do świątyni na modlitwę o godzinie dziewiątej, wnoszono właśnie pewnego człowieka chromego do rodzenia. Kładziono go codziennie przy bramie świątyni zwanej Piękną, aby wstępujących do świątyni prosił o jałmużnę. A zobaczywszy Piotra i Jana, gdy mieli wejść do świątyni, prosił ich o jałmużnę. Lecz Piotr wraz z Janem, przypatrzywszy mu się, powiedział Spójrz na nas. A on patrzył na nich, oczekując od nich jałmużny. Nie mam srebra ani złota, powiedział Piotr. Ale co mam, to Ci dają. W imię Jezusa Chrystusa Nazarejczyka chodź. I ująwszy go za prawą ręką, podniósł go. A on natychmiast odzyskał władzę w nogach i stopach. Zerwał się i stanął na nogach i chodził. I wszedł z nimi do świątyni chodząc i skacząc, zwielbiąc Boga. A cały lud zobaczył go chodzącego i chwalącego Boga. I rozpoznawali w nim tego człowieka, który siadał przy pięknej bramie świątyni aby żebrać i ogarnęło ich zdumienie i zachwyt z powodu tego, co go spotkało. A gdy on trzymał się Piotra i Jana, cały lud zdumiony zbiegł się do nich w krużganku, który zwano Salomonowym. Jest to fragment słowa, który być może dobrze znacie. Jeden z mocniejszych fragmentów, który mówi o pierwszym cudzie, który dzieje się przez ręce apostołów, tak spektakularnym cudzie w dziejach apostolskich. Który później, jak przeczytamy i będziemy czytać kolejne rozdziały dziejów apostolskich, św. Łukasz spisujący dzieje apostolskie, napisze, że był to cud, było to uzdrowienie, które wprowadziło w zakłopotanie bardzo wielu mieszkańców Jerozolimy. Wprowadziło w zakłopotanie tych, którzy byli faryzeuszami, uczonymi w piśmie. Ludzie zaczęli walczyć przeciwko apostołom, bo zobaczyli, że dzieją się cuda, które są zagrożeniem dla tamtejszej elity wierzących. Są zagrożeniem dla spokojnej religijności, którą żyli do tej pory. Dzisiaj też tak jest bardzo często, że myślę, że zły duch, że wróg, że diabeł chce doprowadzić wierzących do takiego stanu, który nazywa się letniość, obojętność, który mówi, że wszystko mu jedno, co się będzie działo, co się nie będzie działo z moją wiarą, czy Bóg przeze mnie coś będzie robił, czy nie będzie. Przecież chodzę w niedzielę do kościoła, czego wy więcej ode mnie chcecie? To jest sukces diabła. Diabeł, jeśli nie ma takiej siły, by uczynić cię niewierzącym, to będzie próbował zrobić wszystko, żebyś stał się wierzącym, siedzącym na stołku i nie doświadczającym w żadnym wypadku obecności Boga, nie doświadczającym Jego bliskości. Więc być może, kiedy teraz o tym mówię, niektórzy z was myślą sobie, że to chyba jest o mnie, bo chodzę do kościoła od czasu do czasu, jestem w takiej mojej pobożności, która niczego ode mnie nie wymaga, która jest dla mnie dość spokojna, religijnie jestem w miarę w porządku, więc czego ode mnie więcej chcieć? Pytanie jest inne. Nie czy twoja religijność jakakolwiek jest, tylko czy przynosisz owoc. To jest pytanie, które stawia nam Bóg. Czy jesteś człowiekiem, który przynosi owoc dla Królestwa Bożego? Czy jesteś człowiekiem, który przynosi owoc, który przynosi i przyprowadza innych do poznania Boga? Bo jeśli nie produkujemy dobrych owoców, to coś jest nie halo z tym drzewem, coś jest nie halo z naszą wiarą. I Bóg chce nas dzisiaj, myślę, o to zapytać. I my potrzebujemy zapytać sami siebie. Więc Piotr i Jan, o których czytamy dzisiaj w trzecim rozdziale Dziejów Apostolskich, wchodzą do świątyni na modlitwę. Wchodzą do świątyni i chcą się pomodlić, chcą spędzić czas z Bogiem, ale mają relację z Jezusem. Ich modlitwa nie jest jedynie rutyną, nie jest jedynie jakąś pustą religijnością. Ich modlitwa jest relacją z Bogiem, po czym to poznać? Po tym, że kiedy wychodzą z modlitwy, kiedy są poza budynkiem świątyni, oni również słyszą głos Boga. Tym się różni taka pusta religijność, w której robisz coś dla Boga, a potem o Bogu zapominasz, od wiary, od relacji z Bogiem, że relacja z Bogiem, że prawdziwa wiara nie kończy się, kiedy wychodzisz z kościoła, kiedy wychodzisz z budynku kościelnego. Prawdziwa wiara trzyma cię przez całą dobę, trzyma cię cały czas w relacji z Bogiem. Żyjesz, robiąc wszystko z Nim i nie chcesz czynić niczego bez Niego. To jest wiara, do której Bóg nas zaprasza, to jest relacja, do której jesteśmy zaproszeni. I Piotr i Jan, kiedy wchodzą na modlitwę, kiedy mają wejść do świątyni, widzą człowieka chromego od urodzenia, którego Jezus wcześniej nie uzdrowił, mimo że w tej świątyni pojawiał się codziennie. I słyszymy ten tekst, który jest dobrze znany, myślę, że pamiętany przez nas w większości, kiedy Piotr i Jan patrzą na tego chromego człowieka, kiedy Piotr na niego patrzy i mówi Srebra i złota nie mam, ale to, co mam, ci daję. W imię Jezusa Chrystusa wstań, bądź uzdrowiony. Ten człowiek staje na nogi i jest całkowicie uzdrowiony. Dzieje się cud, który później potrząsa, tak jak powiedzieliśmy, całą Jerozolimą. Zaczynają się prześladowania, bo ktoś zburzył porządek pobożności, takiej religijności, która nikomu w niczym nie przeszkadza i tak naprawdę nie przynosi żadnego owocu. I to jest to zdanie, które dzisiaj usłyszałem na homilii i którym chciałem się z wami podzielić, bo bardzo mnie dotknęło. Ojciec, który głosił Słowo Boże podczas dzisiejszej liturgii, podczas dzisiejszej mszy świętej, zwrócił uwagę na bardzo ważną rzecz. Jedną bardzo ważną rzecz. Mówi tak. Piotr i Jan powiedzieli, że srebra i złota nie mają, ale to, co mają, to dadzą. My dzisiaj, w dzisiejszym Kościele, w dzisiejszym świecie, w dzisiejszych czasach, jako wierzący, pozwoliliśmy na to, by zredukować Ewangelię jedynie do tego, by dać srebro i złoto, to znaczy wesprzeć kogoś finansami, a nie zaproponować komuś żywego spotkania z Bogiem. I to jest coś, w czym potrzebujemy się nawrócić. To jest coś, w czym potrzebujemy dzisiaj na nowo spotkać się z Jezusem, na nowo wrócić do mocy Ewangelii, wrócić do Ewangelii, która proponuje nie tylko materialne wsparcie. Pomoc, jaką udziela karitas, pomoc finansowa, jest bardzo ważna i jest tak naprawdę czymś mega istotnym. Słowo Boże też nam o tym mówi, że co to za wiara, która nie produkuje uczynków, co to za wiara, która kiedy ktoś jest głodny, oferuje modlitwę, a nie jedzenie. I w samej modlitwie nie ma nic złego, ale coś, i nie zaspokoisz czyjejś potrzeby, bo będziesz tak nadduchowy, że nie zauważysz, że ktoś jest głodny. Ale zrozumcie mnie dobrze, Ewangelia niesie ze sobą dużo więcej, niż jedynie napełnienie brzucha. Ewangelia niesie ze sobą dużo więcej, niesie ze sobą moc, która przemienia życia, która podnosi chorych z powrotem do zdrowia, która przywraca życie zmarłym, przywraca zdrowie chorym. To jest Ewangelia, którą głosi Piotr i Jan. I to jest pytanie, gdzie ta moc Ewangelii jest w naszym życiu. Czy tę moc Ewangelii widzimy w naszym życiu? Czy widzimy ją w naszej codzienności? Czy widzimy ją w tym miejscu, w którym jesteśmy dzisiaj w swoim życiu? Czy widzimy, czy oglądamy Boże dzieła? Czy widzimy, czy oglądamy, jak Bóg uzdrawia chorych, kiedy głosimy Ewangelię? Czy mamy w sobie wiarę, czy mamy w sobie na tyle wiary, żeby zaproponować komuś nie tylko srebro i złoto, nie tylko pomoc materialną, ale czy wiemy, że Ewangelia niesie ze sobą moc? Czy wiemy, że Ewangelia nie jest jedynie jakimś dodatkiem, nie jest jedynie jakąś propozycją, która nie ma możliwości pomocy drugiemu człowiekowi? Ewangelia jest mocą Bożą, jak powie św. Paweł. I dzisiaj potrzebujemy nie tylko być ludźmi, którzy będą widzieli i dostrzegali te problemy, którymi możemy zaradzić po ludzku, ale potrzebujemy widzieć niemożliwości, potrzebujemy widzieć sytuację bez wyjścia i potrzebujemy iść tam z Ewangelią, która ma rozwiązanie dla beznadziejnych sytuacji. Potrzebujemy wchodzić w miejsca, w które już ludzie nie wiedzą, czy opłaca się wchodzić, bo już się tam nie da nic zrobić i potrzebujemy umieć wprowadzać tę Ewangelię, stworzyć przestrzeń dla Ewangelii, stworzyć przestrzeń dla Bożego Ducha. Więc od czego zacząć? Zacznij oczekiwać, zacznij pragnąć, zacznij tęsknić za takim działaniem Pana Boga w twoim życiu. A kiedy zaczniesz za tym tęsknić, zacznij się o to modlić, bo wielkie modlitwy rodzą się z wielkich oczekiwań, z wielkich pragnień, z wielkich tęsknot. Wierzę w to, że to Pan Bóg wzbudza w nas takie pragnienia, to sam Pan Bóg wzbudza w nas oczekiwanie większych rzeczy, sam Pan Bóg wzbudza w nas taką tęsknotę za Nim samym, za tym, żeby mieć Go więcej w swoim życiu i widzieć Jego więcej działania w naszej codzienności, w naszym codziennym byciu w pracy, w szkole, w domu, we wspólnotach, w kościele. To On jest sprawcą naszego chcenia, mówi Pismo Święte. Więc jeśli zacząłeś pragnąć, zacznij się o to modlić, bo modlisz się zgodnie z Jego wolą. Bóg chce przejawiać się w naszym życiu. Potrzebujemy dzisiaj takiego doświadczenia Ewangelii, która będzie nie tylko opowiadaniem o Jezusie, ale będzie niesieniem Jezusa w Jego mocy, będzie proklamowaniem Jezusa i Jego mocy. Potrzebujemy wszędzie tam, gdzie będziemy mówić o Jezusie z powrotem, sprawić, by ludzie zaczęli oczekiwać spotkania z Nim. Żeby ludzie nie oczekiwali jedynie kolejnego nudnego słowa, kolejnej nudnej konferencji, homilii, katechezy, ale by ludzie zaczęli z powrotem oczekiwać, że kiedy idą do kościoła, doświadczą spotkania z Jezusem w Jego żywym słowie, że doświadczą spotkania z Jezusem w Jego żywej obecności w Eucharystii, w Jego żywej obecności, kiedy zaczynamy Go wielbić, kiedy zaczynamy się modlić. Potrzebujemy dzisiaj z powrotem zacząć głosić Jezusa w mocy, a wtedy ludzie zaczną przychodzić do kościoła z oczekiwaniem, niewierzący zaczną przychodzić do kościoła z oczekiwaniem. I kościoły z powrotem będą pełne, bo ludzie będą wiedzieli, że tam można spotkać żywego Jezusa. Dlaczego dzisiaj kościoły pustoszeją? Ponieważ ci, którzy głoszą, my, którzy głosimy w kościele, bardzo często nie głosimy Jezusa, który jest żywy, ale głosimy wspomnienie o Jezusie, które nie zmienia niczyjego życia. Czasem spotykam ludzi i mówię, po co mam iść do kościoła, skoro to im tak nic nie daje, nic nie zmienia w moim życiu. To jest owoc tego, że przestaliśmy głosić prawdziwą Ewangelię, że przyzwyczailiśmy ludzi do tego, że Ewangelia nie niesie ze sobą mocy. A to jest nasz błąd, nasz grzech, z którego potrzebujemy pokutować się, nawracać. My jako świedcy i my jako kościół, w którym są też księża, którzy potrzebują z powrotem również wielu z nich, zacząć głosić Jezusa, który żyje. Potrzebujemy spotkania ze zmartwychwstałym, a wtedy wszyscy będziemy na nowo głosić zmartwychwstałego. Wszyscy potrzebujemy tego spotkania i wszyscy potrzebujemy dzisiaj ożywienia naszej wiary, bo Ewangelia nie jest jedynie wspomnienie, jest wspomnieniem o Jezusie, jeszcze raz to powiem. Ewangelia jest głoszeniem Jezusa, który przychodzi, by działać, uzdrawiać, zmieniać życie, przebaczać grzechy. Wszędzie, tam i zawsze, wtedy, kiedy jest głoszony przez swoich uczniów. A jesteśmy uczniami Chrystusa od momentu chrztu. Jesteśmy uczniami Jezusa od momentu, kiedy uwierzyliśmy w Niego. Więc nieśmy Ewangelię dalej. Panie, chcemy się modlić o wielkie oczekiwania. Chcemy się modlić dzisiaj o wielkie dzieła, wielkie rzeczy, wielkie Twoje znaki, które chcesz czynić i które chcesz dokonywać w naszym życiu. Wołamy o to, Panie, byśmy byli ludźmi, którzy będą wzbudzali wśród innych, wśród naszych znajomych, tęsknotę za Tobą. By ludzie, patrząc na nasze życie, zatęsknili za żywym Bogiem, by zatęsknili za żywą relacją z Tobą, by zatęsknili za powrotem do Kościoła, bo będą widzieli, że mamy życie, mamy siłę, mamy radość, mamy energię, mamy coś, czego im brakuje w życiu. Chcemy Jezu dzisiaj pokazać światu, że Ty żyjesz. I niech nasze życia będą tego najlepszym dowodem, najlepszym przykładem i najlepszym świadectwem. O to wołamy, o to prosimy w imieniu Jezusa Chrystusa. Amen. Niech tak się stanie. Pozdrawiam Was serdecznie ze Stanów, pozdrawiam Was serdecznie z mojego pokoju. Lecimy dalej, jedziemy dalej. Bądźmy w kontakcie, będziemy Wam pokazywać, co dobrego się tu dzieje. Z Bogiem, trzymajcie się i do szybkiego zobaczenia. © PTA – TVP