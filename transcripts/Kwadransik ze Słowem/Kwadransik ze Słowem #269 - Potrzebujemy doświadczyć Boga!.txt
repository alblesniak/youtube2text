 Jestem w miejscu, gdzie powstaje bardzo wiele hitów, powstało bardzo wiele piosenek, które z pewnością dobrze znacie. Studio Golec Orkiestry, Golec Fabryka, stąd dzisiejszy kwadransik ze słowem. Także, no dość nietypowo, ale z wielką radością zapraszam Was na dzisiejszy odcinek. Cześć i czołem, witajcie bardzo, bardzo serdecznie w dzisiejszym kwadransiku ze słowem. Jak widzicie, widzieliście przed chwilą, ja się urlopuję, goszczę się u dobrych ludzi, bardzo dobrych ludzi. Jestem w studiu braci Golec. Udostępnili mi swoje miejsce nagrań, żebym mógł się tutaj na trochę zaszyć i powiedzieć do Was parę słów. W ogóle bardzo miło jest tutaj chodzić po różnych miejscach. Dzisiaj byłem troszkę się przyspacerować. Spacerowaliśmy w Żywcu i udało się spotkać też niektórych z Was, którzy oglądacie kwadransiki ze słowem i w restauracji, i w kościele. Bardzo jest mi miło, że oglądacie kwadransiki, że jesteście, że też przychodzicie po prostu zbić piątkę, przywitać się, niektórzy pomodlić się wspólnie. Także to jest naprawdę wielka, wielka radocha. No i muszę Wam powiedzieć, że to jest urlop, na który długo czekałem. Nie pamiętam kiedy ostatnio miałem 6 dni wolnego, że mogłem naprawdę przyjechać i nie myśleć praktycznie o niczym więcej. Jedynie o tym, żeby trochę zwolnić, trochę wychillować i w dobrym towarzystwie udaje mi się to tutaj zrealizować. A co do urlopu i co do takiego wypoczynku, to coraz bardziej uczę się tego ciągle, ale coraz bardziej uświadamiam sobie, że urlop i taki prawdziwy odpoczynek nie jest wcale zależny od ilości dni wolnych, czy od tego, jakie są czynniki zewnętrzne, pogoda itd. Choć wszyscy zawsze chcę mieć piękną pogodę, wszyscy zawsze chcemy mieć takie komfortowe warunki itd. Tak naprawdę prawdziwy odpoczynek jest zależny od tego, co się dzieje w Twoim wnętrzu, od tego, czy masz czas na relację z Bogiem. Ja powiem za siebie, czy ja mam czas na relację z Bogiem, na czytanie słowa, na modlitwę. I teraz naprawdę, czy jest bardzo wiele pracy, czy jest czas urlopowy, jeśli mam czas na relację z Bogiem, w moim sercu jest pokój, w moim sercu jest radość, w moim sercu jest komfort. Kiedy nie mam czasu na głęboką więź z Panem Bogiem, to jakie by nie było okoliczności, to naprawdę ciężko jest o pokój serca, ciężko jest o to, żeby jakoś się odnaleźć w tym dzisiejszym szalonym tempie, szalonym świecie. Więc dobrze być z Bogiem. Naprawdę dobrze być z Bogiem. Pamiętam, jak miałem taki podcast, pewnie oglądaliście z Modestem Amaro. I ten już jak skończyliśmy nagranie, powiedział mi, Marcin, ja nawet nie wiem, jak wielką tragedią musi być żyć w dzisiejszych czasach bez Boga, kiedy ludzie nie mają dostępu do odpoczynku w Nim. I właśnie o to chodzi, że my mamy dostęp do odpoczynku w Nim. I jasne, potrzebujemy zadbać też o nasze ciała. Ja tutaj też śpię długo, jem za dużo, bo tutaj góralska gościna bierze górę w tym wszystkim. Ale naprawdę muszę wam powiedzieć, że to błogosławieństwo i ten prawdziwy pokój, prawdziwy wypoczynek jest wypoczynkiem w Bogu. A dzisiaj chciałbym otworzyć z wami fragment z pierwszego listu do Tesaloniczan. To jest fragment, który jak chodzicie trochę częściej, jak jedynie w niedzielę do kościoła, chyba w poniedziałek teraz był na liturgii, ten fragment z pierwszego listu do Tesaloniczan, z pierwszego rozdziału od drugiego do dziesiątego wersetu. Chciałbym z wami przeczytać ten fragment. Było tam takie jedno zdanie, które gdzieś bardzo mnie poruszyło. Może was też, zaraz się przekonamy. Otwórzcie ze mną ten fragment pisma. Zawsze dziękujemy Bogu za was wszystkich, wspominając o was nieustannie w naszych modlitwach. Pomnij przed Bogiem i Ojcem naszym za wasze dzieło wiary, na trud miłości i na wytrwałą nadzieję w Panu naszym Jezusie Chrystusie. To w ogóle ten fragment, będzie trochę pauz. Mówi o tym, że kiedy patrzymy jedni na wiarę drugich, możemy się wzajemnie ubogacać. I to nie tylko wy patrzycie na moją wiarę. Kiedy tak jak wam powiedziałem, uda mi się was zaczepić, albo wy zaczepiacie mnie gdzieś na ulicach i czasem opowiadacie o swoim życiu, to ja się uczę wiary. Ja się uczę wiary, uczę się zaufania Panu Bogu i naprawdę wielu z was jesteście bohaterami. I to jest Kościół. Wiemy bracia przez Boga umiłowani o wybraniu waszym. Skąd św. Paweł wiedział o wybraniu tych wszystkich ludzi, do których pisał. Bo nasze głoszenie Ewangelii wśród was nie dokonało się przez same tylko Słowo, lecz przez moc i przez Ducha Świętego z wielką siłą przekonania. Myślę, że to jest też bardzo ważne, o czym mówi św. Paweł. Św. Paweł mówi o tym, że Ewangelia musi być głoszona w mocy, że Ewangelia musi być głoszona z potwierdzeniem ją mocą, przez moc Ducha Świętego. Potrzebujemy wiedzieć o naszym powołaniu, potrzebujemy wiedzieć, że zostaliśmy wybrani. Jedną rzeczą jest to usłyszeć, słuchajcie. Jedną rzeczą jest usłyszeć o tym, że Bóg dał ci nowe życie. Jedną rzeczą jest słyszeć i znać teorię, że Bóg dał ci Ducha Świętego, że Bóg dał ci teraz powołanie itd., itd. Drugą rzeczą jest doświadczyć tej rzeczywistości. Potrzebujemy doświadczenia tej rzeczywistości. Amen. Potrzebujemy doświadczenia tego, że to, co mówi Słowo Boga, jest prawdą. Potrzebujemy skosztować i zobaczyć, jak dobry jest Pan. Potrzebujemy doświadczyć na własnej skórze mocy Ewangelii, bo Ewangelia jest mocą Bożą. Ewangelia kiedy jest głoszona, ci którzy ją głoszą, potrzebują oczekiwać, że za nią pójdą znaki. Potrzebujemy głosząc Ewangelię, spodziewać się, że Bóg przyjdzie w mocy. Potrzebujemy spodziewać się, że to Słowo, które będzie głoszone, będzie penetrowało serca ludzkie, że będzie uzdrawiało ciała tych, którzy będą słuchali tego Słowa, bo Ewangelia jest mocą Bożą. W Ewangelii to nie my stajemy w centrum. W prawdziwej Ewangelii, w dobrze głoszonej Ewangelii chodzi o Jezusa, który stoi w centrum. O Jezusa, który jest teraz przedstawiany ludziom, a Jezus chce się przedstawiać przez moc swojego Ducha, którego posyła za każdym razem, kiedy jest głoszony z wiarą, kiedy jest głoszony z miejsca relacji z Nim, z miejsca zażyłości z Nim. Potrzebujemy głosić Ewangelię z miejsca poznania Jezusa. Bo jeśli będziemy głosić Ewangelię jedynie z teorii, to ta teoria nie zmieni niczyjego życia. Ale kiedy będziemy głosić Ewangelię znając tego, kogo głosimy, to On będzie posyłał swojego Ducha i będzie przemieniał serca słuchaczy, będzie przemieniał życia słuchających. Potrzebujemy doświadczyć mocy Ewangelii. I św. Paweł mówi, że wiemy bracia umiłowani o waszym powołaniu. Skąd wiemy o tym? Bo kiedy wam głosiliśmy Chrystusa, Duch Święty się objawił. Kiedy głosiliśmy wam Chrystusa, doświadczyliście Jego mocy i wy wiecie, stąd wiecie, stąd macie przekonanie. Po tym doświadczeniu mocy Ducha Świętego jesteście pewni, że Bóg was wybrał i powołał. To nie płynie jedynie z moich ust, to nie płynie jedynie z ust tego, kto przepowiada wam Słowo, kruchego naczynia. Ale to wynika z doświadczenia Boga, które Bóg wam dał. Sam Bóg dał wam doświadczenie. Czy ty masz dzisiaj doświadczenie Jezusa? Czy masz doświadczenie przyjęcia Ewangelii, która jest mocą Boga, a nie jedynie teorią od Boga? To jest naprawdę kolosalna różnica. To jest tak samo wielka różnica, żeby zastanawiać się, jak smakują lody przez szybę od lodziarni. Jest różnica między patrzeniem na lody przez szybę od lodziarni, a kupieniem sobie loda i kosztowaniem go. Jest różnica między smakowaniem, a patrzeniem przez szybę. Jest różnica tak samo między słuchaniem o Ewangelii, a doświadczeniu mocy Ewangelii. I Jezus chce by się doświadczył. Wiecie bowiem jacy byliśmy dla was, przebywając wśród was, a wy przyjmując Słowo pośród wielkiego ucisku, z radością Ducha Świętego, staliście się naśladowcami naszymi i Pana. To jest kolejna rzecz, którą Paweł pisze. Święty Paweł mówi o Ewangelii. Że Ewangelia ma tak wielką moc, że kiedy pada na właściwą glebę, na właściwe serce, na właściwy grunt, ta Ewangelia jest przyjęta często wśród ucisku. Wiecie, mamy wielu braci prześladowanych za wiarę. Oni przyjmują Ewangelię, są w stanie umrzeć za Ewangelię. I święty Paweł mówi o tym, że ci ludzie, do których pisze, stali się naśladowcami Chrystusa przez to, że przyjęli Ewangelię wśród wielkiego ucisku. Stali się godni Ewangelii przez to, że mimo że przyszedł ucisk, oni nie zrezygnowali z Ewangelii. Zawsze przychodzi taki moment w życiu duchowym, gdzie pojawia się jakiś ucisk, pojawia się w normalnym procesie wzrostu każdego człowieka wierzącego. Przychodzi moment, kiedy ucisk próbuje zatrzymać twój wzrost. Ale są wtedy dwie opcje. Albo się poddasz, albo pójdziesz dalej. Jeśli się poddasz, twoja wiara stanie w miejscu. Kiedy przyjdzie ucisk ze strony sąsiadów, rodziny, najbliższych. Kiedy się poddasz, twoja wiara stanie w miejscu i zacznie spadać, zacznie się cofać. Ale kiedy pójdziesz dalej i z uwagi na Ewangelię zniesiesz te trudy, wtedy możesz być pewien, możesz być naprawdę pewien, że Pan weźmie cię w zupełnie inne miejsce. Pan zaprowadzi cię w miejsce, w którym nigdy nie byłeś. Pan zaprowadzi cię w miejsce, które będzie twoim powołaniem, będzie wypełnieniem twojego przeznaczenia tu na ziemi. I czytamy, że kiedy przyjęli pośród wielkiego ucisku Słowo z radością Ducha Świętego. Radość jest zawsze znakiem prawdziwej Ewangelii. Ewangelia jest dobrą nowiną, radosną nowiną o Jezusie. Jeśli właściwie przyjąłeś Ewangelię, to nawet wśród ucisku będziesz radosny. Staliście się naśladowcami naszymi i Pana, by okazać się w ten sposób wzorem dla wszystkich wierzących w Macedonii i Achaii. Dzięki wam nauka pańska stała się głośna nie tylko w Macedonii i Achaii, ale wasza wiara w Boga wszędzie dała się poznać, tak że nawet nie trzeba wam, nam o tym mówić. To jest kolejne doświadczenie też moje, gdzieś z mojego życia duchowego, ale też czytając o wielu różnych wierzących, którzy przechodzili wielkie próby wiary. Wiecie, kiedy wiara jest wypróbowana, taka wiara zaczyna rozprzestrzeniać się dalej. Dopiero wiara, która była poddana próbie przez prześladowania wśród pierwszych uczniów, kiedy przyszły prześladowania i zaczęli rozpraszać się z Jerozolimy dalej na krańce świata, dopiero ta wiara zaczęła przynosić uczniów, przynosić kolejne owoce, przynosić owoc dla Królestwa Bożego. Wiara, która jest wypróbowana. Wiara, która nie poddaje się presji. Wiara, która przechodzi przez presję. Wiara, która nie ucieka, kiedy zaczyna robić się gorąco. Taka wiara, taka wypróbowana wiara jest wiarą, która naprawdę przynosi owoce, która przyciąga kolejnych ludzi do Królestwa Bożego i ta nagroda będzie czekała na ciebie w niebie. To jest też taki fragment w Dziejach Apostolskich, jeśli pamiętacie, gdzie św. Paweł, w ogóle apostołowie są prześladowani. Tam chyba św. Piotr jest prześladowany też za wiarę, zaczyna być prześladowany za Ewangelię. Uczniowie, którzy są prześladowani i bici, jest napisane, że cieszyli się, że mogli być prześladowani i mogli cierpieć dla imienia Jezusa Chrystusa. To jest niezwykłe, że Ewangelia potrafi zamienić najgorsze cierpienie w radość. To może uczynić tylko Bóg. Albowiem oni sami opowiadają o nas, jakiego to przyjęcia doznaliśmy od was i jak nawróciliście się od bożków do Boga. To tłumaczenie mówi, że zawróciliście od idoli do Boga, by służyć Bogu żywemu i prawdziwemu. I oczekiwać z niebios Jego Syna, który Go wzbudził z martwych, Jezusa naszego Wybawcę od nadchodzącego gniewu. Co mówi Słowo Boga? To doświadczenie mocy Bożej miało swój cel, by odwrócić się, by nawrócić się od bożków do Boga. By odwrócić się od idoli, których mamy w życiu. Czasem to są osoby, czasem to są rzeczy, czasem to są różne rzeczy, które zasłaniają Boga, które ściągają i spychają Go z pierwszego miejsca na tronie naszego serca. Jezus nie zadowoli się drugim miejscem, Jezus nie zadowoli się brązem na podium. Jezus zawsze chce być pierwszy. Wszystko może oddać, mówi Słowo, ale swojej chwały nie odda nikomu. Swoją chwałę zachowuje dla siebie. Bóg jest Bogiem, któremu należy się chwała i tylko Jemu należy się chwała. I Słowo Boże mówi, że kiedy Ewangelia jest głoszona w mocy, kiedy masz doświadczenie mocy Boga, kiedy masz doświadczenie przyjęcia Ewangelii, to kolejnym krokiem jest to, by wejść na drogę nawrócenia, by odwrócić się od bożków, odwrócić się od rzeczy, sytuacji, miejsc, które spychały cię na manowce. I abyś wszedł na drogę, na której Jezus jest Panem. Jak zastanowić się w życiu, w którym miejscu jeszcze nie jestem nawrócony? Zadaj sobie pytanie. Czy tu, tu, tu i tam Jezus jest pierwszy? Czy Jezus jest pierwszy w tej dziedzinie życia? Czy Jezus jest pierwszy w tej dziedzinie życia? Czy Jezus tu jest pierwszy i tu jest pierwszy? Jeśli gdzieś nie jest pierwszy, to znaczy, że tam potrzebujesz nawrócenia. Są takie rzeczywistości, w których potrzebujemy doświadczyć na nowo mocy Bożej, by Bóg dał nam siły, byśmy wyszli z bagna, z którego nie umiemy wyjść, w którym utknęliśmy. I wierzę, że Bóg chce, byśmy Mu służyli, a służymy Mu przez miłość, nie przez jakiś pręgież i karę. Służymy Mu w miłości. I chcę się dzisiaj pomodlić za tych, którzy być może nie wiedzą jak wyjść z różnych dziedzin, sfer swojego życia, w których Jezus nie jest pierwszy. Nie wiecie jak poradzić sobie, być może gdzieś utknęliście. Panie, chcę się pomodlić dzisiaj za tych wszystkich, którzy są tutaj z nami, którzy z nami się teraz modlą. Chcę przyjść do tych, dla których Ty jesteś pierwszy, w których Ty jesteś już Panem ich życia, ale przyjść też do tych z nas, którzy w swoim życiu wiedzą, że nie jesteś królem różnych dziedzin naszego życia. I ciężko nam dzisiaj podjąć decyzję, że to ma się zmienić. Chcielibyśmy, nie wiemy jak. Proszę Cię, przyjdź Duchu Święty z mocą, przyjdź z łaską, przyjdź ze swoją obecnością i uczyń Jezusa pierwszym, uczyń Jezusa najważniejszym. Uczyń Jezusa tym, który będzie rządził i królował, jako ten, który jest Panem. Daj nam się nawrócić, Panie, dzisiaj. Od naszych idoli, od naszych bożków ku Bogu żywemu, abyśmy służyli Tobie, a Ty odbierz w tym wszystkim chwałę. Niech tak się stanie, przez imię Jezusa. Amen. Kochani, pozdrawiam was serdecznie, bateria się kończy, akurat zdążyłem. Trzymajcie się mocno, subskrybujcie kanał i widzimy się w kolejnym kwadransiku ze Słowem, a ja lecę trochę dalej odpoczywać. Z Bogiem, pa, pa. Napisy stworzone przez społeczność Amara.org