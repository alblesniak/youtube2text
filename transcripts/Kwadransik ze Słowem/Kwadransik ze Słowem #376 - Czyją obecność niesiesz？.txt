 Powiedziałem wam kiedyś, że tym co fascynuje mnie w tej posłudze najmocniej jest fakt, że tam gdzie jeżdżę, tam gdzie posługuję, Pan Bóg zmienia ludzkie życia. I o tym w dzisiejszym kwadransiku ze Słowem, że każdy z nas, każdy kto wierzy niesie tę niezwykłą obecność samego Boga. Zapraszam na kwadransik ze Słowem. Cześć, dzień dobry, dobry wieczór. Witajcie bardzo serdecznie w kolejnym kwadransiku ze Słowem. Ja nagrywam się dla was nieco przeziębiony. Gardło trochę mi szwankuje, a już niedługo trzeba jechać na kolejne rekolekcje do Rzeszowa. Będziemy mieli przed sobą naprawdę niezwykły czas razem z ojcem Tomaszem Nowakiem. I z tego co wiem 350, czy 350 jak to się odmienia najlepiej, poloniści wiedzą lepiej ode mnie. Tych, którzy się zgłosili, zapisali, spędzimy niezwykły piątek, wieczór, sobotę i niedzielę do południa wspólnie. Z czego się bardzo, bardzo cieszymy. Tym razem nie będzie transmisji, ale pewnie za jakiś czas będzie można do tych nagrań wrócić. Ale wiem na pewno, że staramy się już o to, żeby 15 lutego, jeśli chodzi o modlitwę o uzdrowienie w Warszawie, stamtąd transmisja była. Także pamiętamy o was, mam nadzieję, że nam się to po prostu technicznie uda. Ostatni kwadransik nagrywałem też dla was chwilę przed posługą w Bielsku Białej. Przyszło was tam bardzo wielu, ponad 1700 osób. Przez tych 5 godzin modliło się razem z nami w Bielsku Białej u Salwatorianów. Dziękuję wam z serca za to, że byliście, że chcieliście też słuchać słowa, chcieliście się modlić. Usłyszeliśmy już sporo świadec po tym wieczorze tego, co czynił Pan Bóg. Dosyłajcie, wpisujcie w komentarze to, czego dokonuje Pan Bóg, bo tego naprawdę dzisiaj potrzeba. Potrzebujemy słyszeć o Bożym działaniu. Z tego co wiem, to o działaniu Straży Miejskiej też się dowiedzieliśmy, bo ponad 100 osób dostało mandaty za to, że parkowali gdzie popadło. Ale tak to bywa, tak to się zdarza. Mam nadzieję, że wszystko się dobrze skończyło i dobrze ułożyło. Dzisiaj idziemy do słowa Bożego, do drugiego listu, do Koryntian. Otwórzmy proszę drugi rozdział od 14 do 17 wersetu. Przeczytajmy wspólnie. Lecz Bogu niech będą dzięki za to, że pozwala nam zawsze zwyciężać w Chrystusie i roznosić po wszystkich miejscach woni Jego poznania. Jesteśmy bowiem miłą Bogu wonnością Chrystusa, zarówno dla tych, którzy dostępują zbawienia, jak i dla tych, którzy idą na zatracenie. Dla jednych jest to zapach śmiercionośny, na śmierć, dla drugich zapach ożywiający, na życie. A któż temu sprosta? Nie jesteśmy bowiem jak wielu, którzy kupczą Słowem Bożym, lecz ze szczerości, jak od Boga mówimy, w Chrystusie, przed Bogiem. To słowo mówi o czymś bardzo poruszającym dla mnie. Czytamy na samym początku, że Bogu niech będą dzięki za to, że możemy zawsze zwyciężać w Chrystusie. To jest, myślę, słowo skierowane do nas wszystkich na trudne czasy, bo wydaje nam się czasem, że przegrywamy w naszej wierze. Czasem wydaje nam się, że grzech nas pokonał. Wydaje nam się czasem, że jesteśmy pokonani przez okoliczności, przez sytuacje, przez to, jak życie się z nami obeszło przez ostatni czas, miesiące, przez ostatni czas też trudu związanego ze stresem, jeśli chodzi o wojnę, jeśli chodzi o COVID. Znajdujemy się w takim czasie w naszym życiu, nie raz, nie dwa, kiedy wydaje nam się, że polegliśmy. A Słowo Boże mówi Bogu niech będą dzięki za to, że możemy zawsze odnosić zwycięstwo w Chrystusie. To słowo daje nam wiarę i nadzieję, daje nam przekonanie, że nawet jeśli po ludzku wydaje nam się, że dzieje się porażka, że jesteśmy w porażce, że przechodzimy przez porażkę, to będąc Chrystusem mamy tę wiarę w to, że Bóg może uczynić z tego coś dobrego, wyprowadzić z tego dobro, że Bóg może jeszcze zwyciężyć w tej sytuacji. Czytamy dalej. I możemy zwyciężać w Chrystusie i roznosić po wszystkich miejscach woni Jego poznania. To zdanie mnie bardzo poruszyło, kiedy dzisiaj sobie myślałem o tym kwadransiku, bo ono mówi o tym, że wszędzie gdzie idziemy, że wszędzie gdzie się znajdujemy, roznosimy woni. To jest myślę pewna duchowa zasada, o której warto sobie dzisiaj powiedzieć, pewne duchowe prawo, że w świecie duchowym istnieją zapachy. W takim myślę najbardziej namacalnym tego dowodem są życiorysy wielu świętych, którzy mieli takie mistyczne doświadczenia zapachów nieba. Święta Teresa z Awilii, czy ojciec Pio, którzy sam, ludzie, którzy spotykali go, mówili o tym, że odczuwali, czy do dzisiaj po jego śmierci w miejscach z nim związanych jest odczuwalny zapach róż. To są takie mistyczne doświadczenia związane z pewnym doświadczeniem duchowym. I czytamy w tym słowie, że wierzący w Chrystusa mogą roznosić po wszystkich miejscach woni Jego poznania. Ważne pytanie, które stawia nam dzisiaj ten fragment. Czyją woń roznosisz? Czy roznosisz woń Chrystusa, którą jest miłość, którą jest pokój, którą jest radość, pojednanie i wtedy w niebie aniołowie będąc koło ciebie chcą przy tobie być. Duch Święty, który jest w tobie, mieszka w tobie, chce w tobie mieszkać, bo ten dom jest pełen zapachu nieba, jest pełen wonności, która pochodzi wprost z nieba, z Królestwa Bożego. Czy też roznosisz woń, która nie jest miła Bogu? Czy też roznosisz woń, która nie ma nic wspólnego z Królestwem Bożym? Woń, która jest wonią tego świata, wonią zgnielizny grzechu, plotek, obgadywania, marudzenia, narzekania. To wszystko sprawia, że ta woń, którą roznosisz w rzeczywistości duchowej przyciąga zło, przyciąga złe duchy. I to raczej złe duchy i demony czują się w tym klimacie nieźle, a nie duch Boży, nie aniołowie, którzy pochodzą i którzy są w Królestwie Bożym. To jest, myślę, ważne, żebyśmy sobie dzisiaj zadali to pytanie, czyją woń chcemy roznosić? Jakimi ludźmi duchowymi chcemy być? Co chcemy ze sobą nieść? Co chcemy wnosić do życia innych ludzi? I kiedy myślę sobie o ostatnich dniach, miałem sporo okazji, żeby dzielić się tym wszystkim, co Pan Bóg czynił w ostatnich miesiącach, nawet też latach w moim życiu. I miałem taką niezwykłą wdzięczność za to, kiedy przypominałem sobie różne historie, różne świadectwa, różne sytuacje, w których On sam zadziałał. Kiedy po prostu przypominałem sobie, jak Bóg wchodził z niesamowitą mocą w życia ludzi, do których po prostu docierałem, z którymi się spotykałem, do których po prostu przychodziłem. Nie miałem naprawdę jakichś wielkich intencji, żeby cokolwiek się tam gdzieś zmieniało w ich życiu. Po prostu tam szedłem, jeśli prosili, chcieli, modliłem się z nimi. I wiele tych historii to są historie nawróceń, to są historie powrotów do Boga po wielu latach, to są historie odnalezienia pokoju, który Bóg przynosi, który Bóg daje. Pamiętam taką historię, z którą też dzieliłem się z Wami pewnie wiele razy, kiedy poszedłem po prostu na wesele i podczas tańca na weselu Włodzirej kazał złapać się za uszy z osobą, która stała naprzeciwko. I była to moja dzisiaj koleżanka, z którą mam kontakt. Wtedy ona się ze mnie śmiała, śmiała się z mojej wiary. I chwilę wcześniej wróciła, przed tym weselem pracowała na wyspach w jakichś w ogóle niskich temperaturach, uszkodziła sobie słuch, uszkodziła sobie ucho. I podczas tego tańca, kiedy trzymałem ją za uszy, jej słuch został uzdrowiony, jej ucho zostało uzdrowione, co doprowadziło ją do nawrócenia w kolejnych miesiącach. Dzisiaj jest we wspólnocie, żyje z Bogiem, modli się, czyta Słowo Boże i to jest coś niezwykłego. Pamiętam jak niedawno byliśmy zaproszeni do jednego z hoteli, żeby po prostu trochę odpocząć przed posługą pani z recepcji. Miała, jak to powiedziała, najgorszy dzień w życiu, a my akurat trafiliśmy na ten najgorszy dzień w jej życiu. I zaproponowałem jej po pracy krótką modlitwę. Pomodliliśmy się za nią i doświadczyła pokoju, który kiedy następnego dnia ranka wstała, powiedziała to jest tak niezwykłe, że obudził mnie pokój. Obudziło mnie takie poczucie pokoju, którego nie miałem od tak długiego czasu, którego nie miałem od lat. To jest coś niezwykłego, kiedy patrzysz na to, co Bóg robi przez te proste momenty, przez te proste historie, przez te proste spotkania, których po prostu jesteś częścią. To nie ty je aranżujesz. To nie ty jesteś głównym bohaterem. To Jezus jest głównym bohaterem. To Duch Święty jest głównym bohaterem. Duch Święty, który mieszka w tobie. Chodzi o to, by pozwolić się Duchowi Świętemu prowadzić. Chodzi o to, by pozwolić Duchowi Świętemu wziąć nasze życie w Jego ręce. Byśmy pozwolili Duchowi Świętemu, żeby mieszkał w nas, żył w nas, prowadził w nas. Byśmy żyli na Jego zasadach. I kiedy żyjemy na Jego zasadach, kiedy pragniemy żyć na Jego zasadach, dzieją się niezwykłe rzeczy i Bóg naprawdę przez nas zmienia życia innych ludzi. I chcecie dzisiaj to powiedzieć. To nie jest Słowo Boże, które mówi jedynie o mnie. To Słowo Boże, ten fragment mówi o każdym, kto narodził się z Ducha. O każdym, kto uwierzył w Jezusa. O każdym, kto woła Duchu Święty prowadź mnie w moim życiu. Możesz być poprowadzony przez Ducha Świętego tam, gdzie sam nigdy byś nie wszedł. Gdzie sam nigdy byś nie doszedł. Gdzie sam nigdy byś nie trafił. Duch Święty chce cię tam prowadzić. On sam chce cię tam nieść. On sam chce wprowadzać cię w takie miejsca, w których po ludzku by się nie dało znaleźć samemu. I On tam będzie działał. To jest niezwykłe, jak wiele historii, jak wiele spotkań, jak wiele relacji mam w moim życiu, które są nawiązane dzięki Chrystusowi. I dzięki tym relacjom, dzięki Chrystusowi mogę dzisiaj wzrastać w mojej posłudze. Pamiętam, jak kiedyś miałem w nocy sen i przyśnił mi się jeden człowiek, który głosi Słowo Boże, który jest bardzo doświadczonym, ma wieloletni staż, jeśli chodzi o życie z Bogiem, życie z Panem. I chciałem się od Niego trochę uczyć. Napisałem do Niego maila, że miałem sen z Nim i wierzy, że Bóg chce, żebyśmy się spotkali. On trochę nie potraktował tego na poważnie, bo takich dziwnych maili ma wiele. Ale parę miesięcy później, dziwnym trafem znalazłem się w Jerozolimie na środku ulicy, w środku miasta. Spotkałem Jego córkę. Porozmawiałem z nią chwilę, okazało się, że ona jest Jego córką, czego nie wiedziałem. I ona powiedziała swojemu tacie, musisz się spotkać z Marcinem, to jest ważne. Spotkaliśmy się dziwnym trafem, spotkaliśmy się w Warszawie, czy to było akurat na Śląsku, to było pierwsze spotkanie. Przy okazji koncertu chrześcijańskiego spotkaliśmy się, zostałem zaproszony przez Niego na konferencję, na której później odzyskała wzrok moja znajoma, która nie widziała od kilku lat przez wadę genetyczną. I zobaczcie, to wszystko nakręciło jedną wielką spiralę działania Pana Boga. Bo kiedy dajemy się prowadzić Duchowi Świętemu, kiedy On nas prowadzi, kiedy On nas stawia w różnych miejscach, wtedy możemy widzieć Jego działanie, możemy widzieć Jego moc, możemy widzieć jak niezwykłych rzeczy dokonuje On sam. To nie my jesteśmy w centrum, to nie o nas w tym wszystkim chodzi. I trzeba to często ludziom powtarzać, bo ludziom się wydaje, że to chodzi o nas, że my kiedy stajemy w środku Bożego działania, Bóg chce pokazać na nas. Bóg nigdy nie wskazuje na nas, Bóg zawsze mówi, chce uwielbić swoje imię. I nasza posługa ma zawsze uwielbić imię Jezusa. To jest jedyny słuszny kierunek, to jest jedyny kierunek, który daje nam Pan. I fragment, który jeszcze bardzo lubię w tym temacie, II Koryntian 4,7. Przechowujemy zaś ten skarb w naczyniach glinianych, aby z Boga była przeogromna moc, nie z nas. Ten skarb obecności Pana, ten skarb obecności Ducha Świętego, ten skarb bliskości i mocy Bożej jest przechowywany w słabym, bardzo często potłuczonym, poobijanym przez grzech, przez słabości ludzkim naczyniu. Chcę wam powiedzieć, jestem często poobijany przez mój własny grzech, chcę wam powiedzieć, jestem często poobijany przez moje własne słabości, poobijany przez sytuacje, w których myślałem sobie, że już nie będę po tylu latach z Bogiem, a jednak potyka mi się noga, a jednak znowu zdarza mi się wrócić do mojego grzechu, do mojej słabości. A już myślałem, że po tylu latach to ja nie mogę już do tego wrócić, bo jestem zbyt dojrzały i zbyt święty. Przechowujemy ten skarb w naczyniach gdynianych. Ta święta cudowna, obecność Ducha Świętego mieszka w nas słabych, mieszka w nas potłuczonych, mieszka w nas połamanych. I nigdy nie myślmy o sobie, jak o tych, którzy przechowują tę obecność, tę świętą obecność w doskonałych naczyniach. Bo ten, kto stoi, św. Paweł mówi, niech patrzy, by nie upadł. Potrzebujemy pilnować swoich serc, potrzebujemy pilnować swoich myśli, by nie mieć wysoko podniesionego nosa, ale by być pokornymi, by uczyć się, że idziemy zawsze za Panem, idziemy w Jego cieniu i to On jest widoczny, i to On jest w centrum, i to On jest pierwszy. I o to się dzisiaj módlmy. Panie, chcemy Cię prosić dzisiaj, byśmy byli zawsze w środku, w centrum Twojego działania, byśmy byli zawsze w środku i w centrum tego, co Ty czynisz, i byśmy nigdy nie przysłaniali Ciebie sobą samym. Byśmy nigdy nie chcieli wywyższać siebie, ale byśmy zawsze chcieli podnieść Ciebie wyżej, bo Ty jesteś godzien wszelkiej czci, wszelkiej chwały i wszelkiego uwielbienia. Uniżamy się dzisiaj przed Tobą, uniżamy swoje serca, uniżamy swoją pychę i wołamy, byś Ty sam dał nam pokorne serca, abyśmy szli za Tobą, szli w Twoim cieniu i głosili Twoje imię, które jest zawsze godne uwielbienia. Amen. O to wołamy, o to prosimy. Niech tak się stanie. Kochani, pozdrawiam Was bardzo, bardzo serdecznie. Chcę Wam też powiedzieć, że niedługo pojawi się takie ogólne rozliczenie po chwała Mu, żebyście zobaczyli, ile pieniążków wydaliśmy na to wydarzenie. Byście też wiedzieli, jakie są plany, bo w tym roku planujemy chwała Mu numer dwa. Gdzie, kiedy i jak już w najbliższym czasie się tego dowiecie. Ale chcę, żebyście się szykowali, żebyście też szykowali się w modlitwie o to wydarzenie, o to wszystko, co się będzie działo w przygotowaniach. I liczymy na Wasze wsparcie, byśmy mogli zorganizować wspólnie coś jeszcze większego, jeszcze wspanialszego, żeby jeszcze więcej osób mogło usłyszeć o Jezusie, który jest naszą nadzieją, wiarą i pomocą w tych czasach niełatwych, w których żyjemy. Pozdrawiam Was serdecznie. Do szybkiego zobaczenia. Napisy stworzone przez społeczność Amara.org