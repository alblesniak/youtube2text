 No w końcu mam nadzieję, że to już ostatni raz, kiedy nagrywam ten odcinek Kwadransika ze Słowem, bo to jest moje trzecie podejście. Za pierwszym nie włączyłem nagrywania w aparacie, za drugim gdzieś mi mikrofon spadł i nie było nic słychać, więc mam nadzieję, że... A jeszcze przed chwilą powiedziałem, że zapraszam na Kwadransik ze Sławkiem. Także coraz jest ciekawiej, mam nadzieję, że to już teraz wszystko zmierza ku Dobremu i będę mógł się za moment z Wami podzielić. Słowem, które wierzę, jest bardzo ważne. Słowem na temat pragnienia. Pragnienia, które ma w sobie Pan Bóg i które możesz zaspokoić tylko Ty. Także zapraszam Was wszystkich na rozważanie Bożego Słowa. Cześć kochani, witam Was bardzo serdecznie w kolejnym Kwadransiku ze Słowem, na który bardzo się cieszę. I również cieszę się na Wasze komentarze, bo jeśli śledzicie regularnie to, co dzieje się na kanale, pojawiają się i Q&A, pojawiają się odpowiedzi na Wasze pytania. Ale też czytam to, co piszecie i po ostatnich dwóch odcinkach, kiedy mówiłem o różnych dziwnych manifestacjach, ale też o spoczynku w Duchu Świętym, zaczęły pojawiać się takie zdania, dlaczego nie ma rozważania Słowa, dlaczego my żądamy rozważania Słowa. I to mnie bardzo ucieszyło, bo to pokazuje, że to, co robimy podczas tych Kwadransików ze Słowem, jest bardzo dobrą pracą, ponieważ przywiązujecie się nie do mnie, a przywiązujecie się do Bożego Słowa, które kochacie i to jest dla mnie największa nagroda, czytając takie komentarze. Wbrew pozorom nie takie, Marcin jesteś super, ale takie właśnie, daj nam Boże Słowo, bo to jest to, o co nam chodzi. Także Bogu dzięki za to, co dzieje się na tym kanale i za to, co też do mnie mówicie. Dziękuję Wam, że jesteście, dziękuję Wam za to, że też się za mnie modlicie. Ja też modlę się za tych, którzy są na tym kanale, są na Facebooku, są na Instagramie, są na Patronite, bo wszyscy jesteście dla mnie takim wielkim błogosławieństwem. I zapraszam Was też do tego, byście udostępniali te Kwadransiki tym, którzy być może są gdzieś za granicą. Staramy się jak najlepiej tłumaczyć, czasami z pewnymi poprawkami na język angielski, na język hiszpański, więc jeśli wiecie, że macie kogoś, kto mógłby być pobłogosławiony któryś z tych Kwadransików, to wysyłajcie, kopiujcie i też dawajcie znać swoim znajomym. Chcę Was też poprosić o to, żebyście subskrybowali ten kanał, ponieważ dane są bezlitosne i statystyki mówią nam, że tylko 40% osób, które oglądają te Kwadransiki są osobami, które zasubskrybowały ten kanał, a 60% zdecydowana większość po prostu tu wchodzi, wychodzi, ale nie kliknęła subskrypcji. Subskrypcja jest dla nas dlatego tak bardzo ważna, ponieważ ona pomaga nam rozwijać kanał, pomaga nam gdzieś wchodzić na większe zasięgi, pomaga nam robić coraz to większe i bardziej ambitne, realizować bardziej ambitne plany, jakieś cele, które sobie stawiamy, zachęcam Was, żebyście tutaj kliknęli na dole, subskrybuj, jeśli jeszcze tego nie zrobiliście i to pomoże nam naprawdę bardzo mocno iść do przodu. Także wierzę, że też chcecie wspierać nas, to co robimy, bo to oznacza też większe błogosławieństwo dla Was, więc myślę, że idziemy w tą stronę wspólnie. Dzisiaj ciekawe słowo, uważam, że słowo, które jest niezwykle cenne, bo w tym słowie my możemy odnaleźć siebie, każdy z nas może odnaleźć siebie w miejscu, w którym odkryje, kim tak naprawdę jest w oczach Pana Boga, że jesteśmy kimś bardzo cennym, bardzo wyjątkowym, nie jesteśmy masą, nie jesteśmy tłumem, ale Ty osobiście jesteś kimś bardzo wyjątkowym i tylko Ty możesz zaspokoić pragnienie, które ma w swoim sercu Jezus. Dlatego zapraszam Was do tego, byście otworzyli ze mną Słowo Boże na Ewangelii Jana 4, od wersetu 1 do 9. Przeczytajmy ten fragment, śledźcie ten fragment też w swojej własnej Biblii, bo chcemy uczyć się czytać, otwierać, jak najwięcej mieć wspólnego ze Słowem Bożym, które jest w naszych rękach. Także otwórzmy wspólnie Jana 4, od 1 do 9. A kiedy Pan dowiedział się, że faryzeusze usłyszeli, iż Jezus pozyskuje sobie więcej uczniów i chści więcej niż Jan, chociaż w rzeczywistości sam Jezus nie chścił, lecz chścili Jego uczniowie, opuścił Judę i odszedł znów do Galilei, trzeba mu było przejść przez Samarię. Przybył więc do miasteczka samarytańskiego, zwanego Sychar, w pobliżu pola, które niegdyś dał Jakub synowi swemu Józefowi. Było tam źródło Jakuba. Jezus zmęczony drogą siedział sobie przy studni, było to około 6 godziny. Nadeszła tam kobieta z Samarii, aby zaczerpnąć wody. Jezus rzekł do niej – daj mi pić, jego uczniowie bowiem udali się przedtem do miasta dla zakupienia żywności. Na to rzekła do niego samarytanka – jakżeż Ty, będąc Żydem, prosisz mnie, samarytankę, bym Ci dała się napić? Żydzi bowiem z samarytenami unikają się nawzajem. I zanim przejdziemy do sedna, do meritum tego fragmentu i tego, o czym dzisiaj chciałbym powiedzieć, zatrzymam się na kilku miejscach, które uważam, że są bardzo cenne, chociaż znacie ten fragment, on jest dłuższy i ja zawsze im bardziej czytam, im dalej idę w głąb tego fragmentu, tej historii, to jestem coraz bardziej zdumiony tym, w jaki sposób Jezus zdobył serce tej kobiety, w jaki sposób Jezus potrafił wykorzystać sposobność, potrafił wykorzystać chwilę, moment, niby jakiegoś przypadku do tego, żeby dotknąć kolejnej osoby. Zobaczcie, że pamiętając tę historię, Jezus zaczyna opowiadać tej kobiecie o jej nieudanym życiu osobistym, zaczyna wyciągać prawdę o tym, że miała kilku mężów, żaden z tych mężczyzn nie jest jej mężem dzisiaj, a jest jeszcze innym. Więc wyciąga prawdę, która dla tej kobiety mogła być bardzo bolesna i trudna, ale to jest niezwykłe w Chrystusie, że On wyciąga trudną prawdę po to, żeby okazać miłość tej osobie, tej kobiecie. On nie wyciąga nigdy z naszego życia trudu, jakiejś krzywdy, naszego wstydu, po to, żeby nas walnąć po głowie, jeszcze potwierdzić, że jesteśmy nieudacznikami w życiu i jak w ogóle mogliśmy do takiej sytuacji doprowadzić. Ta historia, ten moment spotkania z kobietą jest momentem, w którym Jezus wykorzystuje ból, cierpienie, wstyd do tego, żeby pokazać zobacz, ja Cię nie potępiam, zobacz, ja w tym dramacie Twojego życia chcę Ci pokazać, jak bardzo, bardzo jesteś cenna w oczach Boga. To jest Chrystus, którego ja znam, to jest Chrystus, który potrafi wziąć najgorszego grzesznika, który potrafi wziąć najgorsze bagno, najgorszy trud, najgorszą pomyłkę w Twoim życiu i powiedzieć, zobacz, ja Cię przez to ukocham jeszcze mocniej, ja Cię przez to jeszcze mocniej przytulę i zobaczysz, że zbudujesz z tego coś dobrego. To jest Jezus, tylko On potrafi zrobić coś takiego. My byśmy wyciągnęli brud i powiedzieli, kobieto, jak Ty się w ogóle traktowałaś w życiu, jak Ty mogłaś dopuścić do czegoś takiego. Chrystus nigdy Ci tak nie powie, Jezus nigdy tak nie zrobi. Ale idąc dalej w tą historię, czy skupiając się na kilku wersetach, które przeczytaliśmy wcześniej, czytamy, że trzeba mu było przejść przez Samarię. Ewangelista Jan zwraca uwagę na takie zdanie, właśnie na to jedno zdanie, które chciałbym zwrócić uwagę, które wypowiedział św. Jan. Trzeba mu było przejść przez Samarię. Jezus nie był tam przypadkiem, Jezus nie znalazł się przy tej studni przypadkiem. To nie była jakaś sytuacja, która była zrządzeniem losu, takim właśnie jakimś podejściem do studni, które nie wiadomo było po co, tam Jezus się znalazł w takiej porze dnia, w takiej sytuacji, kiedy uczniowie poszli akurat zrobić zakupy do supermarketu. Jezus był sam w południe. Była szósta godzina, jest napisane, czyli to było południe, przekładając to sobie na nasze. I z tego przypadku, z tego spotkania rodzi się coś niezwykłego. Jezus wiedział, gdzie ma iść. Jezus wiedział o której godzinie, gdzie ma się znaleźć. Trzeba mu było przejść przez Samarię, bo Jezus czynił tylko to, co czynił Ojciec. Myślę sobie, że Jezus już rano wiedział, nie mógł się doczekać spotkania w południe, bo spotykając się z Ojcem na modlitwie, Ojciec objawił mu, co ma czynić. Ojciec objawił mu, kogo spotka. Ojciec objawił mu, jakie trudy, jakie cierpienie w życiu będzie miała osoba, którą natrafi. To jest życie w Duchu Świętym, to jest życie w komunii z Ojcem, to jest życie w relacji z Ojcem. I drugi fragment, który widzimy też w tych dziewięciu wersetach, mówi, że Jezus był zmęczony drogą i usiadł sobie przy studni. Mnie to fascynuje, że życie w Duchu Świętym nie jest odrealnione, że życie w Duchu Świętym to jest również życie w takiej naturalnej, w ludzkiej odsłonie. Jezus po prostu się zmęczył i Jezus chciał się napić, odczuwał fizyczne pragnienie, jak normalny człowiek. Był w stu procentach Bogiem i w stu procentach człowiekiem. I jako człowiek się zmęczył, jako człowiek poczuł pragnienie. I kiedy przychodzi ta kobieta, to jest niezwykłe, że on zaczyna z nią rozmawiać, mimo że nie powinien. Zaczyna mówić do niej i wychodzi z takiego punktu bardzo naturalnego, z takiego poziomu, który ona zrozumie. Tylko zaczyna mówić o normalnej wodzie, mówi o pragnieniu. I zaraz do tego dojdziemy. Ale lekcja, która płynie dla mnie z tego, co przed chwilą powiedziałem, z tego krótkiego zdania wypowiedzianego, czy spisanego przez świętego Jana, że Jezus się zmęczył, odczuwał pragnienie i to było miejsce ewangelizacji. To mnie właśnie uczy tego, że Jezus posyła nas w bardzo naturalny sposób do miejsc, w których mamy świadczyć o Nim. To zobaczcie, że ewangelizacja nie polega jedynie na tym, że zrobisz konferencję na stadionie, zrobisz konferencję w kościele, na hali sportowej, gdzie przyjdą masy ludzi i to jest wielka ewangelizacja. Zwykle najbardziej cenne ewangelizacja odbywa się jeden na jeden. W sytuacji, że jesteś świadkiem, jesteś ewangelizatorem, jesteś Jego posłańcem, w sytuacjach, które są codzienne. Czasami w domu, czasami w pracy, czasami wśród znajomych. I mi się przypomniała taka historia bardzo normalna. Siedziałem kiedyś w domu i nagle zapukał ktoś do drzwi. Więc podszedłem do drzwi, patrzę, kominiarz. Otworzyłem i on mówi, że no słuchaj, tutaj dzień dobry, jeśli chcesz, to złap się za guzik na szczęście, bo my tu zbieramy na kominiarzy i na szczęście też możesz wrzucić pieniążka, żeby nas tutaj wspomóc, wspomóc kominiarzy i wspomóc nas wszystkich. Ja mówię, chętnie Cię pobłogosławię, chętnie jakoś tutaj pomogę, ale chcę Ci powiedzieć, że Pan Jezus jest moim szczęściem. Ja nie potrzebuję guzików ani suwaków, żeby mieć szczęście, nie potrzebuję jakichś takich zabobonów, ale chcę Ci powiedzieć, że Pan Jezus stał się moim szczęściem i być może jest coś, o co chciałbyś, żebym się pomodlił za Ciebie, bo Jezus chce Ci pobłogosławić i dać Ci szczęście, które płynie od Niego. I on otworzył swoje serce, zaczął mi mówić o tym, że modli się ze swoją żoną o potomka, o dziecko, no ale żona nie może zajść w ciążę, że nawet się modlą o to, ale nic z tego. I ja wtedy pomodliłem się nad nim na klatce schodowej. Pomodliłem się o uzdrowienie, pomodliłem się o błogosławieństwo. I ze dwa lata później, podobna sytuacja, idę do drzwi, ktoś puka, kominiarz. I przypomniała mi się ta historia, że ze dwa lata temu był to jakiś kominiarz, za którego się modliłem i on nagle zrobił takie oczy, mówił, to jest Pan, to muszę Panu coś pokazać. Wyciągnął telefon i pokazał mi zdjęcie swojego dziecka, które się urodziło, jak on wierzy, jako owoc tej modlitwy, oczywiście swojego starania również. I to było świadectwo, które on mi złożył po tych dwóch latach. I to jest niezwykłe, jak w prostocie sytuacji, w jakiejś takiej normalnej codzienności, Pan Bóg stawia nas w miejscu, w którym chce się nami posłużyć, w którym chce okazać miłość człowiekowi, w którym chce pokazać, jak bardzo szuka człowieka. I zobaczcie, jedyne, co potrzebujemy zrobić, to otworzyć swoje oczy, otworzyć swoje serce, żyć w oczekiwaniu i wyszukiwać, wyczekiwać momentów, gdzie, Panie, chcesz, żebym powiedział o Tobie, gdzie chcesz, żebym rzucił ziarno, gdzie chcesz, żebym kogoś pobłogosławił, może słowem, może uśmiechem, może modlitwą, ale tam, gdzie idziesz, niesiesz obecność Chrystusa. I dzisiaj chciałbym, żebyśmy skupili się na tym jednym zdaniu, które Jezus wypowiedział do kobiety, do Samarytanki przy studni. On do niej podszedł i powiedział, kobieto, daj mi pić. I to jest pytanie, które chciałbym, żebyśmy sobie postawili, dlaczego Bóg mówi do człowieka, daj mi pić. Dlaczego Bóg przychodzi do zwykłej kobiety, do zwykłego, normalnego człowieka, wszechmogący Bóg, przychodzi do słabego człowieka, który tonie w swoich problemach i mówi, daj mi pić. I odpowiedź, myślę, jest prosta, ponieważ w Bogu jest pragnienie, które może zaspokoić człowiek. W Bogu jest pragnienie relacji, które może zaspokoić tylko człowiek gotowy i chętny do tej relacji. Nie wiem, czy o tym wiedziałeś, że możesz zaspokoić pragnienie, które ma Bóg. Możesz zaspokoić pragnienie, które ma wszechmogący Bóg. Bóg nas tak bardzo ukochał, tak bardzo dzisiaj przez to słowo stawia nas na piedestal i mówi, jesteś dla mnie tak bardzo ważny, jesteś obiektem moich westchnięć, jesteś moją tęsknotą. I ja pragnę ciebie spotkać, ja pragnę twojej uwagi podczas dnia, ja pragnę twojej bliskości podczas dnia, ja pragnę, kiedy wstajesz, byś myślał o mnie, kiedy idziesz spać, byś myślał o mnie. Pragnę tego, byś podczas dnia miał taki moment, żebyś się ze mną spotkał, bo my gasimy pragnienie Boga. To jest nieprawdopodobne. W katechizmie kościoła katolickiego w punkcie 2560 czytamy, że Bóg pragnie, abyśmy Go pragnęli. Bóg pragnie, abyśmy Go pragnęli. Niezwykłe zdanie. Bóg ma w sobie pragnienie, Bóg ma w sobie taką determinację, abyś tego pragnął. I wtedy z taką wiedzą, która wypływa i z Słowa Bożego, i z katechizmu, który zresztą też jest bardzo mocno oparty na Słowie Bożym, warto spojrzeć dzisiaj na modlitwę. Czy kiedyś patrzyłeś na modlitwę właśnie w taki sposób, że Bóg, który jest spragniony ciebie, spotyka się z tobą, który jesteś spragniony Boga? I to spotkanie nazywa się relacją, nazywa się modlitwą. Kiedy będziesz właśnie w takim miejscu pragnienia Boga, że ty pragniesz Jego i On nieustannie pragnie ciebie, kiedy się spotykasz z Nim dochodzi do relacji, dochodzi do przyjaźni, dochodzi do więzi, z której wypływa wszystko inne. I pamiętam, zresztą modlimy się bardzo często modlitwą Ojcze Nasz i zobaczcie, że kiedy Jezus uczy nas modlitwy Ojcze Nasz, mówi, kiedy chcecie się modlić, tak się módlcie, Ojcze Nasz, który jesteś w niebie, święćcie imię Twoje. On mówi o modlitwie, która nie jest na samym początku i z naszej pierwszej intencji gdzieś skupiona na naszych potrzebach. Potrzeby pojawiają się później, kiedy modlimy się chleba naszego powszedniego, daj nam dzisiaj i my, i odpuść nam nasze winy, bo i my odpuszczamy. Na tych nas jesteśmy skupieni później, ale najpierw, kiedy idziesz się modlić, mówi, módl się tak, Ojcze Nasz, który jesteś w niebie, święćcie imię Twoje. To znaczy, pierwszą naszą intencją serca, kiedy idziemy się modlić, powinno być to, że przychodzę do Boga, żeby zaspokoić pragnienie Jego serca, żeby się z Nim spotkać i dopiero wtedy, kiedy widzisz i zadajesz sobie takie pytanie, co jest moją pierwszą intencją, kiedy się idę modlić, żeby zaspokoić swoje pragnienia, swoje potrzeby, żeby jakiś załatwić swój biznes, czy być może przychodzę do Boga, żeby spotkać się z Nim, żeby dać Jemu radość. Kiedy widzisz i odpowiadasz sobie na to pytanie, jak jest ze mną i odpowiedź brzmi, tak, chcę właśnie się z Nim spotykać, to jest mój cel, to właśnie to pokazuje Ci, że jesteś w miejscu relacji, przyjaźni i to taka osoba będzie otrzymywała częściej odpowiedzi na modlitwy, bo odpowiedź i owocność Twojego życia modlitewnego jest zależna od relacji, od przyjaźni, od bliskości, a nie jedynie, jak nam się często wydaje, od formy modlitwy. Formy możesz zmieniać, ale chodzi o przyjaźń, na fundamencie przyjaźni możesz mieć różne formy modlitwy, to jest właściwa kolejność, do której Pan nas dzisiaj zaprasza. I pytanie, które dzisiaj chciałbym postawić na koniec, kiedy ostatnim razem pragnąłeś Jezusa, kiedy ostatnim razem pragnąłeś się z Nim spotkać dla Niego samego, nie dla interesów, nie dla biznesów, ale dla Niego samego. To jest coś, o co Bogu tak naprawdę chodzi, to jest coś, o co chodzi w naszym życiu duchowym. Kiedy będziesz w tym miejscu, w swojego duchowego życia, relacja z Bogiem stanie się przygodą, stanie się fascynującą podróżą, z którą będziesz, no właśnie, tak będziesz traktował swoje życie duchowe. Będziesz z dnia na dzień zastanawiał się, co Bóg dzisiaj dla mnie przygotował, jak ja dzisiaj mogę zbliżyć się do Boga, jak mogę przeżyć z Nim kolejny dzień. I to już nigdy nie będzie dla Ciebie mus, żeby się pomodlić, mus, żeby iść do kościoła, mus, żeby zrobić coś w swoim życiu związanego z Bogiem, bo nie będziesz sobie wyobrażał życia bez Boga, życia bez przyjaźni, życia bez relacji z Nim i do takiego miejsca Bóg dzisiaj zaprasza Ciebie i mnie. Więc Panie, chcemy się dzisiaj pomodlić o to, byś uczynił z nas przyjaciół, byś uczynił z nas ludzi wiernych Tobie, uczynił z nas ludzi, którzy będą Cię znali, którzy będą Cię kochali, którzy będą szukali sposobności, by być bliżej Ciebie. Więc niech Imię Twoje będzie w nas wywyższone. Duchu Święty, weź nas w głębie, weź nas w głębie przyjaźni, w głębie relacji, abyśmy stali się ludźmi, którzy kochają Twoją obecność, byśmy stali się ludźmi, którzy kochają Ciebie, Panie, i którzy chcą spotykać się z Tobą dzień za dniem i nawet w środku nocy, kiedy nas obudzisz. Chcemy mieć czas dla Ciebie, więc Boże, Ty sam przemień nasze serca na serca przyjaciół, którym możesz ufać. Amen. Niech tak się stanie. Kochani, subskrybujcie kanał, wciskajcie subskrybuj i wspierajcie mnie też, proszę, i nas, całą naszą ekipę w tym, co tworzymy tutaj na tym kanale, żebyśmy mogli zbliżać siebie i nas wszystkich do Pana Boga, który nas bardzo pragnie. Zdobywajmy dla Niego kolejne tereny, zdobywajmy serca innych ludzi przy pomocy Ducha Świętego i niech ten kanał służy właśnie ku temu. Bądźcie błogosławieni i widzimy się w kolejnym kwadrensiku ze Słowem. Napisy stworzone przez społeczność Amara.org