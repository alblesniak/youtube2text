 Wolą Pana Boga dla Twojego życia jest to, byś zaczął żyć naprawdę. Więc jeśli nie żyjesz dzisiaj na 100%, jeśli Twoje życie jest jedynie cieniem tego, w czym chciałbyś być, żyć i naprawdę być szczęśliwym, to zapraszam Cię na ten kwadransik ze słowem, bo będziemy mówić o tym, ale i modlić się, by Twoje życie było życiem w pełni szczęśliwym i w pełni przepełnionym tym, do czego Pan Bóg Cię zaprosił i co dla Ciebie zaplanował. Zapraszam bardzo serdecznie. Cześć, dzień dobry, witajcie bardzo, bardzo serdecznie w kolejnym kwadransiku ze słowem. Jak widzicie, jestem w tym samym miejscu, co ostatnio, bo tak jest tutaj mi dobrze, że nie chce mi się zmieniać miejsca. Także będziemy dzisiaj rozważać Słowo Boże i głosić to Słowo, które ma moc zmienić Twoje i moje życie. Dlatego myślę, że te 15 minut nie będzie kwadransem straconym, nie będzie czasem, w którym mógłbyś zrobić dużo lepszych rzeczy, ponieważ słuchanie Słowa Boga, Słowa Bożego, nie Słowa człowieka, naprawdę przemienia życie. Dzisiaj chciałbym Was zaprosić do takiej wiary, która wyraża się w oczekiwaniu, że kiedy będziemy dzisiaj słuchać tego Słowa i będziemy to Słowo głosić, ono będzie naprawdę, realnie przemieniało nasze życie. To Słowo uzdrawia, to Słowo leczy, to Słowo przemienia, bo to jest Słowo Boga i nie chodzi tu o mnie, nie chodzi tu o jakiegokolwiek innego kaznodzieje, głosiciela, ewangelizatora. Chodzi o Słowo Jezusa Chrystusa, które jest żywe, skuteczne i przenika nasze życie. Amen. Także dzisiaj otworzymy sobie bardzo, myślę, mocny fragment z Księgi Powtórzonego Prawa, z 30. rozdziału, od 11 do 14 wersetu. I to jest fragment, który ja dzisiaj sobie czytałem, słuchałem go, no bo też jest niedziela, kiedy to nagrywam, wiem, że jest chyba środa, kiedy wy zobaczycie ten odcinek albo powtórki kiedykolwiek indziej, ale to jest Słowo na dany dzień i to Słowo, które jest w liturgii czytane, bardzo mnie dzisiaj dotknęło i chciałbym, byśmy sobie dzisiaj je przeczytali może w nieco inny sposób, to znaczy przechodząc z pauzami przez ten fragment i zastanawiając się na bieżąco, co mówi to Słowo do nas, do naszego życia, bo myślę, że ono jest bardzo mocne i warto, żebyśmy na samym początku z takiego punktu wyjścia gdzieś doszli do... czy na samym początku doszli do takiego... do takiej myśli, takiego zdania, takiego sposobu myślenia, które ma Bóg, że Bóg naprawdę chce, żeby twoje życie było szczęśliwe. To jest oczywistość, ale i nieoczywistość dla wielu z nas. Czasem znamy teorie, ale wydaje nam się w życiu, w praktyce, że tak nie jest, bo mówimy, skoro tak jest, jakby tak miało być, to to by znaczyło, że... że, no nie wiem, moje życie ma być teraz usłane różami, że teraz żadnych złych rzeczy nie można by się było w życiu spodziewać, a przecież się dzieją. Ale chcę wam powiedzieć, że już w katechizmie Kościoła Katolickiego to jest w ogóle początek katolickiego nauczania. To jest taki wielki Bóg, taka wielka książka niebieska katechizmu Kościoła Katolickiego, która zawiera w sobie bardzo wiele różnych mądrych treści, czasami trochę skomplikowanych, ale pierwszy punkt katechizmu mówi o tym, że Bóg jest szczęśliwy, a po drugie, że Bóg zaprasza człowieka do szczęśliwego życia, bo szczęśliwe życie jest życiem w Bogu. I to już zmienia naprawdę całą perspektywę czytania reszty, bo możemy przeczytać tam trudne rzeczy, ale te trudne rzeczy nie będą właściwie zrozumiane, kiedy nie będziesz wiedział, co jest punktem wyjścia. Punktem wyjścia jest szczęśliwe życie. Bóg chce, żeby twoje życie było szczęśliwe. Nie znaczy, że ono będzie zawsze łatwe, zawsze usłane różami, ale jeśli będzie w Bogu, to będzie szczęśliwe, a szczęśliwość jest stanem, w którym Bóg cię stworzył. Jest stanem, który kochamy wszyscy, wierzący i niewierzący. Chcę ci powiedzieć, że to jest ten stan, to prawdziwe szczęście, w którym twoje serce odpoczywa, w którym Bóg cię stworzył. Więc jeśli uciekamy od Boga, uciekamy od źródła szczęścia, jeśli uciekamy od prawdziwego, szczęśliwego życia, to uciekamy od Niego. On chce ci dać to prawdziwe życie, życie, które jest szczęśliwe. Chciałbym, żebyśmy przeczytali ten fragment powtórzonego prawa, 30 rozdział, od 11 do 14 wersetu. Jeśli będziesz słuchał głosu Pana, Boga swego, przestrzegając Jego poleceń i postanowień zapisanych w księdze tego prawa, jeśli wrócisz do Pana, Boga swego, z całego serca swego i z całej swej duszy, polecenie to bowiem, które ja ci dziś daję, nie przekracza twych możliwości, nie jest poza twym zasięgiem, nie jest w niebiosach, by można było powiedzieć, Któż dla nas wstąpi z nieba i przyniesie je nam, i będziemy słuchać i wypełnimy je, i nie jest za morzem, by można było powiedzieć, Któż dla nas uda się za morze i przyniesie je nam, a będziemy słuchać i wypełnimy je. Słowo to bowiem jest bardzo blisko ciebie, w twych ustach, w twoim sercu, byś je mógł wypełnić. Boże Pana, Boga twogo, przestrzegając Jego poleceń, i jest cała ta litania, cała ta obietnica, która zaczyna się właśnie od tych słów, jeśli będziesz, czyli znowu jesteśmy w punkcie wyjścia, Bóg mówi, jeśli będziesz człowiekiem, który wróci do Mojego Słowa, jeśli będziesz człowiekiem, który wróci do Mnie, całym swoim sercem, i chcę wam powiedzieć, co tu jest niesamowitego dla mnie. Bóg mówi, jeśli wrócisz do Pana, Boga swego, z całego serca, z całej swojej duszy, i od razu się w nas może rodzić takie pytanie, no ale czy mnie na to stać? No bo w ostatnim odcinku usłyszałem, że samemu jak będę robił, będę się starał, będę próbował, no to nic z tego dobrego nie wyjdzie. Ale Bóg mówi, wróć do Mnie, wróć do mojej obecności, wróć do Mojego Słowa, wróć do Mojego Prawa, którego nie będziesz rozumiał, jak wielu ludzi rozumie Prawo Boże, że rób to, nie rób tego, dlaczego? Bo tak jest. Jak się tego, myślę, nauczymy w szkole czy w domu, to nam potem z głowy inne myślenie nie wchodzi w ogóle w grę. Bo nam się wydaje, że jak jest Prawo, to Prawo jest po to, by nas zgłębić, zgnoić, a na pytanie, dlaczego tak jest, mówimy nie, bo nie. No i to jest czasami błąd w Kościele, kiedy ludzie szczerze szukają Boga i pytają, a dlaczego tak jest? I spotyka się niestety czasem ludzi, którzy powinni nam to tłumaczyć, mówią, bo tak jest i nie dopytuj się. I Bóg nam dzisiaj pokazuje, że Prawo Boga, przykazania zostały nam dane nie dlatego, żeby nas ograniczyć, ale po to, by człowiek wrócił do tego miejsca, w którym został stworzony, w bezpiecznym miejscu z Bogiem, w relacji z Nim, w bliskości z Nim, gdzie Bóg mówi, wiedz, że to jest dla ciebie dobre, a kiedy wyjdziesz poza to, co jest dobre, to cię zrani i skrzywdzi. Prawo Boga nas chroni. W ogóle miłość, prawdziwa miłość zawsze stawia pewne granice, nie dlatego, że nie, bo nie, rób to, albo nie rób tego, nie, bo nie, i nie zadawaj pytań, tylko Bóg ci daje prawo i w tej miłości też są pewne prawa po to, że kiedy w nich będziesz funkcjonował, ta miłość będzie rosła, miłość będzie kwitła. Tak jak w szklarni, są właściwe warunki, by tam wszystko rosło. Prawo Boże jest pewną taką szklarnią duchową. Bóg wie, jak nas stworzył, wie, co jest dla nas dobre i potrzebujemy Mu tu zaufać. Możesz się dzisiaj zapytać, czy jesteś w stanie wrócić do Pana całym sercem, całą duszą, czyli swoimi uczuciami, emocjami, wolą, siłą, czy jestem w stanie to zrobić i co mówi nam Słowo? Polecenie to bowiem, które Ja cię dzisiaj daję, mówi Pan, nie przekracza twoich możliwości i nie jest poza twoim zasięgiem. To jest genialne słowo. Żeby wrócić do Pana całym sercem, nie potrzebujesz się porównywać do ludzi, którzy już to zrobili. Możesz dzisiaj czytać o wielu świętych, możesz czytać o ludziach wielkiej wiary, którzy spędzali noce na modlitwie, którzy robili wielodniowe posty, którzy robili to, to i tamto i można by było powiedzieć, no, to jest właśnie powrót do Pana. Twój powrót do Pana może być innym powrotem do Pana niż życie kogoś innego. Ty w twoim życiu żyjesz w bardzo wyjątkowy sposób. Twoje życie jest inne od życia drugiego człowieka. Dzisiaj Bóg mówi tak, jeśli chcesz do Mnie wrócić, ty osobiście, i mówi do ciebie po imieniu, to mam dla ciebie szczególny plan, mam dla ciebie szczególny pomysł, szczególną propozycję, szczególną łaskę. I to, co ci proponuję, jest dla ciebie w zasięgu ręki, jest do zrobienia dla ciebie. To, co ci proponuję, jest w twoim zasięgu, to nie przekracza twoich możliwości. To jest bardzo, bardzo ważne, byśmy to wiedzieli. I dzisiaj być może jesteś, nie wiem, zaganianą mamą, masz wiele dzieci, masz wiele pracy w domu, siedzisz ciągle w garach, myślisz sobie, gdzie ja mam tu się duchowo rozwijać? I wiesz, że to, co tobie zaproponuje Pan, będzie na twoje możliwości, bo tak mówi Słowo Boga. Ty możesz kochać Boga na inne sposoby, które Bogu przyniosą radość i możesz wrócić do Niego w taki sposób, w jaki ktoś inny nie miałby takiej możliwości. Pamiętam, kiedyś czytałem o takiej kobiecie, której syn był człowiekiem, który stanął na czele potężnego duchowego przebudzenia. Ona miała bardzo wiele dzieci, więc ciągle była w domu, w pracy. I mówi, jej modlitwa osobista wyglądała tak, bo nie dało się inaczej. Kiedy dzieci się bawiły, ona na chwilę zarzucała na siebie koc. I to było jej 5 minut z Panem każdego dnia. I dla niej to było 100% tego, co mogła dać. Ale jeśli człowiek jest w innych możliwościach, w innych sytuacjach, ta propozycja Boga będzie inna. Polecenie to bowiem, by wrócić do Pana całym sercem, całej swojej duszy, nie przekracza twoich możliwości, nie jest poza twoim zasięgiem. Zapytaj dziś Pana osobiście. Panie, jak mogę dziś do Ciebie wrócić? Widzę to bagno w moim sercu, widzę bagno w moim życiu. Widzę, że z tego nie potrafię wyjść, z tego nie potrafię wyjść. Więc po pierwsze, idź na modlitwę. Spędź czas z Panem. Daj Mu siebie, wyłącz telefon, wyłącz bodźce, wyłącz to wszystko, co Ci przeszkadza. I powiedz, Panie, pokaż mi, jak ma wyglądać moje życie. Panie, pokaż mi. Do czego mnie dzisiaj zapraszasz? Bo to będzie zaproszenie szyte na miarę. Zaproszenie wypisane indywidualnie dla Ciebie. I to, że nie przekracza twoich możliwości, nie jest poza twoim zasięgiem. Czytamy dalej. Nie jest w niebiosach, by można było powiedzieć, Któż dla nas wstąpi do nieba i przyniesie je nam, a będziemy słuchać i wypełnimy je. I nie jest za morzem, by można było powiedzieć, Któż dla nas uda się za morze i przyniesie je nam, a będziemy słuchać i wypełnimy je. I mówi, to przykazanie miłości Boga, to przykazanie, by oddać Bogu wszystko, bardzo konkretne zaproszenie dla twojego życia, nie jest dla ciebie niedostępne, by ktoś musiał pójść za ciebie i zrobić to w twoim imieniu. Nie potrzebujesz tego nawrócenia, nie potrzebujesz pośredników, nie potrzebujesz innych ludzi, nie potrzebujesz dzisiaj kogoś, kto zrobi to za ciebie, bo jest bardziej duchowy. Potrzebujesz dzisiaj sam stanąć przed Panem. Potrzebujesz dziś sam spędzić z Nim czas, potrzebujesz dziś sam z Nim być. I Pan, kiedy spotkasz się z Nim sam na sam, tak jak powie Jezus później w Mateusza 6 rozdziale, czytamy, jeśli chcesz się modlić, wejdź do swojej zdepki, zamknij swoje drzwi, wyłącz Facebooka w dosłownym tłumaczeniu, wyłącz telefon, wyłącz internet, spędź czas sam na sam z Panem, a Bóg, który widzi w ukryciu, odda tobie. Bóg ci pokaże, Bóg ci odpowie. Wiecie, że nie docierają do nas odpowiedzi na nasze modlitwy, odpowiedzi na nasze pytania do Boga, dlatego że nie mamy kiedy Go posłuchać. A kiedy stajemy w ciszy, stajemy w miejscu, gdzie mówimy, Panie, jesteś Ty, jestem ja, mów do mnie. Miałem taki czas na Eucharystii, wczoraj taki czas na uwielbieniu, gdzie w tym całym rozgarniaszu nie miałem w ostatnich dniach za dużo czasu, żeby gdzieś się zamknąć, ale wiedziałem, że były takie momenty na uwielbieniu, na uwielbieniu na strefie chwały, gdzie było nas tam bardzo wiele osób, ale ja wiedziałem, że to, co się dzieje na uwielbieniu, jest między mną a Bogiem. I to był mój czas, gdzie ja byłem w swojej izdepce. I wiem, że to był mój czas z Nim. Dzisiaj na Eucharystii po Komunii Świętej, to był mój czas z Jezusem, mimo że Kościół pękał w szwach, ja byłem jeden na jeden z Nim. I tam działo się to, o czym dzisiaj tu mówimy. Mój powrót do Pana. Zaczynał się od spotkania z Panem. To jest dla nas dostępne. Słowo to bowiem. Zawsze się zastanawiałem, po co na mszy robi się tak? Krzyż na czole, krzyż na ustach, krzyż na sercu. To jest właśnie z tego fragmentu. Słowo to bowiem jest bardzo blisko Ciebie. To jest znak, że to Słowo, które będziesz czytał, będziesz słuchał, jest bardzo blisko Ciebie. Jest na Twoich ustach, w Twoim sercu, no i też w Twoich myślach, w Twoich ustach i na sercu, byś mógł całym sobą tym Słowem żyć. Byś to Słowo przyjął umysłem, sercem i by to Słowo stało się częścią Twojego życia, by to Słowo wypowiadane było z Twoich ust. Jeśli będziesz tak żył, jeśli będziesz słuchał głosu Pana, powrócisz sercem do Pana, to Twoje życie będzie szczęśliwym życiem. To Twoje życie stanie się szczęśliwym życiem. Życiem, które chciałeś mieć zawsze. Życiem, w którym wiesz, że jesteś we właściwym miejscu i że żyjesz właśnie po to i po to jesteś na tej planecie, by żyć tak, jak żyjesz dzisiaj. Jeśli nie masz takiego doświadczenia, to dziś Pan mówi, wróć do Mnie całym sercem, wróć do Mnie całym swoim umysłem, całą swoją siłą, a zobaczysz, że Twoje życie będzie szczęśliwe, bo Bóg, któremu oddałeś swoje życie, jest Bogiem szczęśliwym. Panie, proszę Cię dzisiaj o to szczęście, o szczęście, doświadczenie szczęścia prawdziwego, prawdziwego szczęścia dla każdego z nas. A to szczęście jest w Tobie, bo Ty jesteś dawcą szczęścia, źródłem szczęścia, więc nie chcemy odchodzić od źródła, nie chcemy wchodzić w jakieś podróbki, ale chcemy dzisiaj zakosztować prawdziwego szczęścia, które jest możliwe tylko w Tobie. Ten świat i największy zachwyt, który może nam dać ten świat, jest niczym w porównaniu do szczęścia, które Ty nam dajesz. I proszę Cię o to doświadczenie dla mnie i dla każdej osoby, która ogląda dzisiaj ten kwadransik. Niech tak się stanie. W imieniu Jezusa, który wykupił nam na krzyżu Golgoty to szczęście i błogosławieństwo, i to prawdziwe życie. Amen. Niech tak się stanie. Pozdrawiam was serdecznie, ściskam mocno. Módlcie się za mnie, ja też modlę się o was. I do szybkiego zobaczenia gdzieś w realu. Z Bogiem. Pa, pa. Napisy stworzone przez społeczność Amara.org