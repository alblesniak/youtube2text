 Dzień dobry albo dobry wieczór. Po raz kolejny zapraszam Was na kwadransik z Słowem z mojego pokoju. Widzicie już drugą część, widzieliście już czarną ścianę. Taką w cegiełkach szarą. A teraz możecie zobaczyć moich znajomych. Tutaj, o tu ich widać. To jest święty Marcin. Nie będę Wam mówił dlaczego święty Marcin. Ale powiem Wam dlaczego święty Hieronim. Ponieważ jego wspomnienie jest 30 września, czyli wtedy kiedy się urodziłem. No ale wracając do tematu. Dzisiaj kolejna lekcja z życia króla Dawida. Co zrobić kiedy niesłusznie nas oskarżają i nacierają na nasze życie. Myślę, że to będzie bardzo pożyteczne dla Was i dla mnie. Także zapraszam Was na kolejny kwadransik ze Słowem. I widzimy się już za chwilę. Bardzo się cieszę, że jesteście ze mną po raz kolejny. I że chcecie ze mną rozważać Boże Słowo. Zagłębiać się w to co Pan Bóg zostawił nam w Biblii. I będziemy dzisiaj kontynuowali rozważania z II Księgi Samuela. A dokładnie będzie to 16 rozdział II Księgi Samuela. Od 5 do 14 wersetu. Także jak to zwykle zachęcam Was byście wzięli Biblię do ręki. Byśmy odkopali ze swojej półki to Słowo, które leży często zakopane. A jest ono źródłem siły i źródłem mocy dla Bożego Ludu. Pan Jezus powiedział, że poznamy prawda. Prawda nas wyzwoli. Więc jeśli nie znamy Jego Słowa, które jest prawdą. To żyjemy bardzo często w kłamstwie. Żyjemy bardzo często w jakichś swoich warowniach. W warowniach, które wróg nałożył nam na nasze myślenie, na nasze życie. I nie jesteśmy w stanie przejść przez różne rzeczy, które pojawiają się w naszym życiu. Jako problemy, kłopoty. Nie potrafimy tego przeskoczyć. Więc Słowo Boże jest gwarancją tego, że jeśli w Nie uwierzymy. Jeśli będziemy używali tego Słowa w naszym życiu jako miecza. To nie jedną bitwę wygramy. Dzisiaj byłem na spotkaniu z Marią Wadią, którą bardzo mocno noszę w sercu. Ponieważ wiele od niej się nauczyłem. I wiele cały czas się uczę. I dzisiaj powiedziała ona takie jedno zdanie. Aby nasze usta, aby nasz język był zawsze w zgodzie ze Słowem Boga. Bo wtedy to nam gwarantuje, że Jego wola będzie wypełniała się w naszym życiu. Jeśli zaczniemy wypowiadać Jego wolę dla naszego życia. A w tym Słowie ta wola jest zapisana. Bardzo często zastanawiamy się. Boże, dlaczego do mnie nie mówisz? Dlaczego nie pokazujesz mi nowych rzeczy? Mimo, że Cię o to proszę. Być może Bóg nie pokazuje Ci nowych. Ponieważ jeszcze nie poznałeś starych, które już wypowiedział. Także potraktujmy ten odcinek dzisiejszy jako krok ku Bogu. Krok ku poznawaniu Jego Słowa. Poznawaniu prawdy, która ma nas wyprowadzić na wolność. Także otwórzmy II Księgę Samuela, 16 rozdział od 5 do 4. Do 14 wersetu. I przeczytajmy ten fragment wspólnie. Król Dawid przybył do Bachurim. A oto wyszedł stamtąd pewien człowiek. Był on z rodziny należącej do domu Saula. Nazywał się Simei, syn Gery. Posuwając się naprzód przeklinał i obrzucał kamieniami Dawida oraz wszystkie sługi króla Dawida. Chociaż był z nim po prawej i po lewej stronie cały lud i wszyscy bohaterowie. Simei przeklinając wołał w ten sposób. Precz, precz krwawy człowieku i niegodziwcze. Na ciebie Pan zrzucił odpowiedzialność za krew rodziny Saula. W miejsce, którego zostałeś królem. Królestwo twoje oddał Pan w ręce Absaloma, twojego syna. Teraz ty sam jesteś w utrapieniu, bo jesteś człowiekiem krwawym. Odezwał się do króla Abishaj, syn Seruji. Dlaczego ten zdechły pies przeklina Pana mego i króla? Pozwól, że podejdę i utnę mu głowę. Król odpowiedział. Co ja mam z wami zrobić, synowie Seruji? Jeżeli on przeklina, to dlatego, że Pan mu powiedział, przeklinaj Dawida. Któż w takim razie może mówić, czemu to robisz? Potem zwrócił się Dawid do Abishaja i do wszystkich swoich sług. Mój własny syn, który wyszedł z wręczności moich, nastaje na moje życie. Cóż dopiero ten Benjaminita? Pozostawcie go w spokoju, niech przeklina, gdyż Pan mu na to pozwolił. Może wejrzy Pan na moje utrapienie i odpłaci mi dobrem za to dzisiejsze przekleństwo. I tak Dawid posuwał się naprzód wraz ze swymi ludźmi. Simei natomiast szedł zboczem wzniesienia obok i przeklinał, ciskając kamieniami i rzucając ziemią. Król i cały lud przy nim będący przybył wreszcie znużony i tam odpoczął. Pierwsza lekcja, która gdzieś nasuwa mi się z tej historii i z tego fragmentu, to to, że kiedy idziemy całym swoim sercem za Bogiem, pojawią się w naszym życiu sytuacje, okoliczności i też ludzie, którzy będą nam złożyczyli. Jak człowiek, który w tym fragmencie, Simei, który w tym fragmencie urąga Dawidowi. Dawidowi, który jest Bożym pomazańcem, który jest człowiekiem według Bożego serca. Dawidowi, który wypełnia Bożą wolę. Pojawia się znikąd i zaczyna mu urągać. I jest w tym urąganiu bezczelny. Widzimy to jasno w tym fragmencie. I myślę sobie, że to są historie i to są sytuacje, które wypróbowują nasze serce. W jaki sposób się zachowasz, w jaki sposób zareagujesz, co zrobisz, kiedy pojawi się w twoim otoczeniu osoba, albo pojawi się w twoim życiu ktoś, kto będzie właśnie jak ten człowiek, stawał naprzeciwko króla Dawida. Kiedy zacznie ci urągać, kiedy zacznie miotać w ciebie oszczerstwa, kiedy zacznie pluć ci w twarz. Jak zachowa się twoje serce? Pamiętam, jak mieliśmy taką ciekawą historię, którą razem z moim przyjacielem Karolem Sobczykiem lubimy opowiadać, chociaż kiedy ona się wydarzała nie była taka śmieszna. Kiedyś Karol do mnie zadzwonił i powiedział mi Marcin, słuchaj, są takie pytania do ciebie, czy ktoś ci kiedyś groził? Ja się tak zastanawiam, mówię, no grozić to chyba nie. Tam różne rzeczy się słyszało na swój temat, żeby grozić. A pytam, a co się stało? Mówię, wiesz, bo dostałem maila, w którym ktoś napisał, że jeżeli nie przestanę robić tego, co robię, ten mail brzmiał tak dość poważnie, to on już się takimi ludźmi, takimi osobami potrafi zająć. Więc Karol się trochę tak przeraził, w sensie zastanowił, mówi, Boże, co to zgłaszać na prokuraturę, czy to zostawić? I ja mu do niego wtedy mówię, Karol, słuchaj, błogosław, Pan za tobą będzie stawał, Pan będzie walczył, On jest twoim Bogiem, przebacz i będzie dobrze. Więc mi było łatwo to powiedzieć, bo ja tego maila nie dostałem. No ale tak w sercu czułem, żebym mu doradził i powiedział. I Karol wtedy, mieliśmy tydzień albo dwa na przerwie, kiedy nie rozmawialiśmy, po dwóch tygodniach dzwonił do mnie i mówi, Ty słuchaj, ten człowiek do mnie odpisał, mówię, naprawdę? I co ci powiedział, co napisał? A on powiedział, bardzo cię przepraszam, Karol, nie chciałem, niech mi Pan tutaj przebaczy, bo chyba byli i nie byli na ty. I mówi, przepraszam, bo chciałem tego maila wysłać do Marcina Zielińskiego, a nie do Pana. I to my, pamiętam, do dzisiaj lubimy opowiadać tę historię i cieszymy się, że Pan Bóg sobie poradził z tą historią. I myślę, że ta historia też pokazała nam, że musimy ufać Bogu, że musimy grać na Jego zasadach, a Pan tak naprawdę wtedy będzie walczył za nas. Kiedy my sami zaczynamy się bronić, kiedy my sami zaczynamy stawać w swojej własnej obronie, wtedy związujemy Bogu ręce i On nie może nic robić dla nas. Więc lepiej jest usiąść i zachować się jak król Dawid. I właśnie chciałbym do tej reakcji przejść, do reakcji, którą król Dawid pokazał, którą możemy przeczytać w tym fragmencie, bo jest dla mnie ona absolutnie niezwykła. Dawid nie był zwykłym człowiekiem, to jest ważne w tej historii. Dawid był królem Izraela. Był królem, był człowiekiem obdarzonym wielkim szacunkiem, miał pod sobą ludzi i gdyby chciał, to jednym jego słowem człowiek Simei, o którym tu czytamy, mógłby stracić głowę za jedno słowo, jakby przeciwko królowi. A co mówi Dawid, kiedy zostaje znieważony, kiedy zostaje zrównany z błotem przez tego człowieka? Jeżeli on przeklina, to dlatego, że Pan mu powiedział przeklinaj Dawida. Pozostawcie go w spokoju, niech przeklina, gdyż Pan mu na to pozwolił. Może wejrzy Pan na moje utrapienie i odpłaci mi dobrem za to dzisiejsze przekleństwo. To, co jest w Dawidzie niesamowite, to to, że on szuka dobra w tym człowieku. I po tym można poznać ludzi Boga, że mimo, że spotykają się z jawną niesprawiedliwością, że spotykają się z oszczerstwami, które nie są prawdziwe, spotykają się właśnie z niesprawiedliwością, oni nie chcą wykonywać swojego własnego wyroku. Nie chcą odpowiadać na to, czego doświadczyli i osąd zostawiają Bogu. I warto spojrzeć na takich ludzi, warto przez taką próbę przechodząc badać swoje serce, jak ja się zachowuję, patrzeć na innych ludzi i też sprawdzać, jak ludzie w twojej wspólnocie, ludzie, z którymi posługujesz, z którymi wzrastasz, jak będą reagowali. Ponieważ to jest Boży wzór, to jest Boży wzorzec zachowania. Możemy spojrzeć na św. Maksymiliana Kolbę. Słyszałem niedawno taką historię, że znaleziono jakieś jego zapiski, kiedy był uwięziony w obozie koncentracyjnym. Te zapiski to był jakiś szkic listu, który miał trafić bodajże do jego mamy. I w tym liście pisze, że mu niczego nie brakuje, że on wszystko ma i że generalnie jest dobrze. W takich warunkach, będąc w obozie koncentracyjnym, ten człowiek nawet nie narzeka, ten człowiek nawet nie marudzi. To jest nielogiczne. Możemy spojrzeć na księdza Jerzego Popiełuszka, kiedy służba bezpieczeństwa chce go gdzieś tam przyłapać, złapać, zrobić mu krzywdę. On widzi przez okno, że chłopaki marzną i go pilnują, to wychodzi do nich z herbatą. To jest brak logiki, to jest nielogiczne według tego świata. Chcę wam powiedzieć taką historię też księdza, ojca Toma di Lorenzo, który jest niesamowitym księdzem, bożym człowiekiem w Stanach Zjednoczonych, pod Massachusetts, pod Bostonem, w Wintrope, którego miałem przywilej spotkać. Słyszałem kiedyś historię o nim. Ten człowiek naprawdę kocha bliźniego, ten człowiek służy ludziom i niesamowite charyzmaty też objawiają się w jego posłudze. Kiedyś ktoś włamał się na jego plebanie, czy do kościoła i coś ukradł. Wszyscy dzień później robili aferę, jak ktoś mógł tak zrobić, jak ktoś mógł okraść parafię. A wtedy z takim stoickim spokojem ojciec Tom usiadł i powiedział, ale czego wy od niego chcecie? Przecież robił najlepiej jak umiał. To było dla mnie tak niesamowite. To było to samo, co uczynił Dawid. Dawid miał prawo być zły, miał prawo wykonać sprawiedliwość, wydać wyrok na człowieka, który go znieważył. Ale Dawid mówi, jeśli to zrobił, widocznie Pan mu pozwolił, więc pozwólmy Panu go osądzić. Chciałbym, żebyśmy dzisiaj zostali na tym, nad tym się chwilkę zastanowili i żebyśmy spytali siebie samych, co na to mówią nasze własne serca. Przeczytamy jeszcze jeden fragment na temat tego, co zrobić, kiedy spotyka nas niesprawiedliwość, co mówi św. Paweł. Liś do Rzymian, 12, 19-21. Nie daj się zwyciężyć złu, ale zło dobrem zwyciężaj. To jest ostatnie zdanie, które św. Jerzy Popiełuszko bardzo często powtarzał. Zobaczcie, do nas należy to, żeby nieprzyjacielowi pomóc, żeby nieprzyjacielowi wyciągnąć rękę, by być pierwszym, który próbuje w jakiś sposób okazać mu miłość. A wtedy gromadzimy nad jego głową węgle żarzące, mówi słowo. Dlaczego? Bo ty sam okazujesz miłość za nieprawość. I dlatego wtedy zostawiasz pomstę Bogu. Bóg będzie nas sądził sprawiedliwie. On będzie wiedział, znał wszystkie zakamarki, wszystkie okoliczności, wszystkie czynniki, które miały wpływ na to, dlaczego ktoś się zachował. Często, kiedy sami sądzimy, widzimy tylko jedną stronę, perspektywę. Dlatego błogosławmy tym, którzy nas przeklinają, prześladują. Tak jak Szymei w ostatnim fragmencie, który przeczytaliśmy, co on robił? Szymei natomiast szedł z boczem wzniesienia obok i przeklinał, ciskając kamieniami. On tylko chodził i tylko przeklinał. Jedyne, co mógł robić. I do Boga należy pomstę. Jeśli ktoś podburza innych względem ciebie, zostaw pomstę Bogu, odpuść. A Pan Bóg zajmie się tym w odpowiednim momencie. Także Panie Jezu, chcemy Cię błogosławić dzisiaj i chcemy powiedzieć Ci, że Ci ufamy. Nie chcemy odpłacać złem za zło, ale chcemy odpłacać dobrem za to, co przykrego i niesprawiedliwego nas spotyka. Boże, wierzymy w to, że Ty sam wywyższasz tych, których sam namaściłeś. Błogosławisz tych, którym powierzyłeś swoje zadania. Dlatego ufamy Ci, że to, co ma być otwarte, będzie otwarte. Drzwi, które mają być otwarte, będą otwarte. A to, co chcesz zamknąć, Ty sam zamkniesz. Boże, błogosławimy Cię dzisiaj i chcemy zrzucić wszelkie poczucie odpowiedzialności za niesprawiedliwość na Ciebie, Boże. Oddajemy Ci całą tę odpowiedzialność i ufamy Ci, że Ty sam osądzisz nas wszystkich zgodnie z prawdą. I dziękujemy Ci za to, że możemy grać na Twoich zasadach i nie martwić się o wynik, bo Ty sam, Boże, chronisz i strzeżesz naszego życia. Amen. Niech Pan Bóg nam błogosławi i pozdrawiam Was bardzo, bardzo serdecznie. Mam nadzieję, że będziemy się widzieli niedługo, albo na żywo, albo w kwadrensiku ze Słowem. Także do zobaczenia. Z Bogiem. Pa. Napisy stworzone przez społeczność Amara.org