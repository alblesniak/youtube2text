 Ja dalej w Nowym Sączu, ale dzisiaj zaproszę was do czytania słowa, które będzie miało parę rozdziałów, więc zasypię was Słowem Bożym, a na koniec pomodlimy się wspólnie za tych, którzy być może przeżywają jakieś swoje trudności, niełatwe momenty w wierze, także wierzę, że będziemy i pobłogosławieni Słowem, ale też modlitwą, więc widzimy się za chwilę. Cześć, witajcie bardzo serdecznie w ten kolejny nasz piękny dzień, niedzielę, która jest dniem poświęconym Panu Bogu, więc specjalnie i szczególnie dzisiaj chciałbym przeczytać z wami jeszcze więcej słowa niż czytamy zwykle. Będę być może mniej miał czasu na to, żeby podzielić się z wami jakimiś refleksjami, ale Słowo Boże jest na tyle cudowne i wspaniałe, że Ono samo do nas mówi i wierzę, że Pan Bóg się tym Słowem dzisiaj też posłuży, żebyśmy wyciągnęli z tego odcinka wiele dobra. Także, żeby zbytnio nie przedłużać, chcę was zachęcić do tego, byście otworzyli Słowo Boże na 13 rozdziale Dziejów Apostolskich, na 42 wersecie i przeczytamy sobie fragment do 14 rozdziału 23 wersetu, czyli dzieje 13, 42. Tu się zacznie, a skończy się jeszcze raz powiem na dziejach 14, 23. Dlaczego taki długi fragment? Ponieważ kiedy naprawdę czytamy Słowo Boże ze zrozumieniem i kiedy naprawdę pozwalamy Bogu, by On do nas bezpośrednio przez nie mówił, On naprawdę mówi. Bóg naprawdę mówi do nas, On naprawdę podświetla nam fragmenty miejsca, których wcześniej nie widzieliśmy i myślę, że to jest dzisiaj też taka wspaniała szansa, żeby w to Słowo się zanurzyć. I być może Pan Bóg powie wam jeszcze co innego niż to, co ja dzisiaj skomentuję, co będzie moim jakimś komentarzem do tego tekstu. Ten fragment będzie pełen zwrotów akcji, ten fragment będzie pełen historii, które wydawałyby się, że już się kończą, ale zaczynają się w zupełnie innym tempie. I to jest w moim patrzeniu na Dzieje Apostolskie, to jest życie w Duchu Świętym. Życie, którego się nie da zaplanować, które nie jest stateczne, nie jest jakieś jednostajne. W jednej chwili doświadczasz wielkiej chwały, w drugiej chwili doświadczasz momentów, gdzie nie wiesz, czy długo w ogóle pożyjesz, bo chcą cię zabić za to, co robisz, a przed chwilą cię chwalili. To jest codzienność apostołów i w tą codzienność chciałbym, żebyśmy wspólnie weszli. Zaczynamy od 42 wersetu. Gdy wychodzili, proszono by powiedzieli im jeszcze o tych rzeczach w następny szabat. Po zamknięciu zebrania poszło za Pawłem i Barnabą wielu Żydów i pobożnych prozelitów. Rozmawiali z nimi, zachęcając do wytrwania w owej łasce Boga. W następny szabat niemal całe miasto się zebrało, by słuchać słowa Pańskiego. Gdy jednak Żydzi zobaczyli te tłumy, unieśli się za zdrością i rzucając obelgi, zaczęli występować przeciwko temu, co mówił Paweł. Wtedy Paweł i Barnaba śmiało powiedzieli, trzeba było, aby Słowo Boże najpierw Wam zostało ogłoszone, skoro jednak odpychacie je od siebie i nie uważacie siebie za godnych życia wiecznego, to zwracamy się do pogan. Pan bowiem tak nam nakazał, ustanowiłem Cię światłem dla pogan, abyś był zbawieniem aż po krańce ziemi. Poganie słuchając radowali się i wysławiali słowo Pana. Uwierzyli Ci, którzy byli gotowi do życia wiecznego. Słowo Pana było roznoszone po całej krainie. Żydzi tymczasem podburzyli pewne dostojne i pobożne kobiety oraz najważniejszych w mieście i wywołali wrogie działania przeciwko Pawłowi i Barnabie. Wyrzucili ich poza swoje granice. Oni więc wstrząsnęli na nich pył z nóg i poszli do ikonium, a uczniów przepełniała radość i Duch Święty. Podobnie było w ikonium. Weszli do synagogi Żydów i tak przemówili, że uwierzyło wielkie mnóstwo Żydów i pogan. Nieprzejednani natomiast Żydzi podburzyli i złością napełnili duszę pogan przeciwko braciom. Pozostali tam jednak przez dłuższy czas, przemawiając odważnie dzięki Panu, który potwierdzał słowo swojej łaski, sprawiając, że przez ich ręce dokonywały się znaki cuda. I podzieliła się społeczność miasta, bo jedni byli po stronie Żydów, a drudzy po stronie apostołów. Kiedy wściekłość pogan i Żydów dojrzała do tego, aby wraz ze swymi przywódcami znieważyć ich i ukamienować, świadomi tego uciekli do miast Likaonii, do Listry, do Derbe i w ich okolice. I tam głosili Ewangelię. A był w Listrze pewien człowiek o bezładnych nogach, kaleka od wyjścia z łona matki, nigdy nie chodził. Wysłuchał on przemówienia Pawła. Paweł spojrzawszy na niego dostrzegł, że ma wiarę potrzebną do uzdrowienia. Rozkazał mu zatem stanowczym głosem, stań prosto na nogach. On poderwał się i zaczął chodzić. Gdy lud zobaczył, co Paweł uczynił, zaczął wykrzykiwać po likaońsku mówiąc, Bogowie upodobnili się do ludzi i zeszli do nas. I zaczęli Barnabę nazywać Zeusem, a Pawła Hermesem, gdyż on przodował w mowie. Tymczasem kapłan Zeusa tego sprzed miasta przyprowadził byki ozdobione wieńcami do bramy i chciał wraz z tłumem zabić się na ofiarę. Gdy obaj apostołowie Barnaba i Paweł usłyszeli o tym, rozdarli swe szaty, wybiegli przed ten tłum z krzykiem i wołali. Ludzie, co wy robicie? Przecież my jesteśmy ludźmi tak samo wrażliwymi na cierpienie, jak i wy. A wam głosimy Ewangelię, abyście się odwrócili od tych daremnych kultów ku Bogu naprawdę żyjącemu. On stworzył niebo i ziemię i morze i wszystko, co w nich. On w poprzednich pokoleniach dopuścił, by każdy lud szedł swoją drogą, choć jednak nie zaniechał świadczenia o sobie, bo czynił dobro. Dawał wam przecież deszcz z nieba i porę owoconośną, a serca wasze napełniał pokarmem radości. Tak przemawiając, z trudem powstrzymywali tłumy przed złożeniem im ofiary. Tymczasem przyszli Żydzi z Antiochi i Konium i podjudzili tłum. Także obrzucono Pawła kamieniami i wywleczono go poza miasto, sądząc, że jest martwy. Gdy jednak otoczyli go uczniowie, podniósł się i wrócił do miasta, a na zajutrz odszedł z Barnabą do Derbe. Po przekazaniu temu miastu Ewangelii i po zdobyciu wielu uczniów wrócili do Listry, potem do Ikonium i do Antiochi. Umacniali tam dusze uczniów i zachęcali do trwania w wierze, bo jest konieczne, abyśmy do Królestwa Bożego wchodzili przez wiele udręk. W każdym kościele wybrali im starszych, po modlitwie połączonej z postem powierzali ich Panu, w którego uwierzyli. Także kawałek tekstu za nami. Był to długi fragment, ale tak jak powiedziałem przed chwilą, fragment, który pokazuje jak przebojowe, jak pełne wrażeń jest życie w Duchu Świętym, życie w mocy Ducha Świętego. Jesteśmy w czasie, gdzie modliliśmy się o wylanie Ducha Świętego i owocem doświadczenia wylania Ducha Świętego, owocem Jego przyjścia, owocem pięćdziesiątnicy w życiu człowieka jest zawsze głoszenie Ewangelii. Ale nie tylko samo głoszenie Ewangelii, ale głoszenie Ewangelii w mocy. Ta moc potwierdza głoszoną naukę. Jeśli doświadczyłeś chrztu w Duchu Świętym i czy doświadczyłeś napełnienia Duchem Świętym, to wiesz, że pojawia się w twoim życiu moc. Moc Ducha Świętego, moc do walki z grzechem, moc do życia w świętości, moc do pokonywania pokus, których sam byś w życiu wcześniej o swoich własnych siłach nie pokonał. On daje ci moc, bo jest to obietnica, którą zostawił nam Jezus, że kiedy Duch Święty stąpi na was, otrzymacie Jego moc i będziecie moimi świadkami. Po krańce świata, po krańce ziemi. Ale najpierw zaczynamy być świadkami w naszym domu, w naszej pracy. Zaczynamy być świadkami tam, gdzie Bóg nas na co dzień postawił. I wracając do tego fragmentu dziejów apostolskich, nie wiem jak wy podchodziliście do tego, co się działo w trakcie i po drodze. Dla mnie to jest naprawdę niezwykłe, w jaki sposób święty Paweł z Barnabą musieli trzymać się Pana Jezusa, musieli trzymać się Ducha Świętego, żeby gdzieś po drodze nie odpaść. W jednej chwili czytamy na samym początku, że głoszą w synagodze, wszyscy chcą ich słuchać, ale za moment pojawiają się Żydzi, którym się nie podoba to, co robią. Podjudzają tłum i zaczynają się problemy, zaczynają się jakieś pomówienia w mieście, zaczynają się plotki na temat Pawła i na temat Barnaby. Nie wiem, czy dzisiaj jakby żył Paweł i Barnaba, co by się działo w YouTubie, na YouTubie pod ich adresem. Być może jak wiele filmów, jakieś rzeczy, które odpowiadają dzisiejszym czasom, hejtu, który odpowiada dzisiejszym czasom, miało by miejsce dzisiaj. Pewnie by tak było, bo czytamy, że w tamtych czasach tylko dlatego nie byli w internecie, bo nie było internetu. Ale to wszystko, co dzisiaj się dzieje, również wśród tych, którzy głoszą Chrystusa, działo się również kiedyś naprawdę wielką skalę. Więc czytamy, że Żydzi zobaczyli tłumy ludzi i opanowała ich zazdrość. Zaczęli być zazdrośni. Mówi, co tydzień nie mamy tylu ludzi w synagodze, a ten tu przyjechał jeden z drugim, dwóch ludzi, którzy nie wiadomo skąd się urwali i skąd się wzięli. I nagle całe miasto się zbiera. Całe miasto chciało słuchać Ewangelii, chciało słuchać tego udowadniania na podstawie prawa, na podstawie starego przymierza, że Jezus Chrystus jest Mesjaszem. Bo trzeba było głosić Żydom właśnie w taki sposób. Żydzi nie uwierzyliby ludziom pewnie, którzy by przyszli i nie odnosili się do prawa. Trzeba było głosić Żydom w sposób i na sposób, na jaki Żydzi chcieli słuchać. To znaczy na podstawie, jeszcze raz to powiem, prawa, na podstawie tory wykazywać, że Jezus jest Zbawicielem i że Jezus jest Mesjaszem. I czytamy, że te wywołane wszystkie zamieszki przeciwko Barnabie i Pawłowi były tak wielkie, że wyrzucili ich poza granicę. Później nawet ukamienowano Pawła i on w cudowny sposób został uzdrowiony. To nie jest napisane wprost, ale jeśli rzucali w niego kamieniami i jeśli wydawał się już być martwy, a dzień później wstał i poszedł głosić Ewangelię dalej, no to to musiało być cudowne. To musiało być nadprzyrodzone. A w tym wszystkim, w całym tym prześladowaniu jest napisane, że uczniów przepełniała radość i Duch Święty. I na koniec jest bardzo mocne słowo, bo jest konieczne, abyśmy do Królestwa Bożego wchodzili przez wiele udręk. Wiele udręk musimy przejść, z wieloma udrękami musimy się zmierzyć, żeby wejść do Królestwa Bożego, żeby to Królestwo Boże szerzyć już tu na ziemi, żeby w tym Królestwie Bożym funkcjonować. Więc trzeba nam przejść przez prześladowanie, trzeba nam przejść przez te momenty, w których ludzie chcą, tak jak też w tej historii, uznawali po tym cudzie, który się dokonał Pawła i Barnabę za bóstwo, za to mitologiczne bóstwo, za Zeusa, za Hermesa. I oni musieli z trudem, im się to udało mówić, że są tak samo zwykłymi ludźmi jak oni, więc w jednej chwili byli wywyższeni pod samo niebo, w drugiej chwili kamienowani, bici i prześladowani, bo komuś się spodobało podjudzić i sprawić, że ludność przestała na nich patrzeć jak na bóstwo, a zaczęła patrzeć jak na oszustów. I to jest życie apostoła, to jest życie człowieka, który głosi Ewangelię. Tak było w Biblii, więc tak jest i dzisiaj. Nic się nie zmieni, jeśli będziesz głosił Jezusa, jedni cię będą kochać, drudzy będą chcieli po prostu urwać ci głowę, jedni będą chcieli po prostu ci podziękować tak bardzo za to, co zmieniło się w ich życiu, a drudzy będą mówić, że jesteś kimś, na kogo w ogóle nawet nie opłaca się patrzeć. To jest Ewangelia, jeśli doświadczasz tego w życiu, to doświadczasz Ewangelii, doświadczasz prawdy Ewangelii i jesteś błogosławiony, jesteś szczęśliwy, bo wielka nagroda czeka na ciebie w niebie. I przeczytam wam jeszcze jeden fragment z drugiego rozdziału listu do Koryntian. Kocham ten fragment. Drugi list do Koryntian, szósty rozdział, od 1 do 11. Już biegnę z wami, otwieram z wami Słowo Boże. Drugi list do Koryntian, 6, od 1 do 10 przeczytamy. 11 werset już sobie pominiemy. Zobaczcie, co mówi św. Paweł. ...złowisków, udręk, utrapień, chłost, uwięzień, rozruchów, znojów, bezsennych nocy, głodów, a także nieskazitelnością, wiedzą, cierpliwością, uprzejmością, Duchem Świętym, szczerą miłością i niezawodnym Słowem, mocą Bożą, orężem sprawiedliwości, w prawym i lewym ramieniu, doznawaniem chwały i pogardy, zniesławiania i dobrego rozgłosu, rzekomo zwodziciele, a jednak prawdomówni, rzekomo nieznani, a rozpoznawani, rzekomo już umierający, a oto żyjemy, rzekomo objęci karą, a nie umieramy, rzekomo zgnębieni, a zawsze radośni, rzekomo żebracy, a pełni bogactwa, rzekomo niczego niemający, a wszystko posiadający". To jest tak niesamowity fragment, który mówi o ludziach żyjących w Duchu Świętym, o ludziach, którzy żyją wiarą, żywą wiarą w Jezusa, żywą, ożywioną przez Ducha Świętego wiarą, która jest pełna nadziei, zarówno wtedy, kiedy jest źle, ale i pełna radości, kiedy przechodzisz przez trudy. To łaska Boża jest w stanie uzdolnić ci do takiego życia. I chcę się teraz pomodlić o to, żebyś był człowiekiem, który żyje w ten sposób, żebyś był człowiekiem, który żyje, nieważne czy na wysokości chwały, czy w poniżeniu, ale żebyś żył w Chrystusie, żebyś miał tę łaskę i miał tę siłę, aby żyć zgodnie z tym fragmentem, który przed chwilą przeczytaliśmy. Panie, przychodzimy do Ciebie teraz, byś dał nam siłę żyć zgodnie z Twoim Słowem, byś dał nam siłę do życia zgodnego z tym Słowem, które jest Słowem nadziei, Słowem wiary. W ucisku, w prześladowaniu, w nocnych modlitwach, w postach, w tych wszystkich rzeczach, w czystości, w świętości życia, w cierpliwości, w łagodności okazujemy się sługami Boga. Przez to wszystko. Panie, proszę Cię, wzmocnij tych, którzy się dzisiaj źle mają, wzmocnij tych, którzy cierpią, którzy są smutni, którzy są dzisiaj przygnębieni. Daj im radość, która płynie z Ciebie. Daj radość, która nie płynie, nie jest pusta i nie płynie z okoliczności, ale radość, która jest głęboka jak studnia Twojej miłości. Daj nam radość, która płynie od Ciebie. Duchu radości przyjdź. Panie, przychodź teraz do przygnębionych, przychodź teraz do tych, którzy się źle mają, przychodź do tych, którzy są słabi, którzy nie wiedzą dzisiaj po co żyją, co ten dzień im przyniesie, co przyniesie kolejny tydzień. Niech przyjdzie Twoje pocieszenie, niech przyjdzie Twoja moc, niech przyjdzie Twoja obecność, Twoja łaska teraz. Duchu Święty przyjdź. Mam wrażenie, że Pan Bóg teraz chce podnosić tych, którzy żyją w przygnębieniu, jakimś smutku, jakiejś takiej nostalgii, nie wiadomo w czym i Pan Bóg chce, żebyście wyszli na wolność dzisiaj, byście doświadczyli radości. Niech ta radość Boża rozlewa się, Panie, w sercach tych, którzy nas oglądają. Niech Twoja radość objawia się, niech Twoja moc przychodzi i niech przyjdzie zmiana okoliczności, ale przede wszystkim zmiana w sercach, tak aby cokolwiek się nie działo dookoła, by Twoja radość, miłość i pokój napełniały i napełniły serca tych, z którymi się teraz modlimy. Przyjdź Duchu Święty, przyjdź Duchu Święty, Ty jesteś nadzieją, Panie, Ty jesteś sensem, Panie, Ty jesteś naszym życiem, Ty jesteś naszą siłą i niech ta siła i moc, i niech Twoje namaszczenie objawia się w potężny sposób, tak abyś Ty był wywyższony, abyś Ty był uwielbiony. I niech nasze życia się przemienią, niech to Słowo teraz będzie potwierdzone znakiem, cudem, uzdrowieniem, wolnością i niech zmieni się w nas to wszystko, co jest jeszcze nieprzemienione, Boże, na Twoją chwałę i przez moc Twojego Świętego imienia. Amen. Bądźcie wzmocnieni, bądźcie podźwignięci dzisiaj tym Słowem i Duchem Świętym, który stoi za tym Słowem. Ściskam Was mocno, pozdrawiam. Jeśli tego nie zrobiliście, to subskrybujcie kanał i widzimy się w kolejnym kwadransiku ze Słowem. Wielkie dzięki i do zobaczenia w kolejnym kwadransie.