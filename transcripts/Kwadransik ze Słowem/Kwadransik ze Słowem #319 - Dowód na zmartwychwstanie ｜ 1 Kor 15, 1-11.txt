 Chrystus zmartwychwstał, prawdziwie zmartwychwstał, a my razem z Nim. Tym pozdrowieniem chrześcijańskim witam was w ten niezwykły dzień i będziemy dziś mówić o tym, co jest dowodem na zmartwychwstanie Chrystusa. Dlatego zapraszam was na ten odcinek bardzo serdecznie. Cześć kochani, witajcie bardzo serdecznie w kolejnym kwadranciku ze słowem. Niezwykłym kwadranciku, ponieważ niezwykły czas przeżywamy w kościele, zmartwychwstanie, święto zmartwychwstania. I chyba najbardziej radosną rzeczą jest to, że nie świętujemy wspomnienia, czegoś, co się kiedyś stało i co nie ma wpływu na nasze życie, ale świętujemy żywą prawdę, która sprawia, że jest i pojawia się uśmiech na naszych twarzach. I chyba to jest pierwszy z dowodów na to, że Chrystus zmartwychwstał, że możemy być dzisiaj uśmiechnięci, szczęśliwi, wiedząc, że nasza Ojczyzna nie jest tu na ziemi, cokolwiek by się tu na ziemi działo. Nasza Ojczyzna jest w niebie i mamy nadzieję, która wykracza poza porządek tego świata. Jest w nas nadzieja, żywa nadzieja na życie wieczne. I to życie wieczne zaczyna się już tu na ziemi, odkąd puszczamy Chrystusa do swojego serca. Zanim przejdziemy jeszcze do tego tematu, chciałbym was poprosić o modlitwę już w najbliższy wtorek. Wylatujemy z ekipą do Stanów Zjednoczonych, by głosić Słowo Boże i w Michigan, i w Chicago. Będziemy przez trzy wieczory w trzech różnych parafiach. Także już myślę, że w opisie pojawią się daty, informacje. Gdybyście mieli bliskich albo sami jesteście z Chicago, z okolic, bardzo serdecznie was tam zapraszam. No i też śledźcie to, co dzieje się. Myślę, że widzieliście już ostatni odcinek VAMUS FISHECLECTIX TGD. Przepiękny odcinek, godzina 10 uwielbienia, w ten czas nasz świąteczny wpisuje się bardzo, bardzo mocno. Także zapraszam was do tego, byście, jeśli nie widzieliście, byście włączyli, odtworzyli. To jest naprawdę dobry czas, by włączyć nawet to uwielbienie przy obiedzie świątecznym i by leciało to w tle. Naprawdę wielu nawet niewierzących, myślę, będzie poruszonych, bo jest pięknie zmontowany, ale przede wszystkim niesie ze sobą genialne treści. Także zapraszam was bardzo serdecznie na chwała mu, ostatni odcinek z TGD i z FISHECLECTIX. Dzisiaj chciałbym, żebyśmy przeczytali fragment z pierwszego listu do Korynta, z 15 rozdziału, od 1 do 11 wersetu. Są to słowa, które o Zmartwychwstaniu mówi św. Paweł. Przypominam bracia Ewangelię, którą głosiłem, którąście przyjęli i w której też trwacie. Ewangelia, znaczy dobra, radosna nowina, którą przyjęliście i w której trwacie. Przez nią również będziecie zbawieni, jeśli ją zachowacie tak, jak wam nakazałem. Chyba, żebyście uwierzyli na próżno. Przekazałem wam na początku to, co przejąłem, że Chrystus umarł zgodnie z Pismem za nasze grzechy, że został pogrzebany i że zmartwychwstał trzeciego dnia zgodnie z Pismem i że ukazał się Kefasowi, a potem dwunastu. Później zjawił się więcej już pięciuset braciom równocześnie. Większość z nich żyje dotąd, niektórzy zaś pomarli. Potem ukazał się Jakubowi, później wszystkim apostołom. W końcu też już po wszystkim ukazał się także i mnie, poronionemu płodowi. Jestem bowiem najmniejszy ze wszystkich apostołów i niegodzien zwać się apostołem, bo prześladowałem Kościół Boży. Lecz za łaską Boga jestem tym, czym jestem, a dana mi łaska Jego nie okazała się daremna. Przeciwnie, pracowałem więcej od tych wszystkich. Nie ja, co prawda, lecz łaska Boża ze mną. Tak więc, czy to ja, czy inni, tak nauczamy i tak wyście uwierzyli. Święty Paweł mówi tutaj tak naprawdę swoje świadectwo. Jak w wielu miejscach, kiedy znajdziemy zapiski tej Jego historii, również na kartach dziejów apostolskich i w innych listach, wiele razy Święty Paweł, kiedy głosi Chrystusa, wraca do swojego świadectwa, wraca do swojej historii, wraca do tego, co uczynił w Jego życiu Bóg. I oczywiście ma wiedzę, żeby wykazywać Żydom i tłumaczyć Żydom. I też to czyni wielokrotnie, kiedy tłumaczy Żydom logicznie, dlaczego Chrystus jest Mesjaszem, dlaczego Jezus jest tym, na którego oni czekają. Bo pisma, logika, kazały oczekiwać Mesjasza, jednak logika zawiodła. I Żydzi nie przyjęli Mesjasza, nie przyjęli Zbawiciela. I Święty Paweł mówi, że to nie działa, żeby logicznie przekonywać, że Chrystus jest Mesjaszem, że Chrystus zmartwychwstał, że Jezus jest tym, na którego czekali. I Święty Paweł zaczyna robić to, o czym właśnie czytamy, zaczyna składać świadectwo. I chcę wam powiedzieć, że świadectwo zmienionego życia, świadectwo człowieka jest najlepszym i największym dowodem na zmartwychwstanie. Nie ma lepszego dowodu niż zmienione życie. Nie ma lepszego dowodu na to, że Jezus żyje, niż to, że dzisiaj zmienił czyjeś życie. Że dzisiaj życie człowieka, które nie miało prawa się zmienić, się zmieniło. Że człowiek, który nie wierzył, człowiek, którego życie było w rozsypce, człowiek, który żył jak żył, nagle został przemieniony mocą łaski Jezusa. I każde świadectwo, chcę wam powiedzieć, ma właśnie taką moc. Każde świadectwo o Jezusie, każde świadectwo uzdrowienia, każde świadectwo przemienionego życia, każde świadectwo tego, co się stało w życiu człowieka, jest dowodem na zmartwychwstanie. Jest dowodem na zmartwychwstanie. I powiem wam, my czasami próbujemy świadczyć o Jezusie i być może wejdą nawet na ten odcinek osoby, które próbują zapytać, doszukać, dociekać. Chcę dowodów. Chcę dowodów na zmartwychwstanie. Chcę dowodów na to, że to Jezus. Chcę dowodów. Chcę widzieć to na piśmie, chcę widzieć to na kartach, chcę widzieć to w taki po ludzku widoczny, sprawdzalny sposób. Chcę wam powiedzieć, nic nie działa bardziej jak świadectwo. Spotykałem wielu ludzi, którzy mówili, uwierzę w Jezusa, uwierzę w zmartwychwstanie, jeśli pokażesz mi dokumentację medyczną na uzdrowienie. Więc ja mam dokumentację medyczną na niektóre uzdrowienia i pokazuję zniknięcie guza 10x15 cm z dokumentacją przed i po. I mówię, i co, uwierzyłeś? No nie, nie, nie, to musiało być jakieś ustawione, to musiał być przypadek. No to mówiłeś, że uwierzysz, a nie uwierzyłeś. Nie chodzi o intelekt, słuchajcie, nie chodzi o logikę, nie chodzi o to, by zobaczyć, że 2 plus 2 równa się 4. Chodzi o to, by uwierzyć sercem, by przyjąć sercem. I być może ktoś powie, ale to jest dzieci nada. Ale Jezus mówi, Królestwo Boże przyjmą tylko ci, którzy będą jak dzieci. Do Królestwa Bożego nie wchodzi się zdobywając doktorat, chcę wam powiedzieć. Do Królestwa Bożego nie wchodzi się dopiero wtedy, kiedy będziesz najbardziej inteligentnym człowiekiem na świecie. Królestwo Boże nie należy do doktorantów, ale należy do dzieci, powiedział Jezus. Nie mając nic przeciwko nauce i przeciwko uczeniu się. Ale chodzi o to, że serce otwiera się nie papierem, nie pismem. Serce otwiera się doświadczeniem Boga. Pamiętam, jak na jedno ze spotkań, które też był jednym z pierwszych spotkań, na które ja chodziłem na szkołę biblijną do księdza Marcina Bożątka. Kiedy ja się nawracałem, mając te 16-17 lat już chodziłem na te spotkania. Przyszedł mój kolega, który dzisiaj jest jednym z liderów w mojej wspólnocie. Przyszedł tam tylko dlatego, bo była tam jego przyszła żona, a potem się okazało. Ale przyszedł tam i miał jeden cel. Zniszczyć to spotkanie. Miał jeden cel. Powiedzieć, że historycznie to, co on mówi z Biblii, z dziejów apostolskich, się nie klei, się nie zgadza. I mówi, że przyjdę na to spotkanie i udowodnię im, że historycznie ten Jezus nie zmartwychwstał, że to się nie zgadza, że to się nie klei. I to był jego cel. I ten ksiądz zacznie mówić, ja wstanę i powiem twarde dowody na to, że Chrystus nie zmartwychwstał i że Ewangelia nie jest poukładana chronologicznie, że to nie jest wszystko prawdziwe. I ten ksiądz mówi, zacznijmy od modlitwy. Pomodlił się i mówi tak. Wiecie co? Dzisiaj nie będziemy bawić się w chronologię, bo tam nie wszystko się zgadza. Ale otwórzmy swoje serca na działanie Boga, bo Bóg chce dziś czynić wspaniałe rzeczy. Ten, który ma moc, który jest wszechmogący, chce dzisiaj zmienić nasze życie. I to wryło, bo wszystkie jego naboje i amunicja po prostu wypadły mu z ręki. Bo sam ksiądz powiedział to, co było jego zarzutem. I mówi, ale to nie jest problem, bo Jezus żyje. To nie jest problem, bo mamy doświadczenie Jezusa. To nie jest problem, bo Jezus jest pośród nas. I to doświadczenie zmartwychwstania stało się jego doświadczeniem. I on zaczął chodzić na tą szkołę biblijną, zaczął chodzić tam nawet czasami na kacu, bo chodził tam dla tej swojej przyszłej żony. I słuchajcie, któregoś razu miał doświadczenie Chrystusa podczas modlitwy, zdrętwiał mu język, zaczął modlić się w językach, darem języków. I Bóg go uwolnił i dzisiaj głośnie, ewangelizuje, jest świadkiem Jezusa. I jest jednym z liderów naszej wspólnoty. To jest dowód na zmartwychwstanie. To jest dowód, że ten fragment, że to, o czym mówimy, dzieje się naprawdę. Że to nie są puste słowa, ale że ta Ewangelia jest prawdziwa. I św. Paweł jest najlepszym świadectwem, jego życie jest najlepszym świadectwem i dowodem na zmartwychwstanie, na to, że Jezus żyje. On, który kiedyś prześladował chrześcijan, on, który kiedyś był pełen nienawiści do tych, którzy wyznawali chrześcijaństwo, staje się gorliwym naśladowcą Chrystusa, bo ma doświadczenie. Człowiek, który miał pełną głowę wiedzy i to nic w jego życiu nie zmieniło po jednym doświadczeniu spotkania z żywym Chrystusem, mówi to wszystko uznaję za śmieci, to wszystko uznaję za odchody wręcz, mówi Słowo Boże, w porównaniu do tego jednego doświadczenia spotkania żywego Chrystusa. I dzisiaj potrzebujemy modlić się, kochani, o żywe doświadczenie spotkania z Chrystusem. Potrzebujemy modlić się nie o to, by nasza głowa była napakowana wiedzą. Zdobywajemy wiedzę, ale bądźmy świadkami żywego Chrystusa. Bądźmy tymi, którzy są otwarci na Jego dotknięcie, na Jego przyjście, na Jego życie, bo chodzi o to, by żyć. Jezus żyje, to znaczy, że mamy odzmieniać nasze życia, a skoro zmartwychwstały Chrystus żyje w nas, to przez nas to życie będzie płynęło i będzie zmieniało życie innych. Jesteśmy posłani, jesteśmy powołani, by iść, by głosić, jesteśmy powołani, by być światłem świata, solą ziemi. Jesteśmy powołani, by świecić Jego światłem, światłem zmartwychwstania w mroku, który okrywa ten świat w mroku, który okrywa tę ziemię. W lęku, w strachu, w strachu przed śmiercią, który dzisiaj mają ludzie. Jesteśmy świadectwem, że życie jest ponad śmiercią, że to życie, w którym mamy wiarę i nadzieję, nie kończy się tu na ziemi. Ono się tu zaczyna, ale ono się tu nie kończy. Jesteśmy ludźmi nadziei. Chcę się z wami pomodlić na koniec tym jednym fragmentem z Jana 3, 16-17. Bo tak bowiem Bóg umiłował świat, że syna swego jednorodzonego dałaby każdy, kto w niego wierzy, nie zginął, ale miał życie wieczne. Albowiem Bóg nie posłał swego syna na świat po to, by świat potępił, ale po to, by świat został przez niego zbawiony. Panie, modlę się dzisiaj o to, by życie zmartwychwstania, by to zmartwychwstałe życie objawiło się w każdym z nas, w każdej osobie, która ogląda teraz ten kwadransik. Ty przyszedłeś nie po to, by świat potępić, ukarać, ale by świat zbawić i uratować. Przyjdź Jezu teraz ze swoją miłością do tych, którzy toneli w grzechach, toneli w niewierze, w beznadziei, nie wiedzieli, po co to życie jest i dokąd to życie dąży. Niech Twoje zmartwychwstanie objawi się, niech Twoja moc przyjdzie, niech Twój Duch się objawi, niech Twoja łaska, Panie, zstąpi dzisiaj. Mocą zmartwychwstania, mocą Twojego Ducha, który wskrzesił Jezusa zmartwychwstania, niech to życie będzie wskrzeszone w każdym z nas. Daj wiarę, daj nadzieję, daj radość tym wszystkim, którzy nie wiedzieli, jak żyć. I Panie, błogosławię Cię dzisiaj, uwielbiam Cię dzisiaj i wywyższam Cię, Panie, w tej prawdzie, że żyjesz, że jesteś zmartwychwstaniem, że jesteś życiem. Wierzę, że Pan dotyka też Ciebie, jakiegoś chorego serca. Jeśli masz problem z sercem, Panie, modlę się, uzdrów chore serce, uzdrów serce osoby, która teraz ogląda ten odcinek. Być może ktoś z Was leży w łóżku i ma problemy z sercem i być może też ta wydolność była coraz niższa i Twoje serce było coraz słabsze. W imieniu Jezusa niech to serce będzie uzdrowione, bo moc zmartwychwstania żyje w nas. Niech tak się stanie. W imieniu Jezusa Chrystusa. Amen. Amen. Amen. Cześć. Mam nadzieję, że Pan Bóg błogosławi. Jezus zmartwychwstał, a my razem z Nim. Z Bogiem. Do zobaczenia.