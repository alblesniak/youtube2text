 Cześć, z tej strony Marcin Zieliński. Zbliża się mundial, więc dzisiaj we wdzianku trochę patriotycznym. Odcinek 18 z serii kwadransik ze słowem. Za chwilkę widzimy się z powrotem. Cieszę się, że jesteście ze mną znowu. Zachęcam was jak zwykle, jak co odcinek, byście otworzyli Słowo Boże. Czytamy wspólnie i rozważamy I Księgę Samuela. Dzisiaj zaczynamy rozdział 10. Idziemy dalej. Dziś będziemy czytać o tym, jak prorok Samuel namaszcza króla Saula. Jeszcze nie wtedy króla, ale namaszcza Saula na króla. Chciałbym, żebyśmy wspólnie przeczytali fragment z 10 rozdziału od pierwszego wersetu do wersetu ósmego. Samuel wziął wtedy naczynko z olejem i wylał je na jego głowę. Ucałował go i rzekł. Czyż nie namaścił cię Pan na wodza nad swoim dziedzictwem? Gdy dziś ode mnie odejdziesz, napotkasz w Selsach przy grobie Racheli niedaleko od granicy Benjamina dwóch mężczyzn. Powiedzą oni tobie, znalazły się oślice, których poszedłeś szukać. Tymczasem ojciec twój nie myśli o oślicach, lecz trafi się o was, mówiąc, co mam uczynić dla mego syna. Gdy przejdziesz stamtąd dalej i dotrzesz do dębu Tabor, spotkają cię tam trzy mężczyźni udający się do Boga w betel. Jeden będzie niósł troje koźląt, drugi będzie niósł trzy okrągłe chleby, a trzeci będzie niósł bukłak wina. Pozdrowią cię i dadzą ci dwa bochenki chleba i weźmiesz je z ich rąk. Później dotrzesz do Gibea Bożego, gdzie się znajduje załoga filistyńska. Gdy wejdziesz do miasta, napotkasz gromadę proroków zstępujących z wyżyny. Będą mieli z sobą harfy, flety, bębny i cytry, a sami będą w prorockim uniesieniu. Ciebie też opanuje Duch Pański i będziesz prorokował wraz z nimi i staniesz się innym człowiekiem. Gdy ci się spełnią te znaki, uczyń co zdoła Twa ręka, gdyż Bóg będzie z tobą. Pójdziesz przede mną do Gilgal, a ja później przyjdę do ciebie, aby złożyć całe opalenie i ofiary biesiadne. Czekaj na mnie przez siedem dni, aż przyjdę do ciebie, aby cię pouczyć, co masz uczynić. Czytamy w tym fragmencie o czymś, co się w końcu wydarzyło. We wcześniejszym odcinku mówiliśmy, że Pan Bóg z takiego w sumie trochę przypadku uczynił coś wielkiego, ponieważ musiały zgubić się owce Kisza, ojca Saula, by Saul wyruszył w teren i szukał proroka Samuela. I powiedzieliśmy sobie o tym, że czasem te Boże przypadki prowadzą nas do czegoś niezwykłego i do czegoś, co może naprawdę zmienić nasze życie. I w końcu, kiedy Saul spotyka się z prorokiem Samuelem, dochodzi do tego, co było zapowiedziane już wcześniej i co Pan Bóg chciał uczynić. Prorok Samuel namaszcza Saula nad Króla, nad Izraelem i obwieszcza mu to słowo, które Pan kazał mu ogłosić nad jego życiem. I od piątego wersetu chciałbym jeszcze raz przeczytać i zwrócić naszą uwagę, piąty, szósty werset, na coś, co jest tutaj napisane. Prorok Samuel mówi, co się ma wydarzyć. On obwieszcza znaki. On jako prorok, jako ten, który słyszy Boży głos, mówi, co się wydarzy w jego życiu i na co ma zwrócić uwagę Saul. Później dotrzesz do gibea Bożego, gdzie się znajduje załoga filistyńska. Gdy zajdziesz do miasta, napotkasz gromadę proroków, wstępujących z wyżyny. Będą mieli harfy, flety, bębny, cytry, a sami będą w prorockim uniesieniu. Ciebie też opanuje Duch Pański i będziesz prorokował wraz z nimi i staniesz się innym człowiekiem. W tych fragmentach widzimy bardzo dużo określeń typu prorok, proroctwo. Więc czym tak naprawdę jest proroctwo? Wydaje mi się, że większości z nas kojarzy się to z jakąś przyszłością, która ma się wydarzyć, z przyszłością, którą ktoś zna i ją obwieszcza. Ale proroctwo w takim biblijnym rozumieniu nie musi znaczyć i nie musi dotykać tylko przyszłości. Proroctwo jest objawieniem pewnej zakrytej rzeczywistości, która przed nami jest zakryta, przed Bogiem jest odkryta. Bóg daje nam zobaczyć swoją perspektywę, Bóg daje nam zobaczyć rzeczy niewidzialne. Czasami dotyczą się przyszłości faktycznie, a czasami Bóg po prostu odkrywa przed nami zakryte rzeczy, które być może już dotyczą się teraźniejszości naszego życia dzisiaj. Czasami Bóg pokazuje na naszą przeszłość, to są też rzeczy zakryte, one są odkrywane. I proroctwo może być pewną Bożą propozycją. Bóg proponuje ci coś, to nie jest samo spełniająca się przepowiednia, można to tak nazwać. Proroctwo zawsze, kiedy dotyczy twojej przyszłości albo przyszłości kogoś w Słowie Bożym, w większości przypadków jest tak, że ono jest zależne od ciebie, ponieważ Bóg daje nam wolną wolę. Bóg daje nam wolność i nigdy nas do niczego nie zmusza i nie wpycha na siłę. Myślę, że ważną rzeczą, którą musimy sobie też tutaj powiedzieć jest to, że Pan Bóg mówił do proroków w Starym Testamencie i mówił do proroków dzisiaj. Ale jest też różnica, o której chcę powiedzieć między tym, co działo się kiedyś, a tym, co dzieje się dzisiaj. Mianowicie Bóg wybierał sobie w Starym Przymierzu szczególne osoby raz na jakiś czas, raz na 100 lat, 200 lat, czasami częściej. I mówił do nich, przemawiał do nich. Dzisiaj żyjemy w Nowym Przymierzu, Pan Jezus przyszedł na ziemię, stał się człowiekiem, umarł i zmartwychwstał. Jego śmierć sprawiła, Jego zmartwychwstanie sprawia, że my wszyscy możemy słyszeć Boży głos. Nie każdy z nas będzie nazywany prorokiem, ponieważ to są urzędy według listu do efezjon, które są przeznaczone dla nielicznych, dla niektórych, ale każdy z nas może słyszeć Boży głos. Czyli każdy z nas, ty i ja, możemy usłyszeć Boga, który do ciebie będzie mówił na modlitwie, będzie do ciebie mówił przez innego człowieka, będzie do ciebie mówił, kiedy będziesz czytał Boże Słowo. To wszystko jest dla nas dostępne. Ale są też wybrani, którzy idą w tym darze proroczym bardzo daleko, rozwijają się przez lata, to trwa lata i wchodzą w miejsce bardzo prorocze, w miejsce, w którym widzą więcej, słyszą dużo więcej i są w tym bardzo dojrzali. O takim też przykładzie mówiłem wam w poprzednim odcinku tego, jak Pan Bóg dotknął mnie, kiedy wyjechałem, wyleciałem za granicę. I przypomina mi się taka historia, kiedy byłem w Lublinie, pojechałem kiedyś na taki wieczór, czy kilka wieczorów uwielbienia i modlitwy i po tym wieczorze uwielbienia już wychodziłem do domu i minąłem się z jednym małżeństwem, z parą, która szła w drugim kierunku i w pewnym momencie ja poczułem w moim sercu, że nie wiem czemu, ale muszę z nimi pogadać. Więc zaczepiłem i powiedziałem im słuchajcie, dajcie mi 10 sekund, czy mogę się za was pomodlić, bo czuję, że Pan Bóg coś chce powiedzieć. Oni byli zdziwieni, bo widać chyba pierwszy raz albo jeden z pierwszych razów na takim spotkaniu, albo przynajmniej takiego typa spotkali, który im tak proponował coś dziwnego. I oni powiedzieli, no ale o co ci chodzi, nie rozumiemy tego. Dajcie mi 15 sekund. Więc położyłem na nich ręce i zacząłem się modlić. I w momencie, kiedy zacząłem się modlić, zobaczyłem dom, obraz domu, który jest budowany i wiedziałem, że nie mam dużo czasu, więc powiedziałem do nich słuchajcie, czy nie budujecie teraz domu? I ta kobieta nagle zaczęła płakać, jej oczy się przeszkliły i powiedziała skąd wiedziałeś? I ja byłem już zachęcony tym, że trafiłem, trafiony, zatopiony i szedłem dalej. I mówię, wierzę, że Pan Bóg mówi do was tak, nie martwcie się o finanse, nie martwcie się teraz o pieniądze, bo Bóg zatroszczy się o waszą budowę. Bóg chce wam powiedzieć, abyście mieli pokój w sercu, bo On się tym zajmie. I oni byli wzruszeni, bo ja nie miałem prawa też wiedzieć tego o ich życiu, byłem tam przejazdem. I rok później, około rok później jak nie dalej, przyjechałem znowu do Lublina i podchodzi do mnie jakiś mężczyzna i pyta, Marcin pamiętasz mnie? Mówię nie. Chcę ci powiedzieć, że jakiś rok temu, ponad rok temu prorokowałeś i mówiłeś to, co Pan Bóg chciał nam przekazać o domu. I przyszedłem, żeby cię tylko poinformować, że praktycznie od razu po tym, co powiedziałeś nagle znalazły się pieniądze, nagle wszystko zaczęło płynąć i mamy dzisiaj dom, który jest postawiony, mamy szczęśliwą rodzinę. I chciałem ci bardzo podziękować, bo w tamtym momencie to było dla nas bardzo, bardzo ważne. Więc każdy z nas może słyszeć Boży głos, jeśli tylko jesteś blisko serca Boga, jeśli tylko trwasz w uwielbieniu i trwasz w relacji z Nim. Powyższy fragment mówi nam również o pewnej duchowej zasadzie, której musimy się trzymać, jeśli chcemy w duchu wzrastać, jeśli chcemy, by nasze duchowe życie szło do przodu. I nasze polskie przysłowie mówi, kto z kim przestaje, takim się staje. Według mnie to jest bardzo biblijna zasada. Zobaczcie, kiedy czytamy w Księdze Samuela w X rozdziale o Saulu, Samuel prorokował mu, że spotka proroków, spotka grupę proroków, którzy będą schodzić z góry i kiedy wejdzie w ich obecność, będzie prorokował razem z nimi. I czytamy, Ciebie też opanuje Duch Pański i będziesz prorokował wraz z nimi i staniesz się innym człowiekiem. To jest bardzo duchowa zasada. Jeśli chcesz być narzędziem w ręku Boga, spędzaj czas z ludźmi, którzy już tymi narzędziami są. Jeśli chcesz mieć wielką wiarę, spędzaj czas z ludźmi, słuchaj ludzi, przebywaj z ludźmi, którzy mają wielką wiarę. Bo jeśli będziesz żył w ich obecności, dużo łatwiej będzie Ci wejść na ten sam duchowy poziom. Jeśli będziesz spędzał z nimi czas, będziesz miał dużo łatwiejszą drogę do pokonania, do wejścia w ten sam etap, a być może by ich przeskoczyć jeszcze w ich duchowej drodze. Ja pamiętam początki mojej drogi z Bogiem, kiedy też dużo uczyłem się od Marii w Adii, którą spotkałem. Pan Bóg to było takie spotkanie właśnie zareżyserowane przez Pana Boga, gdzie ja też nie planowałem, a nagle ona gdzieś się pojawiła w moim mieście. Do dzisiaj mamy bardzo bliską też relację i wiele jej zawdzięczam. Ale pamiętam, że jeszcze nie miałem żadnej posługi. Praktycznie nikt nie przychodził po modlitwę, to ja musiałem ludzi szukać, by się za nich modlić. I to była matura, okres matur, być może część z Was teraz pisze matury. Wszyscy kuli, zakuwali i się stresowali, a ja z nimi jeździłem po kościołach wtedy z moim przyjacielem i modliliśmy się za ludzi. I matura generalnie dobrze poszła. Ale co jest ciekawe, że kiedy ja się z nią modliłem wtedy w jakiejś małej grupie pięciu osób i kładłem ręce na ludzi, działy się niezwykłe rzeczy. Potem wracałem do domu i nie widziałem nic. Jechałem z nią, przebywałem z nią, widziałem znowu wielkie rzeczy. Wracałem i nie widziałem nic. Co to była za zasada? Dzisiaj to rozumiem. Ona nosi, nosiła i nosi w swoim życiu Bożą moc i Boże namaszczenie. Jest namaszczona Duchem Świętym do posługiwania. I kiedy ja towarzyszyłem jej w jej zespole, to namaszczenie udzielało się mnie. Dzisiaj też, kiedy ja biorę ludzi ze sobą, dzieje się coś podobnego. Już też wszedłem w posługę, Pan Bóg też namaścił mnie do posługiwania, napełnił mnie mocą swojego Ducha. I kiedy ludzie jeżdżą ze mną, widzą znowu te same rzeczy. I to jest duchowa zasada. Czasami spotykałem się z ludźmi, którzy mieli dar proroczy, bardzo rozwinięty. I przebywając z nimi, słyszałem dużo wyraźniej. Więc szukaj ludzi, którzy są z Bogiem blisko. Szukaj ludzi, którzy mają Boże namaszczenie, a zobaczysz jak Twoje życie zacznie się zmieniać. I czytamy tutaj w szóstym wersecie, że staniesz się innym człowiekiem. Staniesz się innym człowiekiem, jeśli będziesz z tymi ludźmi przebywał. I chciałbym, byśmy pomodlili się o taką trwałą zmianę w naszym życiu. By Pan Bóg też posłał do Twojego życia ludzi, przy których będziesz mógł wzrastać. Przy których będziesz czuł się bezpiecznie. Proszę Cię, Panie, byś posłał teraz ludzi, którzy będą dla nas wzorem naszej wiary. Przy których będziemy mogli się uczyć i wzrastać. I proszę Cię przede wszystkim o to, byśmy mieli czas na relacje z Tobą. Mieli czas na przebywanie w Twojej obecności, Boże. Bo przebywając z Tobą przemieniamy się. Panie, daj nam tę łaskę i spraw, byśmy wzrastali i byśmy przynieśli swoim życiem Tobie wielką chwałę. Amen. Dziękuję Wam za czas, który poświęciliście i niech Bóg działa w Waszych sercach w potężny sposób. Do zobaczenia. Napisy stworzone przez społeczność Amara.org