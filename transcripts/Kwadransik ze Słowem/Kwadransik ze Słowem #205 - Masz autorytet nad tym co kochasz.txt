 Chyba robi się ciemno, więc muszę się pospieszyć, ale wierzę, że ten odcinek będzie ważnym odcinkiem, myślę, że kontynuacją poprzedniego i chcę dziś powiedzieć o bardzo ważnej zasadzie w naszym życiu duchowym, że masz autorytet tylko nad tym, co naprawdę kochasz. Zapraszam na kwadrancik ze Sławem. Cześć, witajcie bardzo serdecznie. Tak jak powiedziałem przed chwilką, robi się ciemno, robi się późno, dlatego mam jasną bluzę, żebyście mnie jeszcze trochę tu widzieli. Mam nadzieję, że bateria też jeszcze wytrzyma, bo wszystko dzisiaj dzieje się tutaj na dosyć dużym tempie. Ale no właśnie, przechodząc do meritum, przechodząc do sedna tego kwadrancika, wierzę, że to, co dzisiaj powiem, jeśli zaaplikujemy to do naszego życia, jeśli zaczniemy żyć w taki sposób, naprawdę otworzy nam drzwi do wielu ludzi, do wielu serc, do ludzi, którzy wydawałoby się, że mają serca zamknięte na Ewangelię, zamknięte na Pana Boga. To jest klucz do głoszenia Chrystusa w dzisiejszych czasach. O czym chcę powiedzieć? O miłości Boga i o naszym sercu, o naszym podejściu, o naszym nastawieniu, nastawieniu naszego serca, które albo zamyka nam drzwi w duchowej rzeczywistości do serc ludzi, do których mamy być posłani, albo szeroko nam te drzwi otworzy. I naprawdę często myślę, że zapominamy o tej ważnej prawdzie, że to, co dzieje się w naszym sercu, Bóg naprawdę to widzi. Bóg naprawdę widzi, jakie mamy nastawienie, jakie mamy podejście do ludzi. I to podejście, to, co dzieje się w naszym sercu, myśli na temat innych ludzi, mogą otworzyć nam albo zamknąć drzwi do rzeczy, które Bóg chce uczynić. I chcę dzisiaj skomentować krótki fragment Słowa Bożego, więc myślę, że wielkiego otwierania tu nie będzie. List do Rzymian, drugi rozdział, czwarty werset. Dobroć Boża prowadzi nas do nawrócenia. To dobroć Boża prowadzi ludzi do nawrócenia. Kiedy spojrzałbym tak wstecz w przeszłość i spojrzałbym też na wiedzą ludzi, którzy są u mnie we wspólnocie, którzy już formują się od lat, którzy dzisiaj wydają owoc, to są ludzie, którzy przyszli do Boga, bo doświadczyli Jego miłości. To są ludzie, którzy przyszli do Boga dlatego, że doświadczyli w pewnym momencie swojego życia szczególnie wtedy, kiedy byli w grzechu, byli w jakimś brudzie, byli w jakimś nieposłuszeństwie Bogu, przykazaniom i tak dalej, doświadczyli miłości. I ta miłość zmieniła ich serce. Czasami działo się to przez uzdrowienie, czasami działo się to przez uwolnienie od narkotyków, od złych duchów, różne rzeczy się działy. I naprawdę niezwykłe historie mają ludzie, którzy są we wspólnocie, nawet mojej. I to ta dobroć Boga, która wyszła naprzeciw ich grzechowi, doprowadziła ich serca do nawrócenia. Czasami spotykam się z ludźmi, którzy mówią, mamy teraz głosić prawdę, krzyczeć, wykrzykiwać prawdę wszędzie i mówić teraz, jak mówi Słowo Boże w przykazaniu, tym i tym. I ja pytam, OK, długo to robisz? I zaczną ludzie mówić, tak, no już jakiś czas. A ile osób się nawróciło? Ile osób dzisiaj po takim Twoim głoszeniu przyszło do Chrystusa? Dzisiaj żyję z Bogiem, głosię Ewangelię. No nikt. No i po owocach poznaje się metody, po owocach poznaje się sposoby, po owocach poznaje się, czy w tym jest Duch Boży, czy tylko jakaś taka nasza złudna troska o ludzi. Bo czasami jest to po prostu złudna troska o ludzi. Powiedziałem przed chwilą o tej zasadzie, o której mówimy dzisiaj w tym odcinku. Masz autorytet tylko nad tym, co kochasz. Kiedy myślę sobie o świętym Franciszku, do którego przyszedł Bóg i powiedział mu, chcę, żebyś odbudował, odnowił mój Kościół. Myślę sobie o człowieku, który nie żył w łatwych czasach i dobrze wiemy, znamy wielu świętych, wielu świętych i ich życiorysy, jak dostawali po głowie od Kościoła, ale prawda, która stała za życiem tych ludzi, za posłuszeństwem tych ludzi, przejawiała się w tym, że oni naprawdę kochali Kościół. Oni naprawdę kochali Kościół, mimo, że od Kościoła obrywali najmocniej. Zwykle ludzie i my obrywamy mocniej od Kościoła niż od ludzi niewierzących. To jest może niezachęcające, ale tak bywa i z dopustu Bożego gdzieś takie rzeczy się dzieją. Ale święty Franciszek myślę, że nie byłby w stanie odnowić Kościoła, gdyby go nie kochał. Gdyby nie kochał Kościoła, Bóg nie poprosiłby go o to, aby ten Kościół zmienił. I wielu ludzi dzisiaj objawia swoją troskę o Kościół przez jakieś krzyki, przez jakieś właśnie takie górnolotne teksty i przez różne tego typu formy przekazywania czy objawiania właśnie swojej troski. A tak naprawdę tych ludzi nie ma w Kościele. Bywa tak, że ludzie krzyczą Kościół taki, Kościół inny, Kościół jest taki, tutaj robi źle. I ja mam problem z takimi osobami, jeśli tak mówią, jeśli oni w Kościele nie są. Bo ja mogę ponarzekać na Kościół. Ja naprawdę mogę ponarzekać na Kościół. Dlaczego? Bo w nim jestem. Bo mnie żaden skandal nie zniechęci do Kościoła, bo wiem, że Chrystus jest w Kościele. Ja spotkałem Boga w Kościele. I choćby teraz nie wiadomo, co się działo i nie wiadomo, jak ten Kościół by dalej grzeszył i jakie filmy nie wyjdą na ludzi Kościoła, mnie to nie zniechęci do Kościoła, bo Kościół jest miejscem, w którym spotkałem Chrystusa. Chrystus jest w tym Kościele. I ten Kościół będzie lepszy tylko wtedy, kiedy ja będę lepszy. I ten Kościół będzie lepszy tylko wtedy, kiedy ja dam lepsze świadectwo, kiedy ja będę żył bardziej świętym życiem. I chcę wam dzisiaj to powiedzieć. Jesteśmy w stanie zmienić Kościół tylko wtedy. I będziemy w stanie iść za Bogiem w Kościele tylko wtedy, kiedy nasza miłość do Niego będzie prawdziwa. I to się dzieje i w Kościele i poza Kościołem. Jeśli dzisiaj chcemy dotrzeć do ludzi z Ewangelią, musimy ich kochać. Jeśli chcemy dotrzeć do ludzi w show biznesie, musimy ich kochać. Spotkałem się z takim świadectwem, niezwykłym świadectwem człowieka, który został posłany do gwiazd Hollywood i jest takim ewangelizatorem i miejscem, gdzie jest osobą, która dociera do miejsc, do których normalny człowiek zwykle nie dociera. I co było kluczem, co było sekretem? Sekretem było to, że Bóg mu pokazał, że najpierw musi nawrócić się z oceniania tych ludzi. Najpierw musi przeprosić Boga za to, że myślał o nich źle. Nawet jeśli wiedział, że ci ludzie, ich życia są pełne grzechu. Ta ocena, to potępienie, które wychodzi z naszych ust względem ludzi zamyka nas na te miejsca, do których Pan chce nas posłać. I myślę, że taką prawdą, którą potrzebujemy dzisiaj zrozumieć jest ta prawda o miłości. Przesłanie o miłości. I ten człowiek dzisiaj mówi, że zważam na to, o czym myślę, na swoje słowa, na swoje myśli, aby w moim sercu nie było chociaż odrobiny potępienia, bo wiem, że to zamknie mi drzwi do tych ludzi. I potrzebujemy dzisiaj współczuć ludziom, potrzebujemy dzisiaj być z nimi w ich problemach, być w tych sytuacjach, które nam łatwo z boku ocenić, a być może od wewnątrz te sytuacje wyglądają zupełnie inaczej. Potrzebujemy dzisiaj być z ludźmi, kochać ludzi, być przy nich i tak w ten sposób spełniać nakaz Jezusa, zgłoszenie Ewangelii w dzisiejszych czasach. Chcę wam powiedzieć, że ja w moim życiu też widzę to samo. W swoim życiu doświadczam tej samej prawdy o tym, że Bóg naprawdę otwiera drzwi w te miejsca, w których wchodzisz bez potępienia. Mam tą łaskę i przywilej od Pana faktycznie, że od paru ładnych lat otwierają mi się drzwi do różnych ludzi z showbiznesu. I owocem też tego będzie to, że za niedługo na kanale pojawią się rozmowy, podcasty i tu na Spotify i na YouTubie ze znanymi ludźmi z różnych dziedzin czy różnych środowisk, czy ze sportu, czy z telewizji z różnych miejsc, też dziedzin życia. I te osoby będą dzieliły się swoim świadectwem, jak doświadczyły spotkania z Bogiem, jak Bóg zadziałał w nich, w ich życiu, w ich sercach. I tego by nie było, gdybym ja, kiedy się z nimi spotkam, ocenił, potępił, powiedział to robisz źle, tu jesteś złym przykładem, tutaj twoje życie nie powinno tak wyglądać i chodziłbym z pałką i po prostu walił ich po głowie. Ale przez to, że staram się z nimi być, z nimi się modlić, nic od nich nie chcieć w zamian, Pan Bóg przemienia też ich życia i czerpią, karmią się tymi treściami i Słowem Bożym i wydają dzisiaj owoc i wierzę, że Pan będzie brał ich dalej i dalej i dalej i staną się jeszcze większym świadectwem w świecie, w którym są na co dzień. Więc tego się nie da zrobić, jeśli nie będziesz kochał, jeśli nie będziesz naprawdę całym sercem z ludźmi, nie tylko waląc z ambony treści, których nie będą w stanie udźwignąć. Bo Jezus powiedział o faryzeuszach w ten sposób, mówił, że nakładacie na ludzkie serca, nakładacie na ludzkie barki i ciężary, których sami nie jesteście w stanie udźwignąć, uważacie, że jesteście tacy sprawiedliwi, a sami palcem nie kiwacie. Żeby być z ludźmi, żeby z nimi nieść te ciężary. Chrystus tym się różni od wszystkich innych, że to Chrystus bierze ciężary razem z nami, a my mamy być ludźmi, którzy są obok, a nie są nad. I to jest cała prawda, którą potrzebujemy zrozumieć, jeśli chodzi o ewangelizację, jeśli chodzi o odnalezienie się w głoszeniu Chrystusa w czasach, w których jesteśmy. I Słowo Boże mówi, pamiętacie ten fragment w Ewangelii Jana, kiedy Jan Chrzciciel powiedział, potrzeba, aby on wzrastał, ażebym ja się umniejszał. To pokora jest kluczem, pokora jest kluczem, który otwiera drzwi do serc, który otwiera drzwi do ludzi w Kościele i poza Kościołem. Jeśli masz dzisiaj problem z księżmi, jeśli masz problem z biskupami, jeśli masz problem w sobie, który jest dla ciebie problemem, nie zmienisz nic, jeśli nie będziesz kochał. Jeśli chcesz zmienić coś w Kościele, kochaj Kościół. Kochaj to znaczy mów o nim dobrze, to znaczy myśl o nim dobrze, myśl co zrobić, żeby ten Kościół wyglądał jeszcze lepiej, by Bóg w tym Kościele był jeszcze bardziej kochany i głoszony. Żeby ten Kościół był jeszcze bardziej prawdziwy i miejscem spotkania z Panem, które powinno być, właśnie Kościół powinien być tym miejscem. Pomyśl, bądź z Kościołem, pomyśl dzisiaj co zrobić, żeby było tylko lepiej, żeby było jeszcze lepiej. Jeśli trzeba przeproś za Kościół, jeśli trzeba pokutuj, jeśli trzeba podejmij post. W tym się wyraża miłość, w uczynkach, a nie tylko w słowach. Wtedy Pan będzie otwierał drzwi. Być może otworzy Ci drzwi do tych ludzi, z którymi dzisiaj masz problem, po to, abyś się pojednał, abyś był im doradcą, byś był człowiekiem, który się za nich modli i wstawia, bo być może są w presji, być może są w sytuacji, w której sam nigdy nie chciałbyś być. To jest patrzenie, którego dzisiaj potrzebujemy i które jest ważne, które jest naprawdę ważne. Będę kończył, bo zaraz przestanie mnie w ogóle tutaj być widać, ale chcę Was dzisiaj naprawdę o to poprosić, byśmy takimi ludźmi byli. I Panie daj nam łaskę, łaskę kochania Ciebie, kochania innych ludzi. I daj nam łaskę dzisiaj kochania ich w taki sposób, w jaki Ty ich ukochałeś. Bo mamy autorytet tylko nad tym, co kochamy. I niech to słowo wyda w nas owoc. Kochani, pozdrawiam Was wszystkich serdecznie, dzisiaj trochę krócej, ale niech to słowo wyda w nas owoc. Trzymajcie się, z Bogiem, do zobaczenia. Napisy stworzone przez społeczność Amara.org