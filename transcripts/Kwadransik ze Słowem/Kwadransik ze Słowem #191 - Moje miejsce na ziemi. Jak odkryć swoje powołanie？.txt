 Tak sobie dzisiaj usiadłem i pomyślałem, że naprawdę dobrze byłoby, gdyby każdy z nas mógł powiedzieć dzisiaj szczerze jestem we właściwym miejscu na ziemi. Byśmy mogli znaleźć swoje miejsce, swoje powołanie w życiu i by właśnie zastanowić się nad tym, być może po raz pierwszy od dawna, czy naprawdę mogę dzisiaj powiedzieć, że jestem w miejscu, w którym Bóg mnie postawił i wiem, że to jest moje miejsce na ziemi. Czy tak jest w Twoim życiu? O tym więcej w tym KWADRANSIKU ZE SŁOWEM. Cześć, witajcie bardzo, bardzo serdecznie w dzisiejszym KWADRANSIKU ZE SŁOWEM, który powoli, powoli zbliża nas do tej niezwykłej liczby 200 odcinków. Naprawdę jest to niezwykłe, jak patrzę sobie wstecz, dopiero był setny, zresztą co 50 odcinków tak się orientuję, że naprawdę nieźle to leci i bardzo jestem Bogu wdzięczny za to, że udaje nam się przy tym bardzo intensywnym trybie życia, wyjazdów, spotykać dwa razy w tygodniu i jakoś to wszystko wygląda. Mam nadzieję, że będzie wyglądało coraz lepiej. Mam też dla Was parę niespodzianek związanych z 200 odcinkiem, także mam nadzieję, że dacie się zaskoczyć, że będziecie ze mną i być może nawet uda Wam się coś z tego 200 odcinka nie tylko duchowego zyskać, otrzymać. O tym więcej już niedługo. Dzisiaj będę chciał podzielić się z Wami tematem, który uważam, że jest niezwykle ważny w życiu każdego z nas, tematem swojego powołania, wejścia w swoje powołanie. Jak przed chwilą wspomniałem, warto sobie zadać dzisiaj takie pytanie, bardzo ważne pytanie, można powiedzieć egzystencjalne. Czy dzisiaj mogę powiedzieć, że jestem we właściwym miejscu w swoim życiu? Czy mogę dziś powiedzieć, że wiem, że robię to, do czego jestem powołany, że robię to, do czego jestem wezwany, zaproszony przez Pana Boga? Czy głęboko w swoim sercu mam przekonanie, że robię te rzeczy, czy jestem w tych rzeczyach, w tych wszystkich przestrzeniach, które dzisiaj angażują mój czas, moją uwagę i że jestem pewien, że to jest moje miejsce na ziemi? To jest pytanie, które sam sobie zadaję i sam sobie stawam raz na jakiś czas i jedynie twierdząca odpowiedź na to pytanie pozwala mi iść do przodu. Bo może tak być w naszym życiu, może tak być w Twoim życiu, kiedy się dzisiaj zapytasz sam siebie o to, że powiesz, no robię rzeczy, które robię, no ale tak naprawdę nie widzę w nich głębokiego sensu. Pamiętam, miałem takie myśli, kiedy jeździłem na studia i zobaczyłem te setki, tysiące ludzi na dworcu w Skierniewicach, które codziennie o tej 5.30 ruszały do Warszawy do pracy, wracały późną nocą. Zadawałem sobie takie pytanie, czasem z niektórymi rozmawiałem, czy naprawdę o to chodzi w życiu. Ja wiem, że teraz trzeba utrzymać rodzinę i wiem, że teraz nie wszyscy jeżdżą tam, bo chcą i fruwają na skrzydełkach teraz ze szczęścia. Niektórzy muszą po prostu utrzymać dom, rodzinę, dzieci, dlatego to robią, ale pojawia się we mnie właśnie to pytanie, czy zastanawiamy się nad tym w ogóle, czy wpadamy w jakiś taki kołowrotek życia i nie do końca wiemy, gdzie idziemy, czy być może bardzo świadomie podejmujemy decyzję i idziemy za tym, co jest naszym powołaniem, co jest Bożą wolą dla naszego życia. Bo wierzę w to z całego serca, że jeśli wejdziesz w swoje powołanie, to wypełnisz Bożą wolę dla twojego życia, wypełnisz to, do czego Pan Bóg cię powołuje i cię wzywa. Bo potrzebujemy dzisiaj sobie powiedzieć na samym początku, że każdy z nas ma wyjątkowe powołanie. Każdy z nas został wezwany do czegoś niezwykłego, zostałeś obdarowany darami, których nie mają inni, zostałeś obdarowany wrażliwością, której nie ma ktoś inny. I być może dzisiaj jesteś w takim miejscu, gdzie ten świat brutalny, często świat korporacji albo po prostu gdzieś tam, gdzie żyjesz, wszyscy próbują cię gdzieś wsadzić w pewien szablon, w pewien schemat i to wszystko zagłusza w tobie dary, wrażliwość, talenty, które otrzymałeś. Czyli Pan chce dzisiaj pokazać ci na nowo, do czego zostałeś wezwany, powołany, co jest darem i skarbem w tobie, który ma ubogacić ten świat. I chciałbym, byśmy otworzyli fragment z listą do Efezjan, pierwszy rozdział, 15-19 werset. Jest to modlitwa św. Pawła, myślę dobrze znana modlitwa, szczególnie w kręgach charyzmatycznych korzystamy z niej często, by modlić się zgodnie ze Słowem Bożym. Św. Paweł modli się tutaj o wierzących, modli się tutaj o tych, którzy uwierzyli w Pana Jezusa, którzy już doszli do tego zbawczego poznania Zbawiciela i modli się o co? Prze to i ja, usłyszawszy o waszej wierze w Pana Jezusa i o miłości względem wszystkich świętych, nie zaprzestaję dziękczynienia, wspominając was w swoich modlitwach. Proszę w nich, aby Bóg, Pana naszego Jezusa Chrystusa, Ojciec Chwały, dał wam ducha mądrości i objawienia w głębszym poznaniu Jego samego. Niech da wam światłe oczy serca tak, byście widzieli, czym jest nadzieja waszego powołania, czym bogactwo chwały Jego dziedzictwa wśród świętych i czym przemożny ogrom Jego mocy względem nas, wierzących, na podstawie działania Jego potęgi i siły. Zobaczcie, o co modli się święty Paweł? Tak jak powiedziałem przed chwilką, święty Paweł modli się za ludzi, którzy już dostąpili tej łaski wiary. Wiary, która, jak mówi Słowo Boże, zbawia. Wiary, która powoduje relacje, czy jest też jakąś odpowiedzią. Wiara jest łaską, którą Pan Bóg nam daje, ale my też na tę łaskę odpowiadamy naszą wiarą, aktem wiary. I mówi do ludzi, którzy wierzą, do ludzi, którzy mają relacje z Panem Jezusem, do ludzi, którzy wiedzą, że ich grzechy są odkupione, że ich grzechy są zmazane, ich winy są przebaczone. Ale święty Paweł w tej modlitwie pokazuje, że to jest część sukcesu. I myślę, że warto sobie to dzisiaj powiedzieć. Częścią sukcesu jest to, że uwierzysz w to, co zrobił Jezus. Oczywiście otrzymujesz zbawienie dzięki wierze i jesteś usprawiedliwiony dzięki wierze. Święty Paweł wiele o tym mówi, szczególnie w liście do Rzymian, choć nie tylko. Ale potrzebujemy uświadomić sobie, że jest też drugi krok. Twoja wiara powinna poprowadzić cię do kroku wiary. Twoja wiara powinna uświadomić ci, że masz cel tutaj na ziemi. Że nie żyjesz tylko po to, by raz spotkać się z Panem Jezusem, bo gdyby tylko o to chodziło, to byśmy pewnie wszyscy już poumierali po doświadczeniu wiary, po doświadczeniu spotkania Pana Jezusa. A po co tu żyjemy? Z tą wiarą, z tą komunią z Bogiem? Po co jesteśmy jeszcze tutaj na ziemi? I to słowo, ta modlitwa świętego Pawła objawia nam, co jest tą rzeczywistością, która jest również bardzo ważna w naszym życiu jako wierzących. On modli się, aby Pan dał nam światłe oczy serca tak, byśmy wiedzieli, czym jest nadzieja naszego powołania. Święty Paweł modli się, by wierzący wiedzieli, czym jest nadzieja ich powołania. On modli się o to, byśmy my jako osoby, które mają żywą więź, żywą relację z Chrystusem, wiedziały po co żyją. Co jest celem naszego bycia tutaj? Oczywiście tym najdalszym celem jest to, byśmy spotkali się z Jezusem, z Bogiem twarzą w twarz, ale byśmy również wiedzieli, to czytamy dalej, czym jest bogactwo chwały Jego dziedzictwa wśród świętych. Biblia nazywa świętymi nas wierzących tutaj na ziemi. Potrzebujemy to wiedzieć, więc Paweł modli się, byśmy zrozumieli, jaką misję, jakie zadanie, jakie powołanie mamy tutaj do wypełnienia. I człowiek, który zna swój cel bycia tu na ziemi, będzie wypełniał Bożą wolę i będzie człowiekiem szczęśliwym. Myślę, że mamy wielu ludzi wierzących, którzy nie wiedzą po co żyją. Myślę, że mamy bardzo wielu ludzi wierzących, którzy nie wiedzą, czym jest nadzieja powołania, czym jest to bogactwo, dziedzictwo, chwały wśród świętych, mówiąc słowami świętego Pawła. Żyjemy nie wiedząc. Kiedy nie wiemy, do czego dąży nasze życie, jeśli nie wiemy, co jest zadaniem, które Pan nam daje tutaj na ziemi, to będzie nam się ciężko odnaleźć. Będzie nam się ciężko odnaleźć, będziemy latać z miejsca na miejsce. I myślę, że mamy wielu takich ludzi też nawet we wspólnotach, niestety, którzy mają pewną świadomość wiary, którzy już pewne rzeczy o Panu Bogu wiedzą, ale błąkają się, bo nie wiedzą, jakie jest ich powołanie. To jest częste pytanie, które ludzie zadają, kiedy przychodzą do wspólnoty. Czego Pan Bóg ode mnie chce? I ja dzisiaj w tym kwadransiku chciałbym dać Wam takie trzy wskazówki, które z perspektywy bycia we wspólnocie, bycia liderem wspólnoty przez już ponad 10 lat, nasuwają mi się jako takie naprawdę, być może nieskomplikowane podpowiedzi, ale myślę, że często bardzo ułatwiające nam w patrzeniu na tę rzeczywistość wejścia w nasze powołanie. Pierwszą rzeczą, o której chciałbym powiedzieć jest to, że Pan Bóg może dać nam po prostu pragnienie w serce. I często jest tak, że ludzie przychodzą do mnie i pytają, co jest Twoim powołaniem, Marcin? Co jest moim powołaniem? Jak Ty się dowiedziałeś, co jest Twoim powołaniem? I ja im daję swoje świadectwo, gdzie tak naprawdę powiedziałem im, co się wydarzyło w moim sercu w momencie, kiedy oddałem swoje życie Panu Jezusowi. I myślę, że warto zwrócić jest na to uwagę, to jest taka pierwsza wskazówka, co się dzieje w Twoim sercu po pierwszym doświadczeniu Boga. Co się dzieje? Jakie masz marzenia? Jakie masz pragnienia? Jakie masz tęsknoty w sobie? Bo one są już wtedy dużo głębsze. Kiedy spotykasz Chrystusa, możesz wziąć pragnienie i dostrzec je, że jest dużo głębiej niż takie zwykłe zachcianki, które są na powierzchni Twojego serca, Twoich emocji, Twoich jakiś tam wrażeń, które masz. I ja zauważyłem, że te pierwsze marzenia, które miałem, które wydawały się trochę irracjonalne, były Bożymi pragnieniami. Miałem wielkie pragnienia, by widzieć stadiony pełne ludzi wierzących, żeby widzieć, jak ludzie na ulicach w mieście rozmawiają o Jezusie. Miałem pragnienie głębokie w sercu, by widzieć, jak Ewangelia dzieje się na ulicy, jak chorzy są uzdrawiani. I było to dla mnie, tak jak mówię, bardzo irracjonalne, bo nie miałem na to papierów, nie miałem na to wielkich predyspozycji. Ale dzisiaj z perspektywy czasu wiem, że przez to, że chroniłem w swoim sercu te pierwsze marzenia, pierwsze odczucia, pierwsze głębokie pragnienia, które były we mnie, które się pojawiły w moim sercu po moim pierwszym świadomym spotkaniu z Chrystusem, one były czymś, co Bóg mi objawił. Później potwierdzał mi to przez słowa prorocze ludzi, którzy przyjeżdżali, którzy mnie znali, a mówili i potwierdzali, że te pragnienia są naprawdę od Boga. Więc to jest pierwsza rzecz, która jest ważna. Zwróć uwagę na pierwsze marzenia, tęsknoty, które masz w sercu po spotkaniu z Jezusem, po żywym spotkaniu z Jezusem. To są często pragnienia, które pochodzą z nieba. Drugą rzeczą jest pewna zasada. Zacznij robić to, co możesz robić. Czasami błędem, który popełniamy jest to, że siedzimy na tyłku, aż nam wszystko się rozezna, aż ktoś nam powie, co jest naszym powołaniem. Czasem ludzie biegają od proroka do proroka i mówią im pomóc się, żebym wiedział, co jest Bożą wodą dla mnie. Co jest, wydaje mi się, może być czasem pomocne, ale tak jak powiedziałem Wam, moim doświadczeniem proroctw jest to, że jeśli Pan Bóg faktycznie chce Ci coś powiedzieć, to nie Ty będziesz szukał proroka, ale prorok znajdzie Ciebie. Jeśli Bóg chce Ci coś powiedzieć przez kogoś, to ten ktoś Ciebie znajdzie. Ty nie musisz szukać takich ludzi. Zwykle te kluczowe decyzje, jeśli Bóg chce Ci je potwierdzić, to przyjdzie z zewnątrz, to będzie poza Tobą. Nie będziesz mógł powiedzieć, że to była jakaś Twoja zasługa. Tak było wiele razy w moim życiu i chcę Wam powiedzieć, że to jest też taka rzeczywistość, którą widzę we wspólnotach. Ludzie często siedzą na tyłku i siedzą w ławkach, aż po prostu rozezna im się ich główne powołanie. Ja nauczyłem się tego. Wejdź w to, w co możesz dziś wejść. Zacznij robić to, co możesz zacząć dzisiaj robić. Wejdź w rzeczy, które są pewną propozycją, być może jej do końca jeszcze w sercu nie czujesz, ale są pewne też powszechne powołania, które możemy znaleźć w Słowie Bożym, jak na przykład głoszenie Ewangelii. Możesz pójść z grupą na ewangelizację, możesz pójść pomóc przygotowywać liturgię, możesz pójść pomóc teraz we wspólnocie w prostych rzeczach, jak nawet rzutnik na spotkanie modlitewne, na spotkanie z modlitwą uwielbienia. Zacznij robić rzeczy, które są być może bardzo proste i być może bardzo banalne, ale nauczyłem się też tego, że kiedy zaczniesz robić te rzeczy, to to się może stać trampoliną, przez którą Bóg cię odbije dalej w miejsce, które będzie twoim powołaniem. Nie dowiesz się, co gra w twoim sercu, a co w twoim sercu nie gra, jeśli nie będziesz tych rzeczy robił. Więc zrób pierwszy krok, a zobaczysz, że Pan Bóg będzie kierował tobą dalej, będzie mówił ci i będziesz sam w sercu mógł odczytać, co jest twoje, a co nie jest twoje. Po trzecie, bądź posłuszny przełożonym, bądź posłuszny liderom wspólnoty, bądź posłuszny pasterzom wspólnoty. Być może dzisiaj nie czujesz czegoś, o co cię poproszą, ale w momencie, kiedy zastanawiasz się, co jest twoją drogą, bądź temu posłuszny. Tak jak król Dawid, który był posłuszny swojemu ojcu. On miał na sobie wielkie powołanie, ale zanim je odkrył, był posłuszny ojcu, posłusznym pastuszkiem, człowiekiem, który nie wyróżniał się, ale był wierny w małym. I w tej wierności w małym Bóg zobaczył jego serce i sprawił, że Samuel, prorok, dostrzegł właśnie Dawida i namaścił go na króla nad Izraelem. I chcę wam powiedzieć, że wejście w Boże powołanie może tyczyć się takich właśnie bardzo pobożnych rzeczy. Mówimy o wspólnocie, o głoszeniu Ewangelii w taki bardzo powszechny, znaczy tradycyjny sposób, mogę to tak nazwać, ze Słowem Bożym, z ambony na różnych ewangelizacjach. Ale nasze powołanie jest dużo szersze. Niektórzy są powołani do życia w rodzinie, niektórzy są powołani do życia w zakonie, niektórzy są powołani do tego, żeby tworzyć muzykę. I to jest też coś niezwykłego. Ostatnio byłem z Golec Orchestra na festiwalu w Opolu i chcę wam powiedzieć, że jak siedziałem tam na tym festiwalu i słuchałem artystów, byłem tak wdzięczny Bogu za talenty, za dary, które ci ludzie dostali. Ja siedziałem i się rozpływałem. Ja generalnie w swoim życiu, jak może wiecie, w większości słucham uwielbienia i to jest coś, co wpuszczam do siebie, bo ta muzyka pozwala mi przebywać z Bogiem, być w świadomości obecności, w takim poczuciu obecności Pana Boga. Ale raz na jakiś czas wybiorę się na jakiś koncert, na jakiś festiwal i powiem wam, że na tym festiwalu siedziałem i uwielbiałem Boga za dary, które ci ludzie otrzymali, za talenty. Być może wielu z nich nie wierzy, być może wielu z nich jeszcze nie spotkało Chrystusa, ale te dary są od Niego, te talenty są od Niego. Ten pociąg w sercu, który mają do muzyki, do tworzenia to jest dar Boga. I teraz ważne jest, by jeśli taki człowiek zaczyna to robić, ja modlę się o to i po to tam byłem, by modlić się, by ci artyści dostrzegli dar, który pochodzi od Boga, by dostrzegli dawcę tego daru, dawcę talentu. Mieliśmy kilka ciekawych rozmów, kilka bardzo fajnych modlitw i wierzę, że ziarno też jest zasiane i modlę się o to, by będąc w takich miejscach być też światłem dla tych ludzi. I to jest naprawdę niezwykłe, byśmy umieli dostrzec naprawdę szeroką gamę barw, tą paletę różnych talentów, które Bóg daje ludziom i byśmy nie ograniczyli się do takiego wąskiego patrzenia na to, że to jest od Boga, a to nie. Każdy dobry dar, każdy najlepszy dar, to co zachwyca ludzi na tym świecie jest też darem Boga. Trzeba tylko postarać się o to, by on był właściwie ukierunkowany. Panie, chcę Cię prosić dzisiaj za każdą osobę, która ogląda ten kwadransik, byś pozwolił każdemu z nas wejść w nasze powołanie, byś pozwolił nam dostrzec talent, obdarowanie i to wszystko, co włożyłeś w nas i byśmy poszli za tym odważnie, byśmy mieli odwagę zostawić rzeczy, które są nie dla nas, abyśmy mieli odwagę wejść w swoje powołanie i przez wejście w swoje powołanie wypełnić Twoją wolę tutaj na ziemi. O to Cię prosimy Panie przez moc imienia Jezus i niech to wejście w nasze powołanie da nam radość, pragnienie, jeszcze większego uwielbienia Ciebie i niech da nam pokój w sercu, którego tak często szukamy. Amen. Niech tak się stanie, bądźcie błogosławieni tym Słowem, niech to Słowo wykona w nas pracę, subskrybujcie kanał i widzimy się w kolejnym kwadransiku ze Słowem. Także do zobaczenia. Muzyka