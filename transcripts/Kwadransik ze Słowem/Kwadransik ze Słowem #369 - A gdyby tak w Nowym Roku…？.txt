 A co gdybyśmy weszli w ten nowy 2023 rok z dystansem do tego, co mówią o nas i myślą o nas inni ludzie. Myślę, że nasze życie byłoby dużo piękniejsze, przyjemniejsze, prostsze i myślę, że tego mogę sobie i Wam życzyć w tym nadchodzącym roku. A teraz zapraszam Was na kwadransik ze słowem, bo w nim właśnie na ten temat powiemy sobie nieco więcej. Cześć, witajcie w kolejnym kwadransiku ze słowem. W wyjątkowym dniu, w którym wchodzimy w ten nowy 2023 rok. I myślę, że dla wielu z nas jest to zawsze taka data, która kończy coś starego, zaczyna coś nowego, nie tylko na kartkach kalendarza, ale myślimy sobie o tym, co było, myślimy sobie o tym, co będzie i co nadejdzie w tych nadchodzących dniach, tygodniach, miesiącach, jak będzie wyglądało nasze życie. I myślę, że często wpadamy w pewną pułapkę, kiedy myślimy sobie o tej najbliższej przyszłości, o tym, co się zmieni z kolejnym rokiem. Kiedy myślimy, liczymy na to, że będą zmieniały się rzeczy w naszym życiu, te, które są od nas niezależne. Bardzo często liczymy na to, że zmieni się szef pracy, że zmienią się warunki życia, że zmienią się politycy, że zmieni się sytuacja w kraju, że zmienią się rzeczy, na które my tylko patrzymy z dystansu i generalnie nie za wiele chcemy tam cokolwiek zmieniać. Kiedy Pan Jezus uczy nas na temat naszego życia, to jest w ogóle ciekawe, że są takie miejsca w Biblii, gdzie Pan Jezus zawsze zwraca naszą uwagę na nas samych, ale są też takie miejsca, w których Jezus mówi o myśleniu o drugim człowieku. Kiedy Jezus mówi o myśleniu o drugim człowieku? Kiedy naucza o miłości? Kiedy mówi o byciu miłosiernym? Kiedy mówi o głoszeniu Ewangelii? Wtedy mówi, patrz najpierw na drugiego człowieka. Ale zawsze, kiedy Jezus mówi na temat nawracania się, kiedy Jezus mówi na temat zmiany życia, to mówi zwykle, spójrz najpierw na swoje ręce, na swoje życie. I my, myślę, patrząc taką chrześcijańską perspektywą na przyszły rok, na zmiany, na to, co ma się zmienić w ogóle w życiu, potrzebujemy spojrzeć najpierw na siebie. Potrzebujemy spojrzeć na nawrócenie najpierw pod kątem własnego życia, własnego zachowania, własnych przyzwyczajeń, nałogów, nawyków itd. W czym tkwimy? Bo wierzę, że Pan Bóg chce nam dzisiaj powiedzieć, wystarczy Ci mojej łaski, byś wyszedł na wolność. Wystarczy Ci mojej łaski, by Twoje życie było zmienione. Wystarczy Ci mojej łaski, by Twoje plany były zrealizowane. Wystarczy Ci mojej łaski, bo ja idę z Tobą. I to jest zawsze dobra nowina. I dzisiaj chciałbym, byśmy spojrzeli na ten przyszły rok z nadzieją i z wiarą, że Bóg przygotował wspaniałe rzeczy. Też wierzę w to, że spotkamy się w tym 2023 roku na kolejnej edycji Chwała Mu. Pewnie widzieliście już kalendarz, piękny kalendarz, który razem z Bigud został stworzony na cały przyszły rok. To już trafiłem chyba na pogrudniu. To jest grudzień, to jest listopad. Piękne zdjęcia z Chwała Mu. To jest, nie wiem co jest, październik. Przez ten kalendarz możemy wesprzeć i możecie włączyć się we wsparcie kolejnego projektu Chwała Mu przez cegiełkę, za którą zakupicie ten kalendarz. Możecie też mieć ten kalendarz po to, by przypominał Wam o modlitwie, o ten projekt, o ludzi, o artystów, którzy brali w nim udział, którzy będą brali w nim udział w przyszłym roku. Także jeśli chcecie być takim wsparciem dla nas już od początku roku, to zapraszam Was do tego, byście ten kalendarz nabyli. Można też go nabyć przez link, który jest w opisie. Ale będziemy już też chcieli i chcę Was o to prosić, byście modlili się przede wszystkim o to wydarzenie, bo mamy to głęboko w sercu, by ono w tym roku powstało, było i żeby Pan Bóg odebrał chwałę też w sposób, który On sam zaplanował. Także my się modlimy, wchodzimy w ten styczeń z modlitwą, z postem i chcemy nas słuchiwać na to, co Pan Bóg i tego wszystkiego, co Pan Bóg chce nam powiedzieć. Także bądźcie w tym wszystkim z nami. A Was chciałbym zaprosić dzisiaj do tego, byśmy otworzyli Ewangelię według św. Mateusza, 10 rozdział od 24 do 33 wersetu. I ten fragment wybrałem nieprzypadkowo, bo ten fragment mówi... Zaczniemy go czytać od momentu, w którym Pan Jezus posłał przed chwilą dwunastu apostołów, by szli i głosili Ewangelię, by uzdrawiali chorych, wstrzeszali umarłych, oczyszczali trędowatych, by czynili i dokonywali dzieł niezwykłych, których Pan Jezus dokonywał wcześniej. I chwilę później Jezus mówi... Oto Was posyłam jak owce między wilki. Jezus zaczyna też tę trudną część posłannictwa, bo to posłannictwo nie kończy się na tym, że będą działy się znaki i cuda, ale Jezus mówi... Będą ludzie, którzy Was nie przejmą. I to jest ta trudna część naszego naśladowania Chrystusa. I o niej dzisiaj chciałbym, żebyśmy przeczytali. Od 24 wersetu... Uczeń nie przewyższa nauczyciela ani sługa swego Pana. Wystarczy, jeśli uczeń będzie jak jego nauczyciel, a sługa jak Pan jego. Jeśli Pana domu przezwali Belzebubem, o ileż bardziej jego domowników tak nazwą. Więc się ich nie bójcie. Nie ma bowiem nic zakrytego, co by nie miało być wyjawione, ani nic tajemnego, o czym by nie miało się dowiedzieć. Co mówię Wam w ciemności, powtarzajcie na świetle. A co usłyszycie na ucho, rozgłaszajcie na dachach. Nie bójcie się tych, którzy zabijają ciało, lecz duszy zabić nie mogą. Bójcie się raczej tego, który duszę i ciało może zatracić w piekle. Czyż nie sprzedają dwóch wróbli za asa? A przecież żaden z nich bez woli Ojca Waszego nie spadnie na ziemię. U Was zaś nawet włosy na głowie wszystkie są policzone. Dlatego nie bójcie się, jesteście ważniejsi niż wiele wróbli. Do każdego więc, który się przyzna do mnie przed ludźmi, przyznam się i ja przed moim Ojcem, który jest w niebie. Lecz kto się mnie zaprze przed ludźmi, tego zaprę się i ja przed moim Ojcem, który jest w niebie. Tak jak powiedziałem przed chwilą, to Słowo wprowadza nas w trudniejszą część posłannictwa, do której zaproszeni są ci, którzy głoszą Ewangelię. Tak naprawdę przez chrzest, przez wiarę w Jezusa, wszyscy jesteśmy zaproszeni do tego, by w jakimś stopniu być apostołami Jezusa, by nieść Jego imię tam, gdzie idziemy, by modlić się z ludźmi tam, gdzie ludzie są w potrzebie, by zanieść dobrą wiadomość, dobrą nowinę, czyli Ewangelię tam, gdzie się udajemy, tam, gdzie jesteśmy w naszej codzienności. Przepraszam, jestem trochę chory, jak widzicie i słyszycie. Ale myślę, że to całe przesłanie, które Pan Jezus da, jest na wskroś pełne radości, pełne dobrej nowiny, pełne mocy Ewangelii. I te wszystkie trudności, które się pojawiają w trakcie, nie są jakimiś trudnościami, które sprawiłyby, że uczniowie powiedzieliby no dobra, to my nie idziemy. Widzieli moc Ewangelii, widzieli moc Jezusa, widzieli moc uzdrowienia, uwolnienia od złych duchów, widzieli, jak zmarli są wskrzeszeni. Teraz oni dostają tę władzę. I my również mamy swoje dziedzictwo w tym posłannictwie, tak jak powiedziałem, przez chrzest i przez wiarę w Jezusa. I o czym chcę dzisiaj powiedzieć? O tym słowie, które jest trudne, o zdaniu, które jest, myślę, tutaj dość trudne. Jeśli Pana domu przezywali Belzebubem, o ileż bardziej Jego domowników tak nazwą. W naszym podążaniu za Chrystusem zetkniemy się, bo to jest obietnica, taka sama obietnica jak to, że będziemy widzieli, jak chorzy są uzdrawiani, jak złe duchy wychodzą na imię Jezusa, jak te wszystkie charyzmatyczne rzeczy, które kochamy. Taką samą obietnicą jest obietnica Jezusa, w której On mówi, będziecie traktowani, jak ja byłem traktowany. To znaczy, doznacie też pohańbienia, będziecie nazywani Belzebubem, bo ja byłem nazywany Belzebubem. Będą na was wieszać psy, będą źle o was mówić z mego powodu. Ale wtedy cieszcie się w innym fragmencie. Jezus mówi, radujcie, bo wielka jest wasza nagroda w niebie. Czy już doświadczyłeś bycia znieważonym z uwagi na Jezusa? To nie jest pytanie, czy już doświadczyłeś bycia znieważonym w ogóle, bo czasami pewna zniewaga, która spotyka nas w życiu, spotyka nas słusznie. Kiedy ukradniesz coś ze sklepu i ktoś cię znieważa i wyzywa od złodziei. Nazywacie tak słusznie w takiej sytuacji. Kiedy idziesz do pracy i się obijasz, i nie pracujesz jak należy, i teraz szef cię trochę tutaj poprzezywa, ma trochę do tego prawo. Ale inną rzeczą jest to, o czym mówi Pan Jezus. Jeśli ze względu na Jego imię, na to, że żyjesz zgodnie ze Słowem, zgodnie z prawem Bożym, z przykazaniami, kochasz ludzi i kochasz Boga, głosisz Ewangelię i z uwagi na to głoszenie, na to życie, zgodne z Ewangelią, spotykają cię prześladowania, o taką postawę właśnie tutaj chodzi. W niej jesteśmy błogosławieni. Myślałem sobie trochę o tym, o czym by tu powiedzieć, bo faktycznie wchodzimy w nowy rok, gdzie czekają nas na pewno nowe wyzwania. Czekają nas nowe, piękne rzeczy, które Pan Bóg będzie czynił, ale równolegle z tym, co Pan Bóg będzie czynił, będą czekały nas nowe wyzwiska, nowe prześladowania. Może nowe filmy na YouTubie, może nowe portale, które będą zakładane po to, żeby po prostu nam dopiec i powiedzieć ludziom, jacy źli nie jesteśmy. To jest część Ewangelii. Ewangelia jest niepełna, dopóki cię to nie spotka. Nie żyjesz w pełni Ewangelii, dopóki nie spotkają cię prześladowania z powodu Ewangelii. Nie będziesz doświadczał pełni tego, o czym mówił Jezus. Nie będziesz doświadczał pełni życia w Jezusie, jeśli nie spotka cię ta strona medalu i ta trudniejsza strona życia z Jezusem. Ale chcę wam powiedzieć, że to jest błogosławiona obietnica. Bo Jezus wtedy mówi, że nigdy cię nie zostawia, nigdy cię nie opuszcza. Jezus mówi, że będzie z tobą, mój Duch, Paraklet, będzie mówił za ciebie, będzie ciebie bronił, nie będziesz musiał sam stawać w obronie, by teraz próbować swoją twarz wybielać. Sam Bóg się tobą zaopiekuje. I myślę, że to jest najpiękniejsze w tym wszystkim, że masz wybór albo sam się bronić, albo pozwolić Bogu, żeby bronił ciebie. A zawsze, kiedy Bóg ciebie broni, wyjdziesz na tym dużo lepiej. I pomyślałem sobie, jakim człowiekiem trzeba być, bo sam takim jeszcze nie jestem, żeby kiedy słyszysz te wszystkie rzeczy, żeby cię to w ogóle nie przejmowało. Że kiedy spotykasz prześladowanie w pracy albo w ogóle nawet, kiedy mówią o tobie źle, z różnych względów, ale właśnie takich najlepiej niezasłużonych, ale kiedy żyjesz dobrze, żyjesz z Bogiem, żyjesz zgodnie z Ewangelią i spotykają cię te trudności, wyzywają cię, traktują cię jako szusta itd., jakim człowiekiem trzeba być, żeby się tym nie przejąć. Żeby nie zrobić sobie z tego takiego punktu, przez który nie przejdziesz, bo już jest za trudno. I z taką pomocą przychodzą święci, chcę wam powiedzieć. Kiedy czytam świętych, zapiski świętych, myślę sobie, to byli niezwykli ludzie, którzy pozwolili łasce Bożej działać w ich życiu. I chcę wam przeczytać takich kilka tekstów, które mi pomagają i wierzę, że pomogą też wam w tym przyszłym roku stawać się coraz bardziej podobnym do Jezusa. Święta Teresa Wielka powiedziała tak. Wielką pomocą przy wstępowaniu na drogę pokory jest pamięć o tym, jak ogromne zyski na wszelki sposób z niej odniesiecie. Szczerze powiem mówiąc, gdy niesłusznie nas obwiniają, nigdy nie jesteśmy bez winy. Owszem, pełno jej mamy w sobie. Siedem razy na dzień upada Sprawiedliwy. A kto by mówił, że grzechu nie ma, ten jest kłamcą. Więc choćbyśmy niewinni byli w tym, o co nas obwiniają, nigdy nie jesteśmy całkiem bez winy, jak był bez winy Jezus Najsłodszy. O czym mówi Święta Teresa? To jest coś niezwykłego. Mówi o tym, że nawet jeśli obwiniają nas niesłusznie, obwiniają nas bez winy, to pomyślmy o Panu Jezusie, który był naprawdę bez winy, a my, mimo że obwiniają nas o rzeczy, których nie zrobiliśmy, zrobiliśmy często dużo gorsze. Natychmiast nie przyłapano. I Święta Teresa mówi, pomyśl sobie o tym, że Jezus, który był naprawdę bez winy, był obwiniany o te rzeczy, a my, którzy jesteśmy często dużo bardziej winni z innych powodów, a jesteśmy oskarżani o rzeczy, których nie zrobiliśmy, jesteśmy naprawdę dużo bardziej winni. To jest niezwykłe, żeby doszukać się w sobie winy, tam, gdzie jej nie ma, ale doszukać się jej w sobie, w naszym własnym grzechu, wiedzieć, że my i tak zasługujemy na karę, na winę, a Pan Jezus na to nie zasłużył, a sam to przeszedł, sam przechodził przez tę drogę. Nie chodzi o to, by się doszukiwać w sobie na siłę grzechów i jakichś takich rzeczy, których się nie zrobiło, i się za to obwiniać i oskarżać. Ale znaleźć w sobie takie miejsce, gdzie jesteś ukryty w Bogu, wiedząc, że jeśli Bóg cię usprawiedliwia, to tak naprawdę nic ci innego już nie obchodzi, co powiedzą ludzie. Bo jeśli ludzie mówią, że jesteś grzesznikiem, to możesz powiedzieć, że tak, jestem grzesznikiem. Pamiętam, jak pojechałem po Stadionie Narodowym do ojca Johna Baszabory, jak pierwszy raz razem głosiliśmy i mówię mu ojcze, bo w ogóle gadają na mnie wszyscy, że jestem pyszny, że jestem taki, taki, taki. A ojciec pyta, a jesteś pyszny? Ja tak trochę nie wiedziałem, co powiedzieć, ale mówi, że jesteś pyszny. Mówi, kto w twoim wieku stał na Stadionie Narodowym i prowadził nauczanie dla całego narodu? Kto w twoim wieku był i prowadził modlitwę, modląc się nad 40 tysiącami ludzi? Na pewno jesteś pyszny. No i co z tego? Ja sobie tak pomyślałem, no to jest sposób. Zamiast się kłócić z kimś i mówić, że nie jestem pyszny, to powiedzieć, że jestem i co? I kończy się dyskusja. Dzisiaj wiem, że jestem, że mam w sobie dużo pychy i dużo rzeczy, które powinienem w sobie poukładać i za szybko moja głowa sama mnie wywyższa i gdzieś w sercu muszę nad tym pracować, ale to jest sposób. To jest sposób, by powiedzieć, że wiem, że jestem grzeszny. A ty jesteś taki, taki, taki, jesteś bałwochwalcą. No pewnie jestem, bo jeszcze nie kocham Boga tak, jak powinienem. Jesteś cudzołożnikiem, no tak, bo czasem mam jeszcze w głowie myśli, których nie powinienem mieć itd. Przyznać się do winy i ufać Zbawicielowi, wiedząc, że On był oskarżany o te same rzeczy, mimo że nic z tego nie było w Nim. Nie był podobny, czy był podobny we wszystkim z wyjątkiem grzechu. Czytamy w liście do Hebrajczyków. Był podobny do nas we wszystkim z wyjątkiem grzechu. Jeszcze na koniec jeden fragment św. Teresy, która mówi właśnie dalej o pokorze, kiedy wchodzimy na tę drogę pokory, by uczyć się pokory. Z czasem, zapewniam was, doznacie sami na sobie tak niewypowiedzianej korzyści, kiedy będziecie żyli w ten sposób, który odnosi dusza, idąc tę drogą. Zyskuje się przede wszystkim świętą swobodę ducha. Także już wszystko jedno, co kto o nas mówi, dobrze czy źle. Kiedy wchodzimy na drogę pokory, po tym można poznać, czy już jesteśmy w miejscu pokory, do którego Pan Bóg nas zaprosił. Jeśli mówią o nas źle i nas to nie dotyka, bo wiemy, że to, co myśli i mówi o nas Pan, jest najważniejsze, wtedy jesteśmy pokorni. Jeśli przejmujemy się tym, co nas złego mówią i nie potrafimy funkcjonować, mamy ciągle to w głowie. To znaczy, że jeszcze raz, nasze ego jest za bardzo w centrum. Nasze ja jest jeszcze za bardzo w centrum. Chcę się dzisiaj z wami pomodlić o to, byśmy mieli taką postawę serca, jak mój kolega, którego kiedyś wzięliśmy na ewangelizację. My też poszliśmy odpocząć na plaży po posłudze. Opowiedziałem mu kiedyś o tym, że w jednej ze szkół ewangelizacji, w szkół biblijnych, wysyłają na ewangelizację i mówią, że celem nie jest trzy osoby, które się nawrócą, ale trzy osoby, które cię odrzucą, bo wtedy coś zrozumiesz. I on się tak ucieszył. Aha, czyli chodzi o to, żeby mnie odrzucili. Więc chodził po plaży, głosił, wszyscy go odrzucali i wrócił taki szczęśliwy. Mówi, że 8 osób mnie odrzuciło. Pomyślałem sobie, jakbym ja mógł tak żyć, to nie miałbym żadnych zahamowań, by głosić Ewangelię wszędzie, gdzie jestem. Panie, dzisiaj o to chcemy Cię prosić, żebyśmy nie zastanawiali się o tym i nie myśleli o tym, co pomyślą o nas inni, co myślą o nas inni ludzie, ale byśmy byli tymi, którzy pójdą za Tobą. Byśmy byli tymi, którzy będą szli za Twoim Słowem, nie myśląc o sobie, nie stawiając siebie w centrum, ale miejmy taką łaskę dzisiaj, wołamy o taką łaskę Boże, byśmy głosili Ewangelię, nie myśląc o tym, co pomyślą o nas ludzie, czy nas odrzucą, czy nas przyjmą, czy nas zrozumieją, czy będziemy niezrozumiani. Prosimy Cię, Boże, by Twoje Słowo i Twój nakaz misyjny szli i głosili, by był zawsze w centrum, w naszych sercach, byśmy z miłości do Ciebie, nie bali się stracić nawet własnej twarzy i byśmy byli tymi, którzy będą Ciebie naśladować i którzy będą brali Twoje Słowo na serię. O to wołamy, Panie, o to prosimy. Daj nam w tym nowym roku wejść w ten czas, nowy czas, który przychodzi, właśnie z takim pokornym sercem. Prosimy Cię o pokorę, o uniżenie przed Bogiem i przed drugim człowiekiem. Duchu Święty, pomóż nam w takim nowym życiu i uwolnij nas od wszystkiego, co jeszcze nas wiąże. O to Cię prosimy, Ojcze, w imieniu Jezusa Chrystusa. Niech tak się stanie. Amen. Kochani, pięknego, namaszczonego, pełnego mocy Ducha Świętego roku 2023 Niech Pan nas prowadzi i niech dzieją się naprawdę piękne rzeczy w roku, który jest przed nami. Z Bogiem i do zobaczenia. © PTA & TVP