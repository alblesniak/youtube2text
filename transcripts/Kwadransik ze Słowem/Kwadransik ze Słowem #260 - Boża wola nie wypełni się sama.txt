 Jak widzicie ja dzisiaj w bardzo komfortowych warunkach. Śniadanko zjedzone, kawka wypita. Jest czas na to, żeby dzielić się słowem. I bardzo serdecznie z tego miejsca, z pięknego ogródka zapraszam Was na kwadrancik ze słowem. 🎵🎵🎵 Cześć i czołem, witajcie bardzo, bardzo serdecznie w dzisiejszym kwadranciku ze słowem. Nie wiem czy się w ogóle orientujecie, niedługo będziemy dobijać już prawie do 300 odcinka. Czasem się zastanawiam jak szybko to leci. Naprawdę nie wiem kiedy. No ale cieszę się tym bardziej, że naszej tutaj rodziny kwadrancikowej, ekipy przybywa, jest nas coraz więcej i coraz więcej osób chce wchodzić w głąb Słowa Bożego, brać Słowo Boże do ręki i je czytać. I bardzo, bardzo Wam za to dziękuję, że jesteście. U mnie dość intensywnie, teraz kiedy dzisiaj widzicie ten odcinek, ja jestem od środy do niedzieli praktycznie w bardzo intensywnym trybie, w intensywnej posłudze. Codziennie jestem gdzieś na południu Polski, w różnych wspólnotach głoszę Słowo Boże. Nie mogę Was na te spotkania zaprosić, bo to są takie spotkania zamknięte, wewnętrzne wyjazdy do obozy wspólnotowe. Ale są też wydarzenia, które są otwarte i na nie też bardzo serdecznie Was zapraszam. Chyba takim najbliższym będzie spotkanie w Starym Sączu, w sobotę i w niedzielę. Będę tam dzielił się Słowem Bożym, na Strefie Chwały. Także jeśli jesteście ze Starego Sącza, z okolic, może się uda Wam jeszcze tam gdzieś dobić. A jeśli nie, będzie transmisja z tego wydarzenia również na moim Facebooku. Będziecie mogli być z nami, modlić się, przysyłać intencje i będziemy wspólnie się modlić. Także zapraszam Was bardzo serdecznie. Byście śledzili też stronę www.rozpalwiary.pl, tam wszystkie informacje na bieżąco. Tam gdzie jestem, tam gdzie się modlimy, Wy też tam z nami możecie być. I proszę Was o to, byście się za mnie modlili. Potrzebuję dużo sił, ale nie tylko sił, ale też myślę takiego Bożego prowadzenia. Takich Bożych inspiracji, bo to jest bardzo fascynujące, kiedy jeżdżę w różne miejsca i Pan Bóg pokazuje bardzo precyzyjnie, co chcę uczynić na danym miejscu. Są takie posługi, gdzie czasami jeździsz i nie miałeś czasu zapytać Pana Boga i lecisz po prostu na żywioł. A są takie, które bardzo lubię, kiedy Pan Bóg objawia, pokazuje rzeczy wcześniej. I teraz też byłem na spotkaniu dla mężczyzn niedaleko Bielska Białej. Spotkałem się z facetami z Drogi Odważnych, którzy zebrali się. Tam było ponad 20 facetów, którzy byli tam, by się formować przez całe 3 dni. I to było tak bardzo poruszające, kiedy w trakcie modlitwy Bóg pokazał mi jednego mężczyznę i zacząłem pytać Boże, co chcesz powiedzieć na temat tego faceta. I Bóg mi pokazał jego pracę, jego życie zawodowe. Pokazał mi, gdzie on jest w tym życiu zawodowym, co się w tym życiu dzieje, w jakim jest miejscu. Pokazał mi też, co robi. I to było mega poruszające, kiedy on kiwał głową, faktycznie potwierdzając, że to, co mówię jest prawdą, a ja o nim nic nie wiedziałem. I Bóg pokazał perspektywę, to, jak on to widzi i co jest przed nim, co jest Bożą propozycją, co jest Bożą wolą, Bożym spełnieniem takiej wizji, którą Bóg ma dla jego życia. Więc on był bardzo poruszony. Faceci byli bardzo poruszeni, bo oni rano podobno z nim o tym jeszcze rozmawiali, a ja przyjechałem i nie miałem prawa nic wiedzieć. Była też taka sytuacja, gdzie jechałem i Pan Bóg pokazał mi też różne wydarzenia, więc też wiedziałem, za kogo mam się modlić i co mam danemu człowiekowi powiedzieć. To jest bardzo, bardzo fascynujące, kiedy Duch Święty zaczyna mówić, kiedy zaczynasz prorokować do życia człowieka, nie wiedząc o nim nic. Bardzo potrzebuję uszu, które słyszą, więc jeśli macie się o coś modlić i chcecie się o coś modlić dla mnie, to myślę o to na pewno. Będę bardzo wdzięczny. Dzisiaj chciałbym zaprosić was do tego, byśmy otworzyli Słowo Boże na czytaniu z Ewangelii według św. Mateusza, na 9 rozdziale, 32 do 38. Są to słowa Ewangelii na dany dzień, na wtorek, poprzedzający środek, kiedy się widzimy. I Jezus mówi tak, czy Ewangelista mówi tak. Przyprowadzono do Jezusa opętanego niemowę. Po wyrzuceniu złego ducha niemy odzyskał mowę, a tłumy pełne podziwu wołały, jeszcze się nigdy nic podobnego nie pojawiło w Izraelu. Lecz faryzeusze mówili, wyrzuca złe duchy mocą ich przywódcy. Tak Jezus obchodził wszystkie miasta i wioski, nauczał w tamtejszych synagogach, głosił Ewangelii o królestwie i leczył wszystkie choroby i wszystkie słabości. A widząc tłumy, litował się nad nimi, bo byli znękani i porzuceni, jak owce niemające pasterza. Wtedy rzekł do swych uczniów, żniwo wprawdzie wielkie, ale robotników mało. Proście Pana żniwa, żeby wyprawił robotników na żniwo. Ten fragment słowa jest bardzo pojemny. Jest w nim mowa o tym, że Jezus dokonuje swoich dzieł, dzieł swojego Ojca. Jezus uzdrawia chorych, wyrzuca złe duchy. Jezus dokonuje niezwykłych znaków i cudów. I znajdują się faryzeusze, którzy doszukują się w tym działania złego ducha. Są tacy ludzie, którzy mają w sobie ciągłą chęć do przyłapania kogoś, kto dokonuje dzieł Boga, na przyłapaniu takich ludzi na czymś, co może być przekroczeniem prawa. W życiu Jezusa tak było. Jezus był ciągle śledzony przez faryzeuszów. I mimo, że dokonywał dzieł Ojca i robił same dobre rzeczy, faryzeusze doszukiwali się tam działania złego ducha. I Jezus miał z takimi ludźmi ciągle pod górę. I obchodził wszystkie miasta i wioski, nauczał w synagogach, głosił Ewangelię, leczył wszystkie choroby i wszelkie słabości. To było coś niezwykłego. Ludzie patrzyli na to, czego dokonuje Jezus. Na to, jak uzdrawia, uwalnia, wskrzesza. I mówią, czegoś takiego jeszcze w Izraelu nie było. Takiej mocy nie widzieliśmy. I zobaczcie, to jest moment, gdzie Królestwo Boga objawia się na ziemi. Gdzie Królestwo Ciemności jest na przegranej pozycji. Gdzie Jezus dokonuje tak niezwykłych dzieł, tak niezwykłych czynów, uwalniając ludzi, uwalniając ich od zniewoleń. Wielu było przez większość swojego życia pod władzą diabła. Jezus w jednym momencie ich uwalnia. I to nie wszystkim się podoba. I to jest coś niezrozumiałego. Zrozumiałego tylko wtedy, jeśli wierzymy w walkę duchową, jeśli wierzymy w świat duchowy, jeśli wierzymy w to, że zły duch również próbuje powstrzymać Boże dzieła. Dlatego patrząc na dzieła, które się dokonują w imię Jezusa, potrzebujemy naprawdę mieć w sobie sporo pokory, by nie potępić tych, którzy naprawdę płacą wielką cenę za głoszenie Ewangelii. A takich ludzi dzisiaj naprawdę potrzebujemy. Ale czymś, co bardzo mnie mocno poruszyło i zatrzymało w tym fragmencie, to jest ostatnie zdanie. Zobaczcie, co było Bożą wolą? Bożą wolą było to, żeby robotnicy poszli na żniwo, żeby znaleźli się ludzie, którzy będą mogli pójść, by głosić Ewangelię. I Jezus bardzo jasno przedstawia w tym fragmencie, że to jest wolą Ojca. Czasami szukamy Bożej woli dla naszego życia. I zastanawiamy się i pytamy, Boże, co jest Twoją wolą? W tym fragmencie widzimy jasno, że Bożą wolą jest to, żeby znaleźli się ludzie, którzy wezmą na swoje ramiona, na swoje barki odpowiedzialność głoszenia Ewangelii, odpowiedzialność głoszenia Królestwa Bożego, głoszenia Go w mocy. I nie ma wielu takich ludzi, skoro Jezus ciągle mówi, że żniwo wielkie, ale robotników mało. Ostatnio rozmawiałem ze znajomymi ewangelizatorami. I oni mówią, Marcin, wiesz co, ewangelizujemy ponad 20 lat, a mamy wrażenie, że z roku na rok jest coraz większa potrzeba wyjścia do ludzi, że jest coraz więcej ludzi, którzy jeszcze nie usłyszeli Ewangelii. To jest wręcz matematycznie ciężkie dowodnienie, ale tak jest. Jest coraz więcej potrzeb i coraz naprawdę więcej ludzi, którzy chcą słyszeć i słuchać, a nie ma kogoś, kto by poszedł. Nie ma ludzi, którzy naprawdę wezmą na swoją klatę odpowiedzialność za głoszenie Ewangelii. I Jezus mówi, proście Pana żniwa, proście Boga, proście Ojca, by wyprawił robotników na żniwo. I co mnie bardzo porusza w tym zdaniu i co jest, myślę, rzeczą być może dla niektórych kontrowersyjną, to to, że nie zawsze Boża wola wypełnia się na ziemi. Jezus mówi, że potrzeba ludzi, którzy będą się modlili, żeby Boża wola wypełniła się na ziemi. To znaczy, że jeśli ludzie się nie modlą o wypełnienie Bożej woli, jeśli ludzie nie będą modlili się w tym przypadku o to, by robotnicy byli posłani, to to posłanie robotników będzie wstrzymane. To posłanie robotników na żniwo, na świat będzie wstrzymane i będzie posłane, aż ludzie zaczną się modlić. Mimo, że było to i jest Bożą wolą, by te rzeczy się działy dzisiaj i teraz w naszych czasach. To nam pokazuje, że jako Kościół mamy wielką odpowiedzialność, by modlić się o wypełnienie Bożej woli, by modlić się o to, by Boża wola się wypełniła. A jak mamy Bożą wolę poznać? Wielu ludzi o to pyta. Zacznijmy czytać Boże Słowo, zacznijmy czytać Biblię, zacznijmy czytać Ewangelię. Dzisiaj znowu ktoś do mnie napisał, mówiąc Marcin, słuchaj, nie wiem jak rozmawiać z jakimś człowiekiem, z jakimiś ludźmi, bo oni oskarżają cię i obwiniają cię, że powiedziałeś gdzieś, że chcesz uzdrawiać chorych, że chcesz widzieć jak zmarli będą wskrzeszani. I mówi, co to za próżność. A ja mówię, dla mnie to wiesz, to nie jest próżność, to są tylko pragnienia oparte o Ewangelię. Jeśli Jezus powiedział, idźcie na cały świat, głoście Ewangelię, uzdrawiajcie chorych, wskrzeszajcie umarłych, oczyszczajcie trędowatych, to pokorą nie jest powiedzenie sobie, nie będę tych rzeczy widział, bo nie jestem godzien. Pokorą jest wejście w tę misję, wejście w to powołanie. I wiem, że nie jestem godzien, ale Bóg mi daje łaskę. I skoro Bóg mnie posyła, to On mnie uzdalnia. I On mówi, Marcin, zrób to. Dlatego potrzebujemy to wiedzieć, potrzebujemy mieć tę wiarę w swoim sercu, że jeśli Bóg mówi nam, byśmy coś zrobili, to największą pokorą będzie zrobienie to, do czego nas wzywa. I Bóg dzisiaj wzywa nas do tego, byśmy modlili się o to, by Bóg wyprawił robotników na swoje żniwo. Byśmy modlili się o to, by Bóg posłał ewangelizatorów. Bogu dzięki za to, że powstają nowi ewangelizatorzy, nowi ewangeliści, że Bóg posyła nowych ludzi. I zwykle z takimi nowymi ludźmi się walczy, bo oni wymykają się poza schemat, wymykają się poza jakiś szablon, poza nasze przyzwyczajenie. A Bóg czyni rzecz nową. Jeśli nie chcemy walczyć z Bogiem, to potrzebujemy naprawdę być bardzo rozsądni, bardzo uważni, bardzo pokorni właśnie w naszym zachowaniu, w naszym głoszeniu Chrystusa, ale przede wszystkim w naszym rozeznawaniu, co z Boga jest, a co z Boga nie jest. Więc być może dla ciebie jest to dzisiaj niespodzianką, co teraz słyszysz i co teraz mówię, że nie zawsze Boża wola wypełnia się na ziemi. Nie wszystko, co dzieje się na ziemi, jest zawsze odzwierciedleniem Bożej woli. Gdyby tak było, to Jezus podchodziłby do chorych, którzy przychodzą do Niego i mówią to jest wola Ojca, tak się stało, widocznie Bóg tak chciał, a Jezus ich uzdrawia. I nie walczy z Bożą wolą, On Bożą wolę wypełnia. Królestwo ciemności jest w odwrocie, kiedy Królestwo Boże jest w ofensywie. My potrzebujemy głosić Ewangelię, my potrzebujemy dzisiaj wychodzić z naszych salek parafialnych, budynków kościelnych, wychodzić do ludzi, by Ewangelia była na świecie, a nie schowana gdzieś pod korcem, by była widoczna. To też jest, myślę, bardzo ciekawe, kiedy się nad tym zastanowimy, że nie wszystko właśnie, tak jak widzimy w naszej codzienności, jest odbiciem pragnień Pana Boga. I potrzeba dzisiaj ludzi, którzy będą się wstawiali. Być może jesteś dzisiaj w domu, zastanawiasz się, co jest twoim powołaniem, co jest twoją wolą, co możesz zrobić dla Królestwa Bożego. Módl się o Bożą wolę dla Jego Kościoła. Módl się o wypełnienie Bożej woli w życiu ludzi, którzy głoszą. Módl się o wypełnienie Bożej woli w świecie ewangelizacji. Jest wielu ewangelizatorów, którzy wychodzą jako ci, których widać, ale bardzo potrzebują wsparcia. Ja sam, kiedy jeżdżę, potrzebuję bardzo waszych modlitw, bardzo potrzebuję waszego wstawiennictwa. I wiem, że dzięki wstawiennictwu ludzi takich jak wy, ja mogę z mocą jeździć i głosić i naprawdę pokonywać kolejne przeszkody, które pojawiają się na drodze każdego ewangelizatora. Kiedyś słyszałem taką bardzo ciekawą historię, inspirującą o człowieku, który miał posługę, który głosił Ewangelię, działy się przez niego wielkie znaki. Była w jego wspólnocie kobieta, starsza pani, która siedziała w domu, nie wychodziła w ogóle praktycznie z domu, bo nie była przy dobrym zdrowiu. I ona w cichości serca, nawet się okazało, że niewielu o tym wiedziało, była taką cichą wstawienniczką, siedziała w domu i modliła się za tego człowieka, modliła się o błogosławieństwo w jego posłudze. I w któregoś razu on się dowiedział, ten człowiek, ten ewangelizator, że ta kobieta zmarła. I połączył fakty, bo nagle w jego życiu zaczęło dziać się dużo więcej trudnych rzeczy. Pojawiły się bitwy, których nie miał wcześniej, jego posługa jakby wyhamowała, działało się dużo mniej rzeczy. I połączył później fakty i zobaczył, że w momencie, kiedy ta kobieta zmarła i przestała się za niego wstawiać, wtedy jego posługa była dużo bardziej atakowana i dużo więcej trudności musiał dźwigać sam w porównaniu do tego, jak było wcześniej. Nie doceniamy wstawienników, nie doceniamy roli wstawienników, a być może Pan powołuje Cię dzisiaj do tego, byś się wstawiał. Nieważne w jaki sposób, być może będziesz modlił się w językach przez pół godziny, być może będziesz modlił się koronką albo wstawienniczo na różańcu. Módl się wstawienniczo tak, jak powołuje Cię do tego Pan Bóg, w jaki sposób zaprasza Cię do tego Pan Bóg. I wierzę w to, że Bóg naprawdę taką modlitwę będzie przyjmował i będzie dokonywał w Twoim życiu i przez Twoje życie wielkich dzieł. Jeśli nie możesz jechać do Afryki, módl się za tych, którzy głoszą w Afryce. Będziesz częścią sukcesu ewangelizacyjnego, który tam ma miejsce. Żniwo wprawdzie wielkie, ale robotników mało. Proście więc Pana żniwa, by wyprawił robotników na swoje żniwo. Wierzę, że Pan nas zachęca dzisiaj do tej modlitwy i do wstawiennictwa, dlatego zróbmy to już teraz razem. Panie, chcemy Cię prosić za to, że Twoją wolą jest to, by moc objawiała się podczas głoszenia Ewangelii, kiedy idziemy i proklamujemy Twoje Słowo. Ty chcesz, by chorzy byli uzdrawiani, chcesz, by zmarli byli wstrzeszani, chcesz, by złe duchy wychodziły, bo to jest przejaw Twojego Królestwa. Panie, dzisiaj modlimy się za tych, którzy głoszą. Chcesz, by się modlić za tych, którzy przepowiadają Twoje Królestwo, którzy mają ciężką pracę, zmagając się często z hejtem, z nienawiścią, z niezrozumieniem, z oskarżeniami. Chcę Cię prosić za tych, których dałeś nam w naszym kraju, w Kościele Katolickim, w innych kościołach chrześcijańskich. Panie, proszę Cię za tych, którzy trudzą się głoszeniem Ewangelii. Błogosławimy im dzisiaj i dziękujemy Ci za ich trud, za trud ich życia. Prosimy Cię o to, Panie, by Twoje Królestwo przyszło w mocy, by Twoja moc i wola wypełniła się na ziemi, by te rzeczy, które są do tej pory jeszcze wstrzymane, które się nie dzieją z powodu tego, że nikt się o to nie modlił. Panie, dzisiaj wołamy, niech przez naszą modlitwę Twoja wola wypełni się całkowicie w naszym życiu, w naszym narodzie, w naszym kraju. Daj nam widzieć potężne dzieła Boże, cuda, jakich ten świat jeszcze nie widział i nawrócenia, jakich jeszcze nie widzieliśmy do tej pory w naszym życiu. O to wołamy i o to prosimy w Twoje święte imię. Amen. Niech tak się stanie. Pozdrawiam Was bardzo serdecznie. Bądźcie ze mną, subskrybujcie ten kanał, jeśli tego jeszcze nie zrobiliście. I widzimy się, mam nadzieję, już niedługo na żywo albo w internecie, na strefie chwały. Będziemy uwielbiać Boga i modlić się wspólnie. Także do zobaczenia. Trzymajcie się. Z Bogiem. Napisy stworzone przez społeczność Amara.org