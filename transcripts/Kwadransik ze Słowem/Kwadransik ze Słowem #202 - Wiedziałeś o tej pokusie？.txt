 Przychodzi taki moment w naszym duchowym życiu, że po doświadczeniu żywego Chrystusa potrzebujemy zostawić ciepełko i ruszyć w świat ze świadectwem o tym, czego doświadczyłeś. Pokusa jednak, żeby zostać w miejscu, jest bardzo duża. I o tym więcej w dzisiejszym kwadransiku ze Słowem. Cześć, witajcie bardzo, bardzo serdecznie w kolejnym kwadransiku ze Słowem. 202 odcinek, zaczynamy trzecią setkę i kto wie, jak długo będziemy dryfować po tym kwadransikowym naszym morzu i jak długo to wszystko potrwa. Być może wejdziemy już niedługo w czwartą setkę, piątą, przekroczymy tysiąc i będziemy sobie kiedyś z herbatką wspominać i wnukom opowiadać, jak to wszystko wyglądało na samym początku. Ale dzisiaj mamy nową porcję słowa, nowy kawałek pisma do przestudiowania, do zatrzymania się na tym, co Pan mówi dzisiaj do nas. Wielu z Was pewnie biegnie do pracy, jesteście w biegu, w jakimś tempie, które próbuje nas tutaj rozproszyć, mnie też oczywiście, smsy, telefony i sztuką jest to, by wyłączyć się od tych wszystkich zewnętrznych czynników i zacząć czytać Słowo, być skupionym na tym, co Pan chce dziś nam przekazać, bo Jego Słowo daje siłę, by w tym tempie wytrzymać. Jego Słowo daje siłę, by w tym całym zamieszaniu, w tym całym zgiełku naprawdę pokonywać, zwyciężać przeciwności, a nie im ulegać. Dzisiaj będziemy czytać fragment 5, rozdziału od 1 do 20 wersetu. Skupimy się mocniej na końcówce tego fragmentu, także nie wysiadajcie po drodze, ale czekajcie z niecierpliwością na ostatnie fragmenty tego urywku pisma i przeczytamy bardzo, myślę, dobrze znany fragment o tym, kiedy Jezus uwalnia zniewolonego, opętanego człowieka. Przybyli na drugą stronę jeziora do kraju Gera Zeńczyków. Ledwie wysiadł z łodzi i zaraz wybiegł mu naprzeciw z grobu w człowiek opętany przez ducha nieczystego. Mieszkał on stale w grobach i nawet łańcuchem nie mógł go już nikt związać. Często bowiem wiązano go w pęta i łańcuchy, ale łańcuchy kruszył, a pęta rozrywał i nikt nie zdołał go poskromić. Wciąż dniemi nocą krzyczał, tłuk się kamieniami w grobach i po górach. Skoro z daleka ujrzał Jezusa, przybiegł, oddał mu pokłon i krzyczał w niebo głosy, czego chcesz ode mnie, Jezusie, Synu Boga Najwyższego? Zaklinam cię na Boga, nie dręcz mnie. Powiedział mu bowiem, wyjdź, duchu nieczysty, z tego człowieka. I zapytał go, jak ci na imię? Odpowiedział mu, na imię mi Legion, bo jest nas wielu. I prosił go na wszystko, żeby ich nie wyganiał z tej okolicy. A pasła się tam na górze wielka trzoda świn. Prosili go więc, poślij nas w świnie, żebyśmy w nie wejść mogli. I pozwolił im. Tak duchy nieczyste wyszły i weszły w świnie, a trzoda około dwutysięczna ruszyła pędem porwistym z boczu do jeziora. I potonęły w jeziorze. Pasterze zaś uciekli i rozpowiedzieli to w mieście i po zagrodach, a ludzie wyszli zobaczyć, co się stało. Gdy przyszli do Jezusa, ujrzeli opętanego, który miał w sobie Legion, jak siedział ubrany i przy zdrowych zmysłach. I strach ich ogarnął. A ci, którzy widzieli, opowiedzieli im, co się stało z opętanym, a także o świniach. Wtedy zaczęli go prosić, żeby odszedł z ich granic. Gdy wsiadł do łodzi, prosił go opętany, żeby mógł zostać przy nim. Ale nie zgodził się na to, tylko rzekł do niego, wracaj do domu, do swoich i opowiadaj im wszystko, co Pan ci uczynił i jak ulitował się nad tobą. Poszedł więc i zaczął rozgłaszać w dekapolu wszystko, co Jezus z nim uczynił, a wszyscy się dziwili. Nie wiem, jakie wy macie odczucia po tym fragmencie i co was najmocniej dotknęło. Próbujcie też słuchając tego słowa być otwarci na poruszenie, bo być może was Pan dotknie, poruszy czymś, czego ja tutaj nie wyłapałem dla mnie. Dla mnie bardzo ciekawą rzeczą, która jest tu w tym fragmencie, w końcówce tego fragmentu, jest to, że zobaczcie, po tej niezwykłej chwili, gdy Jezus przyszedł do miejsca, w którym był człowiek zniewolony, opętany. Człowiek, w którego okolicy wszyscy wiedzieli, kim on jest, już się przyzwyczaili do tego, że ten opętany człowiek jest nie do ogarnięcia, nikt nie może mu pomóc. Wchodzi w środek tej sytuacji sam Jezus i Jezus go uwalnia. Złe duchy drżą na jego widok, na jego imię i człowiek zostaje uwolniony. To jest ciekawe. Ciekawa jest reakcja. Reakcja całego środowiska, reakcja tych wszystkich ludzi, którzy tam byli. Czytamy, że z jednej strony ci ludzie, którzy tam byli, doświadczyli mocy Jezusa, która sprawiła, że oni stracili świnie, stracili pieniądze, stracili dobytek. Czasami, kiedy Jezus przychodzi, On potrzebuje uwolnić nas od rzeczy, które są naszą nawet czasem materialną własnością. Być może te rzeczy czasem trzymają nas tak mocno przy tym świecie, przy tej ziemi, że potrzebujemy się ich pozbyć. Jezus potrzebuje nami potrząsnąć, żeby pozbyć się tych rzeczy, które wydawały się, bez których nie możemy żyć. Byśmy zobaczyli w jakiej kondycji, w jakim stanie jest nasze serce tak naprawdę. I Jezus przychodzi, uwalnia tego człowieka, świnie się topią i ci ludzie mówią, prosimy Cię wyjdź stąd, odejdź od nas. My nie chcemy Cię tutaj w naszej krainie. Zbyt dużo zamieszania wprowadzasz do naszego życia. Czasem tak się staje, kiedy przychodzi Jezus. Powiem więcej, zawsze tak się staje, kiedy przychodzi Jezus. Kiedy przychodzi Jezus, który jest żywym Jezusem w mocy Ducha Świętego. Bo czasami my próbujemy mówić o Jezusie jako o jakiejś religijnej otoczce. Kiedy ludziom dzisiaj mówimy o Jezusie, im się kojarzy jakiś zajączek w Wielkanoc, to jest jakiś pierniczek, albo jakaś rybka zrobiona w Boże Narodzenie. To jest ich Jezusek. A nasz Jezus jest Synem Boga. Nasz Jezus jest Panem. Na imię Jezusa zgina się każde kolano. Na imię Jezusa drży piekło. Kiedy Jezus przychodzi, tam nikt nie pozostaje obojętny. Z jednej strony widzimy ludzi, którzy uciekają, mówią do Jezusa odejdź od nas. My nie chcemy być blisko z Tobą, bo przeraża nas to, co zrobiłeś w naszym życiu. Przeraża nas to, że wprowadzasz jakiś swój ład i swój porządek. Prawdziwe pójście za Jezusem dopiero zaczyna się w tym momencie, nawet nie w momencie, kiedy widzimy cud, widzimy znak. To jest coś, co przykuwa naszą uwagę. Ale co się stanie później? Jaka będzie Twoja decyzja? Co zrobisz, kiedy zobaczysz cud? Co zrobisz, kiedy zorientujesz się, że Pan uczynił na Twoich oczach coś, co było niemożliwe? Jaka będzie Twoja decyzja? Wielu ludzi powiedziało odejdź od nas, odejdź z tego miejsca, ale był też ten człowiek, który został uwolniony. Człowiek, który całe swoje lata spędził tam w tych grobowcach, rozrywał łańcuchy, miał nadludzką siłę, był opętany. Czytamy, że Jezus uwalnia go. I co ten człowiek mówi do Pana Jezusa? Gdy wsiadł Jezus do łodzi, prosił Go opętany, żeby mógł zostać przy Nim. I Jezus wtedy się nie zgadza. Dlaczego? To jest to, o czym dzisiaj mówiłem na samym początku. Jest wielka pokusa, kiedy doświadczamy mocy Bożej, kiedy doświadczamy uzdrowienia, kiedy doświadczamy obecności Ducha Świętego i zaczynamy w niej żyć, zaczynamy się nią rozkoszować. To jest pokusa, by zostać w miejscu ciepełka, w miejscu bezpieczeństwa, w miejscu, gdzie doświadczyłem tej łaski, bo zawsze będziemy wracać pamięcią do tego pierwszego doświadczenia łaski. A Jezus widział tego człowieka, krok do przodu, widział, co jest jego zadaniem i co jest jego misją. Jezus powiedział do niego, teraz idź i głoś tam, gdzie pójdziesz, co uczynił ci Pan, czego Bóg dokonał w twoim życiu. I Jezus wysyła go, aby złożył świadectwo. I to nie znaczy teraz, że ten człowiek nie miał od tej pory mieć doświadczenia Chrystusa, bo ten człowiek był zachęcony do tego, by go szukać, by się modlić, by jego życie wewnętrzne zaczęło wyglądać inaczej, by jego życie w ogóle się przemieniło. I to nie jest tak w naszym życiu, że my po jednym doświadczeniu Boga mamy już się nie modlić, mamy już się nie karmić, tylko mamy iść i głosić. Nie, mamy dalej być zachęceni do tego, by z Jezusem trwać, ale by nie pozostać jedynie w ramach tego pierwszego cudu, nie pozostać jedynie w tych starych ziemiach, w których to się oczywiście, chwała Panu, stało, ale potrzebujemy zrobić krok do przodu i iść składać świadectwo. Dlaczego to jest tak ważne? Ponieważ dopiero w momencie, kiedy człowiek idzie składać świadectwo, dopiero w momencie, kiedy człowiek idzie dzielić się tym, czego doświadczył, kiedy zaczyna świadczyć o żywym Chrystusie, nasze życie duchowe zaczyna nabierać tempa. Znam wielu ludzi, którzy są rozpieszczani po prostu do granic możliwości różnymi spotkaniami charyzmatycznymi, rekolekcjami, tymi, tamtymi, tamtymi, ale to nie ma przełożenia żadnego na ich świadczenie o Chrystusie. A jeśli to, co się dzieje w Twoim duchowym życiu nie ma przełożenia na ewangelizację, jeśli nie ma przełożenia na to, że zaczynasz być inny dla innych ludzi, że zaczynasz się dzielić Chrystusem z innymi, jeśli tego nie ma, to trzeba zadać sobie pytanie, czy nie utknąłem gdzieś w jakiejś duchowej pułapce. Kiedyś czytałem o świętej Teresie Zawila, niedawno obchodziliśmy jej święto w kościele. Ona przez kilkanaście lat przyznaje, że utknęła w miejscu. Możesz utknąć w miejscu w swoim życiu duchowym, nawet świętym się to zdarzało. Więc pamiętaj, kiedy doświadczysz Chrystusa, jest to łaska i jest to zobowiązanie do tego, by iść dalej, by głosić, by świadczyć, by mówić, by dawać nadzieję tym, którzy być może dzisiaj tej nadziei nie mają. Pamiętam, jak po jednym z pierwszych moich spotkań w życiu z ojcem Żonem Baszaborą, gdzie Pan mnie dotknął, naprawdę byłem dotknięty mocą Bożą, Pan mnie tak doświadczył swoją łaską, że płakałem nad swoim grzechem przez cały wieczór i całe popołudnie. Doświadczyłem go w Komunii Świętej, to było coś niezwykłego, naprawdę. Ale pamiętam, że po tym spotkaniu moją pierwszą myślą było to, gdzie ja mogę iść teraz o tym opowiedzieć, gdzie ja mogę iść teraz złożyć świadectwo, gdzie ja mogę iść teraz i powiedzieć o tym, co uczynił Pan we mnie. Wielu być może poszłoby szukać kolejnych rekolekcji z ojcem Żonem, żeby teraz jeździć za nim wszędzie. Czasami to nas cofa, a nie rozwija. Nie twierdzę, żeby nie jeździć. Jeździjcie po rekolekcjach, jeździjcie, słuchajcie słowa, formujcie się, kształtujmy się wszyscy, to jest ważne. Ale niech to ma ujście dla Twojej parafii, w Twojej wspólnocie, w miejscu, w którym żyjesz, w Twojej rodzinie, w Twojej pracy. Niech wiedzą o tym, co czyni Pan. Bo wtedy, to jest doświadczenie mojego życia, życia ludzi w mojej wspólnocie, kiedy stajesz w miejscu składania świadectwa, stajesz na autostradzie swojego duchowego życia i Twoje duchowe życie zaczyna nabierać tempa, zaczynasz przyspieszać, zaczynasz osiągać prędkości, których byś nie osiągnął na trasie zwykłego ruchu pod Twoim blokiem, pod Twoim domem. Wjeżdżasz w zupełnie inne tempo swojego duchowego życia, kiedy składasz świadectwo, kiedy ostatnim razem złożyłeś świadectwo, kiedy ostatnim razem powiedziałeś, czego doświadczyłeś w spotkaniu z Jezusem, na modlitwie, na rekolekcjach, przez kwadransik, przez jakąś modlitwę nawet transmitowaną. Chciałbym Was zachęcić i dać Wam takie wyzwanie, abyście podzielili się swoją historią, swoim świadectwem. Nie musi to być historia całego życia, ale niech to będzie nawet historia tego, co Pan uczynił w ostatnim czasie dla Ciebie. Z kimś, z kim mieszkasz, współlokatorem, być może z jakąś osobą, którą spotkasz, z którą się umówisz na kawę, być może ktoś do Ciebie zadzwoni, kogo się nie spodziewasz i być może będziesz miał przestrzeń, by opowiedzieć o tym. Dla tych, którzy nie wiedzą jak, może wystarczy, żebyście złożyli świadectwo w komentarzu, czy to pod kwadransikiem, albo lepiej jeszcze w miejsce, gdzie nie ma takiej przestrzeni, by ktoś powiedział o żywym Chrystusie. Możesz wysłać jakiś link komuś, z czymś, co Cię dotknęło. Myśl o tym, jak możesz wpłynąć na ten świat, jak możesz zacząć dzielić się Chrystusem, bo kiedy będziesz dzielił się Chrystusem, kiedy będziesz się dzielił swoim doświadczeniem, kiedy będziesz dzielił się swoją historią tego, jak Jezus zadziałał, Pan będzie działał jeszcze mocniej w Twoim życiu, abyś mówił jeszcze więcej, abyś miał kolejne historie, abyś miał kolejne przykłady, by zaświadczać o tym, że Jezus żyje. Panie, o to Cię dzisiaj prosimy. Chcemy Cię prosić, byśmy nie utknęli w miejscu, byśmy nie zostali w miejscu i nie wpadli w pokusę jakiegoś takiego fałszywego bezpieczeństwa i jakiegoś cukierkowego chrześcijaństwa. Panie, chcemy odważnie składać świadectwo tam, gdzie nas postawisz. Mów do nas, gdzie mamy dzielić się świadectwem. Być może chcesz teraz mówić do osób, które oglądają ten kwadransik, z kim mam porozmawiać, komu miałem opowiedzieć o Chrystusie, do kogo mam zadzwonić, z kim być może odnowić relacje, by powiedzieć to świadectwo, by powiedzieć to, czego doświadczyłem. Duchu Święty, bądź w tym. I proszę Cię, kiedy ktokolwiek z nas odważy się, stań za tym z wielką mocą. Daj nam pokój w sercu, odwagę i daj nam też, Panie, moc do tego, by tej Ewangelii towarzyszyła moc, by choroby były uzdrawiane, by ci, którzy są słabi, byli wzmacniani. Wierzę, że Pan też chce przyjść do jakiejś osoby, która ma problem ze swoim uchem, być może jest to lewe ucho, być może jest to jakiś niedosłuch albo ból, albo coś, co się stało z Twoim uchem. Niech w imieniu Jezusa Chrystusa przyjdzie uzdrowienie do uszu, do tych, którzy to oglądają, być może do tych, do których trzeba będzie zadzwonić, na których będzie trzeba położyć ręce. Jezu, w Twoje imię niech objawia się Twoje Królestwo i Twoja Chwała i niech imię Twoje będzie uwielbione. Amen. Niech Duch Święty Was prowadzi. Piszcie w komentarzach historie, świadectwa, które będą też owocem tego odcinka, tego słowa, które stanie się życiem przez Twoje ręce, przez Twoje usta. Niech Pan Cię prowadzi. Subskrybujcie ten kanał i widzimy się w kolejnym kwadransiku ze Słowem. Z Bogiem. Do zobaczenia. Muzyka