 Być może zmagasz się z problemami w Twoim życiu, które wydają się zbyt wielkie. Jesteś w sytuacji bez wyjścia i zastanawiasz się, czy jest w ogóle szansa na to, że to wszystko skończy się dobrze. Dzisiaj o tym, 27. odcinek z serii KWADRANSIK ZE SŁOWEM. Zapraszam Cię bardzo serdecznie. Dzień dobry, dobry wieczór jakkolwiek, gdziekolwiek i w jaką porę oglądacie ten odcinek z serii KWADRANSIK ZE SŁOWEM. Bardzo się cieszę, że jesteście ze mną i chcecie spędzić te 15 minut na budowaniu własnej wiary. Nie ma lepszego sposobu na budowanie swojej wiary jak słuchanie Słowa Bożego, jak otwieranie się na to, co mówi do nas Bóg. Być może dla niektórych jest to odkrycie, że Bóg mówi w dzisiejszych czasach, że Bóg chce się z nami komunikować, Bóg chce mieć z nami bardzo bliską relację i bliską więź. Dlatego zostawił nam swoje Słowo i zostawił nam swojego Ducha Świętego, który jak powiedział Jezus, będzie przypominał nam o tym wszystkim, co Bóg już nam powiedział. Będzie odkrywał przed nami nowe rzeczy, nowe fascynujące prawdy, które Pan Bóg chce, żeby ożyły w naszym sercu. Nie wystarczy jedynie słuchać Słowa, ale to Słowo powinno wydawać w nas owoc, to Słowo powinno w nas żyć, tym Słowem my powinniśmy żyć i widzieć Jego niezwykłe owoce. Dlatego chciałbym was zachęcić i ta seria tych odcinków ma właśnie to na celu, by przybliżyć nam Słowo Boże, byśmy z powrotem zaczęli je kochać, byśmy zaczęli nim żyć i byśmy zaczęli je codziennie czytać. Także zachęcam was do tego, by wziąć do ręki Słowo Boże. Może macie mniejsze, może macie większe, może w telefonie, ale zachęcam was właśnie do tego i zapraszam was do tego, byśmy to Słowo teraz mieli przy sobie. Będziemy chcieli wspólnie czytać dzisiaj 17 rozdział, rozpoczniemy 17 rozdział 1 Księgi Samuela. Jest to fragment, w którym będziemy widzieć i patrzeć, przyglądać się bitwie, którą toczył Dawid, bitwie z Goliatem, która jest bardzo sławna i bardzo znana. I wierzę, że coś nowego z tego słowa Pan Bóg dzisiaj nam również pokaże. Więc 17 rozdział 1 Księgi Samuela od wersetu 1 do wersetu 11. Wielki obóz z obozu filistyńskiego, który wystawił się z obozu filistyńskiego, był wystawiony na obozie Bintu, przygotowując się do walki z Filistynami. Filistyni stali u zbocza jednej góry, po jednej stronie, Izraelici zaś na zboczu innej góry, po drugiej stronie, a oddzielała ich dolina. Wtedy wystąpił z obozu filistyńskiego pewien harcownik imieniem Goliat, pochodzący z Gad. Był wysoki na sześć łokci i jedną pięć. Na głowie miał hełm z brązu ubrany, zaś był włózkowy pancerz z brązu o wadze pięciu tysięcy syklów. Miał również na nogach nagolennicę z brązu oraz brązowy zakrzywiony nóż przewieszony przez ramię. Drzewce włóczni jego były jak wałt kacki, a jego grot ważył sześćset syklów żelaza. Poprzedzał go też giermek niosący tarcze. Stanąwszy naprzeciw, krzyknął w kierunku wojsk izraelskich te słowa, Po co się ustawiacie w szyku bojowym? Czyż ja nie jestem Filistynem, a wy sługami Saula? Wybierzcie spośród siebie człowieka, który by przeciwko mnie wystąpił. Jeżeli zdoła ze mną walczyć i pokona mnie, staniemy się waszymi niewolnikami. Jeżeli zaś ja zdołam go zwyciężyć, wy będziecie naszymi niewolnikami i służyć nam będziecie. Potem dodał Filistyn. Oto urągałem dzisiaj wojsku izraelskiemu. Dajcie mi człowieka, będziemy z sobą walczyć. Gdy Saul i wszyscy Izraelici usłyszeli słowa Filistyna, przelękli się i przestraszyli bardzo. Myślę, że każdy z nas słyszał kiedyś o tej historii walki Dawida z Goliatem, nawet jeśli nie jest bardzo wierzący, ponieważ w naszej codzienności, w takim potocznym mówieniu, potocznej mowie bardzo często porównuje się różne sytuacje w naszym życiu właśnie do walki Dawida z Goliatem. Kiedy? Wtedy, kiedy stają naprzeciw siebie dwie strony. Jedna, która jest zdecydowanym faworytem, a druga, która jest skazana na porażkę. Zobaczcie też jak biblijne prawdy są częścią naszej kultury, często o tym zapominając. Wszyscy wiemy, że Dawid wygrał tę bitwę, która była nie do wygrania. Wszyscy wiemy i zdajemy sobie z tego sprawę, że odniósł sukces, którego się nikt nie spodziewał. Chciałbym, byśmy zadali sobie dziś właśnie pytanie, co było przyczyną tego sukcesu? Co odpowiadało za sukces Dawida? Dlaczego stając naprzeciwko Goliata, który był silniejszy, który był bardziej uzbrojony, był tak uzbrojony, że kiedy czytałem ten fragment to było dość śmieszne, że nawet miał ze sobą giermka, który trzymał mu tarcze, bo miał na sobie tyle metalu, tyle żelaza, że już nawet nie miał jak dźwigać kolejnej części swojej zbroi. Jak prosty chłopak ze wsi, jak prosty chłopak z pola wygrał z uzbrojonym Goliatem, który był dużo większy od niego. Tytuł tego odcinka to Patrz oczami Boga. Dawid wygrał tę bitwę, ponieważ nie patrzył na wroga z perspektywy chłopca niedoświadczonego, nieuzbrojonego, który nie ma szans, ale patrzył na wroga, patrzył na bitwę, patrzył na to, co ma przed nim stać i tego, który ma przed nim stanąć z perspektywy Pana Boga zastępów. To jest klucz do odnoszenia zwycięstw i sukcesów w naszym życiu na co dzień, kiedy staje naprzeciw nas wróg, kiedy staje naprzeciw nas bitwa, okoliczność, sytuacja, w której wiemy, że jesteśmy bez szans. Wtedy musimy sobie uświadomić i przypomnieć to, co powiedział Dawid. Nie staje naprzeciwko Ciebie we własnym imieniu, nie staje naprzeciwko Ciebie i nie staje w tej bitwie jako Dawid, ale staje w imieniu Pana Boga zastępów, którego reprezentuje. Nie wiem, czy pamiętasz o tym, ale chcę Ci przypomnieć, że od momentu chrztu, kiedy uwierzyłeś w Pana Jezusa, jesteś Jego reprezentantem na ziemi. Jesteś tym, którego imię Ty właśnie niesiesz. Bóg patrzy na Ciebie i mówi, to jest mój syn, to jest moja córka, to jest mój dziedzic, On niesie moje imię, On jest tym, do którego ja się przyznaję. Więc każda bitwa, którą toczysz w życiu, już nie jest dłużej tylko twoją bitwą. Ona nie jest dłużej tylko bitwą, którą ty sam musisz toczyć, tak jak ludzie na świecie wydaje się żyją, własnymi siłami, próbując pokonywać przeciwności, okoliczności losu, które są bardzo często dużo większe od naszych możliwości, ludzkich możliwości. My, wierzący w Jezusa, Jego dzieci, stajemy w tych bitwach jako ci, którzy niosą imię Pana zastępów, jako ci, którzy Go znają i którzy mają dostęp do mocy Królestwa Bożego na ziemi. I to jest niezwykłe i to robi całą przewagę, którą mamy. Więc musimy nauczyć się patrzeć w naszym życiu oczami Bożymi, patrzeć z perspektywy Boga, z perspektywy Jego oczu, Jego wzroku, bo przy Nim wszystko tak naprawdę jest małe i drobne. Więc cały klucz polega na tym, byśmy dostosowali nasz własny wzrok do wzroku Boga. Kiedy staje naprzeciwko ciebie choroba, kiedy staje naprzeciwko ciebie sprawa w sądzie, kiedy staje naprzeciwko ciebie trud, coś z czym wiesz, że nie jesteś w stanie wygrać, bo po ludzku wyczerpały się wszystkie możliwości, wtedy proś Ducha Świętego, Duchu Święty, pomóż mi patrzeć tak jak Ty patrzysz, patrzeć tak jak Ojciec patrzy, tak jak Jezus chodząc po ziemi widział rzeczywistość i ja wiem, że to jest rzeczywistość, w której ja wygram, ja zwyciężę, bo Ty jesteś Panie tym, który jest zwycięzcą, Ty jesteś tym, który wygrywa. Więc chodzimy w Jego mocy, chodzimy w Jego autorytecie, chodzimy w Jego łasce tutaj na ziemi. To jest sekret zwycięstwa, to był sekret Dawida. Przypomniał mi się też ten fragment, myślę, że dobrze go pamiętacie, kiedy Pan Bóg przez proroka Samuela powoływał Dawida na króla nad Izraelem i wtedy prorok Samuel powiedział takie znamienne słowa, wybierając Dawida i odrzucając innych z jego rodzeństwa, którzy wydawali się być bardziej odpowiedni. Prorok Samuel powiedział, nie tak jak człowiek widzi Bóg. I Dawid w tej chwili, myślę, że on pamiętał ten fragment, on pamiętał to zdanie, które wyryło się w jego sercu, to był pierwszy moment, kiedy ktoś w niego uwierzył i to prorok Boga powiedział, Ty będziesz przyszłym królem Izraela. I on zapamiętał to zdanie, myślę sobie, nie tak jak człowiek widzi Bóg. I Dawid od tej pory, myślę, dokładał wielkich starań do tego, by patrzeć na wszystko w swoim życiu tak jak patrzy na to Bóg. I kiedy stanął naprzeciwko Goliatta, pamiętał, on dostosował swój wzrok do wzroku Boga. To była przyczyna i to był powód, dla której Dawid wygrał swoją bitwę. Co się dzieje, kiedy patrzysz z własnej perspektywy na trudy, okoliczności, sytuacje w swoim życiu, a nie patrzysz na nie oczami Boga, nie patrzysz na nie tak jak Bóg zaprasza cię do tego, byś widział to, co się dzieje w twoim życiu. To się zadziało w ostatnim wersecie, który przeczytaliśmy z 17 rozdziału, gdy Saul i wszyscy Izraelici usłyszeli słowa Filistyna, przelękli się i przestraszyli bardzo. Lęk jest znakiem, że patrzysz na to, co przychodzi w twoim życiu, na sytuacje, które się pojawiają własnymi oczami, z własnej perspektywy, a nie z perspektywy Boga. Kiedy patrzymy na nasze życie tak, jak patrzy na nie Bóg, nie będzie w nim lęku, bo będziesz wiedział, będziesz pewny, będziesz przekonany, że Bóg jest z tobą, że On cię ochroni, że ty z Nim zwyciężysz. I to jest bardzo ważne, byśmy się tego nauczyli, takiego sposobu życia, byśmy nauczyli się ufać Bogu bardziej niż naszym własnym oczom. Na tym polega też dojrzałość w życiu duchowym, byśmy nie ulegali temu, co dzieje się dookoła. Kiedy przychodzą złe diagnozy, kiedy przychodzą sytuacje bez wyjścia, ty wiesz, komu zaufałeś, ty wiesz, na kim położyłeś swoje życie. I twój Bóg jest większy od problemu, twój Bóg jest większy od złej diagnozy, twój Bóg jest większy od tego, cokolwiek może się zadziać tutaj na ziemi i co wróg zamierzał na twoje życie. Bo wróg, Goliat, klęknie przed Bogiem i przed tym, którego imię niesiesz w swoim życiu. Więc możesz powiedzieć tak jak Dawid, stając naprzeciwko trudności, kim jest ten nieobrzezany filistyn, który śmie urągać armii Boga żywego. Możesz powiedzieć do trudności, na którą dzisiaj patrzysz, kim jesteś, żeby fikać mojemu Bogu, w którego ja wierzę. I powiem wam jedno świadectwo na koniec, zanim się pomodlimy i które też będziecie mogli w części obejrzeć. Byliśmy ostatnio w Gdańsku z Mocnymi w Duchu na forum charyzmatycznym z okazji 40-lecia archidiecezji gdańskiej. I podczas tego wydarzenia modliliśmy się o uzdrowienie również i usłyszeliśmy jedno niezwykłe świadectwo, dzień później po modlitwie, podczas Eucharystii, która kończyła całe to wydarzenie. Wieczór wcześniej modliliśmy się m.in. o tym, by znikały guzy, by Pan Bóg zabierał guzy. I podczas Eucharystii, przed Eucharystią podeszła do Ojca Pawła pewna kobieta, która przyniosła też dokument medyczny ze szpitala, gdzie było napisane, że ma na łydce mięśniaka guz wielkości 10x15 cm. Ogromny guz, który wystawał z jej nogi, który był na tyle też jakoś dość słabo wyglądał, że bała się wychodzić, wstydziła się wychodzić na plażę co roku. I przyszła do domu po tej modlitwie i sama zaświadczyła o tym, że Pan Bóg zabrał tego guza, że zostało na jej nodze wgłębienie. Myślę, że najlepszą opcją będzie to, kiedy sami zobaczycie, co powiedziała. Także spójrzcie na krótki filmik. Teresa podeszła do mnie i pokazała mi bardzo konkretne uzdrowienie w trakcie tego forum. Ja rozumiem, że tutaj jest dokument ze szpitala Marynarki Wojennej, gdzie jest napisane, że był mięśniak duży 10x15 cm na prawej łydce. I proszę Cię powiedz, co się wydarzyło, jak Ty na to patrzysz, co się stało? Wczoraj chyba, tak? Wczoraj w czasie modlitwy, jak modlił się, była modlitwa o uzdrowienie. Czy ja coś czułam? Nie wiem, czy ja coś czułam. W każdym razie wydawało mi się, że chyba znika mi ten guz, bo on taki był bardzo duży. I do koleżanek mówię, zobaczcie, czy ja nie mam guza? One się roześmiały. Poszłam do domu i do męża mówię, wiesz co, chyba zniknął. Zobacz, nie mam guza. No, miałam? No, miałaś. No, nie ma. I teraz mam tylko takie lekkie wgłębienie. Chwała Panu za to, co uczynił. Całość tego świadectwa i inne historie będziecie mogli zobaczyć na najnowszym filmiku, który pojawi się po tym odcinku na kanale. Do tego Was zachęcam. Chciałem Wam pokazać tę historię, żebyśmy mogli spojrzeć na to, że zobaczcie, taki wielki guz dla nas to jest coś nie do zrobienia, nie do przeskoczenia, ale z perspektywy Boga, kiedy spojrzymy na niego tak, jak patrzy na niego Bóg, to jest bułka z masłem, to jest pikuś. I niech to świadectwo da nam wiarę w to, że każdy problem z Bożej perspektywy jest jak to świadectwo, które usłyszeliśmy przed chwilą, jest po prostu czymś bardzo prostym do zrobienia. Więc pomódlmy się teraz wspólnie, byśmy z takiej perspektywy patrzyli na to, co dzieje się w naszym życiu. Także Panie Duchu Święty, chcemy Cię prosić, wzbudź w nas wiarę, daj nam wielką wiarę w to, że Twoje spojrzenie jest większe, że Twoja perspektywa patrzenia jest dużo bardziej wielka i doskonała i że z Tobą nie musimy bać się żadnych okoliczności i żadnych trudów w naszym życiu i że nawet największą górę jesteśmy w stanie przejść i pokonać, kiedy idziemy w Twoje imię. Także zapraszamy Cię teraz, przyjdź Duchu Święty i daj nam wiarę, która pokona każdy problem i każdą trudność. Daj nam oczy, które widzą tak, jak Ty sam widzisz. Amen. Niech Pan Bóg Cię błogosławi, niech błogosławi nam w pokonywaniu trudności w Jego imię, bo nie idziesz sam, idziesz z Nim. Kochani, bardzo krótkie ogłoszenie na sam koniec. Po pierwsze, jeśli chcecie, by kwadransiki ze Słowem pojawiały się dwa razy w tygodniu, nie tylko raz w środę, to chciałbym Was poprosić o taki prosty znak 2000 łapek w górę. Jeśli klikniesz łapkę w górę i będzie 2000 łapek, to będę się starał od stycznia, by takie odcinki pojawiały się dwa razy w tygodniu, nie tylko raz. Po drugie, zachęcam Was do tego, byście subskrybowali ten kanał oraz kanał mojego dobrego znajomego, ojca Daniela, Wojdy. To jest kanał Pogłębiarka, który służy do medytowania Słowa Bożego, więc jeśli chcesz w swoim życiu nie tylko o Słowo rozważasz, ale też medytować, to bardzo serdecznie ten kanał polecam i za chwilę będziecie mogli, klikając w okienko, przejść właśnie do Pogłębiarki, zasubskrybować, polubić, kliknąć dzwoneczek, bo wtedy te wszystkie rzeczy, które pojawiają się na kanale i są najnowsze, są wyświetlane po prostu na bieżąco. Także zachęcam Was do tego i do zobaczenia. Moje inne serie. Polecam!