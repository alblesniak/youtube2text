 Słowo Boże mówi nam o tym, że zły duch próbuje powstrzymać człowieka przed wejściem w osobistą relację z Panem Jezusem. Święty Paweł mówi, że zaciemnia on umysły ludzi, by nie otworzyli się na zrozumienie Ewangelii. Co jednak, jeśli człowiek już wszedł w osobistą relację z Panem Jezusem, jaka czeka na niego pokusa? O tym więcej w dzisiejszym kwadranciku ze Słowem. Cześć, witajcie kochani bardzo, bardzo serdecznie w dzisiejszym kwadranciku ze Słowem, w którym będziemy czytać kolejny urywek Pisma i rozważać go, zastanawiać się nad tym, co Pan ma dzisiaj nam do powiedzenia i bardzo się cieszę, że znalazłeś chwilę, żeby być dzisiaj tutaj ze mną i wspólnie słuchać Słowa Bożego. Bardzo się cieszę również, że Słowo Boże dociera do nas na wiele różnych sposobów, nie tylko tutaj przez kanał na YouTubie, również przez telewizję TBN, która transmituje kwadranciki, różne konferencje, w których miałem też okazję brać udział. W każdą sobotę o godzinie 20.00 możecie na stacji TBN, na WP Pilot albo na swoich telewizjach, gdzieś na swoich kablówkach, w swoich telewizorach posłuchać, czy wziąć udział w takiej konferencji, bo ja sam jak sobie je włączam czasami zobaczyć, jak to było parę lat temu, to faktycznie wszystko to tak wydaje się tak piękne, bo byliśmy w czasach, gdzie można było się spotkać na hali sportowej, na Stadionie Narodowym. Teraz jesteśmy nieco bardziej uziemieni, ale Słowo Boże głosi się dalej przez technologię, również przez telewizję, także chciałem Was zachęcić, w każdą sobotę o 20.00 w TBN Polska możecie być częścią tych wydarzeń, w każdą środę, też wieczorami możecie posłuchać kwadrancików ze Słowem, także Bogu za to dzięki. Również taką możliwość dają nam książki i pojawiła się najnowsza książka o modlitwie, modlitwa w blasku Boga, więc do tej książki chciałem Was zachęcić, również przez to krótkie intro, które chciałem Wam pokazać. Dobra. Miałeś tak w swoim życiu modlitewnym, że chciałeś się zacząć modlić i nagle zaczęło Ci się chcieć spać. Być może przypomniała Ci się rzecz, której nie zrobiłeś od pół roku i... Modlić się 5 minut czy 10 minut? Przed obiadem czy może po obiedzie? Idąc spać czy wstając rano? Tak wiele różnych pokus przychodzi, by przeszkodzić nam w prawdziwej modlitwie. Ten materiał pomoże Ci je przezwyciężyć. Wielu świętych, ojców pustyni, kiedy uczy modlitwy, mówi o tym, że kluczem i tym, co jest najważniejsze w modlitwie, to to, by przejść z modlitwy zewnętrznej do modlitwy wewnętrznej, z modlitwy cielesnej do modlitwy duchowej, bo to dopiero na głębi modlitwy dokonują się w nas zmiany. Prawdziwa modlitwa niesie w sobie ten niezwykły sekret bycia przemienionym w obecności tego, w którego się wpatrujemy. Jeszcze więcej niezwykłych tajemnic, które odkrywamy o modlitwie, na temat modlitwy znajdziesz w tym materiale, do którego Cię bardzo serdecznie zapraszam. Także do zakupu tej książki chciałem Was bardzo serdecznie zaprosić, zachęcić. Książka dla tych, którzy nie wiedzą być może jak zabrać się za modlitwę, jak się modlić, co zrobić, kiedy przychodzi senność, zmęczenie, na jakie sposoby zły duch w ogóle próbuje nas z modlitwy gdzieś wyrzucić, z życia modlitewnego gdzieś próbuje nam podkładać różne kłody. Również ja czerpałem w tej książce z mądrości ojców pustyni, ludzi, którzy naprawdę mieli też głębokie życie modlitewne, życie duchowe. Myślę, że ta książka wydobywa pewną głębię i jest przekazana w tak prosty sposób, że jak jedna z osób z wydawnictwa powiedziała po tej książce, naprawdę nie możesz powiedzieć, że nie wiesz jak się modlić. Zachęcam Was do tego. Link do tej książki jest w opisie tego filmiku. Do tego Was zapraszam. Dzisiaj chciałbym, byśmy otworzyli wspólnie Słowo Boże na Ewangelii według św. Łukasza na 13 rozdziale. Od wersetu 10 do wersetu 17. Zachęcam Was i zapraszam również, byście wzięli Słowo Boże i Pismo Święte do ręki, byście wspólnie ze mną je czytali. I ten fragment słowa, ten urywek pisma będzie mówił o pewnej pułapce, która jest zastawiona na ludzi, którzy mają i chcą mieć życie duchowe, którzy chcą się modlić, którzy chcą iść za Panem. To jest jedna, uważam, z większych pułapek, która może nas zastać i może spróbować zatrzymać nas w naszym duchowym rozwoju. Łukasza 13, od 10 do 17. W jednej z synagog wygłaszał w szabat naukę. Znalazła się tam wtedy kobieta mająca od 18 lat jakiegoś ducha niemocy. Była pochylona i nie mogła w pełni się odgiąć. Kiedy ją Jezus zobaczył, przywołał ją i powiedział kobieto jesteś już wolna od swojej niemocy i położył na nią rękę. Zaraz wyprostowała się i wielbiła Boga. Wtedy przełożony synagogi, oburzony na to, że Jezus uzdrowił w szabat, powiedział do ludu jest sześć dni, w których powinno się pracować. W tych zatem dniach przychodźcie po uzdrowienie, a nie w dniu szabatu. Pan na to rzekł mu. O budnicy, czyż każdy z was nie odwiązuje w szabat od żłobu swojego wołu lub osła i wyprowadziewszy nie poi? A czy ta, która jest córką Abrahama i którą więził szatan już przez 18 lat, nie powinna być uwolniona ze swoich pęd w dniu szabatu? Kiedy to powiedział, wstyd ogarnął wszystkich jego przeciwników, a cały tłum cieszył się ze wszystkich chwalebnych czynów, których był sprawcą. Pierwsza rzecz, która mnie gdzieś bardzo porusza w tym fragmencie, to jest to, kiedy Jezus widzi tę zniewoloną kobietę, 18 lat zniewoloną, to jest kawał czasu. Kiedy sobie czytałem ten fragment wczoraj, chyba myślałem sobie Boże, to jest większość mojego życia. Czyli to jest tak, jakbym znał kobietę od mojego dzieciństwa i przez całe swoje życie był przyzwyczajony do tego, że ta kobieta chodzi tak strasznie zgarbiona, że pewnie jest pośmiewiskiem wszystkich ludzi, ale przynajmniej, jeśli nie pośmiewiskiem, to większość ludzi tak ją kojarzy. Ta zgarbiona idzie. Kobieta, która była pohańbiona, która była na pewno traktowana nie tak, jak chciałaby być traktowana. 18 lat cierpiała z powodu jakiegoś ducha niemocy, czytamy w ogóle w Biblii w przekładzie pierwszego kościoła. Trzymał ją duch niemocy. Ta choroba była chorobą spowodowaną przez ducha. Są takie choroby, których korzeniem, za którymi stoi duch. Nie każda choroba jest spowodowana jakimś duchem choroby, ale Ewangelia jasno mówi, ewangeliści o tym mówią, że są takie choroby, za którymi stoi zły duch. I miałem w swoim doświadczeniu też posługi z modlitwą o uzdrowienie takie doświadczenia, kiedy lekarze nie wiedzieli, jak pomóc, nie potrafili zdiagnozować choroby i leki nic nie pomagały. A po modlitwie o uzdrowienie i po modlitwie o uwolnienie, kiedy modliliśmy się, by zły duch odszedł, bo kiedy przyzywamy imienia Jezus, to imię Jezus wypowiadane z wiarą z naszych ust jest najpiękniejszym, najprostszym egzorcyzmem. Kiedy mamy serca zanurzone w ufności co do tego imienia, kiedy po prostu wypowiadamy z wiarą i z ufnością imię Jezus, złe duchy odchodzą na to imię, zginają swoje kolany. Jak mówi św. Paweł w liście do Filipian. I bywało tak, że kiedy modliliśmy się w imieniu Pana Jezusa, złe duchy po prostu odchodziły i choroba ustępowała. I lekarze nie umieli tego wyjaśnić. I to jest dla mnie dowód na to i takie potwierdzenie tego, że są takie choroby, które po prostu są spowodowane jakąś duchową ingerencją. Zresztą widzimy to tutaj w tym fragmencie pisma. I czytamy, że kiedy ta kobieta stanęła przed Panem Jezusem, Jezus powiedział po prostu, kobieto jesteś wolna od swej niemocy. Położył na nią swoją rękę i kobieta była wolna i się wyprostowała. I to było coś pięknego, myślę, dla tej kobiety. Wyobraźcie sobie 18 lat chodzenia w takiej ciemności. 18 lat chodzenia jak człowiek jakiejś niższej rangi, niższej klasy. I w pewnym momencie nadchodzi ten dzień. Dzień spotkania z Jezusem. To był szabat. To był dzień, w którym Żydzi spotykali się w synagodze. Szczególny dzień dla Żydów, wyjątkowy dzień dla Żydów. Dzień wybrany przez Boga, by mieć relację ze swoim ludem. I kiedy Jezus dokonuje tego uwolnienia, tego uzdrowienia tej kobiety, dzieje się coś, co możemy przeczytać w 14 wersecie. Kiedy ta kobieta wyprostowała się i wielbiła Boga, wtedy przełożony synagogi, oburzony na to, że Jezus uzdrowił w szabat, powiedział do ludu, jest 6 dni, w których się leczcie. Ale nie w dzień szabatu. Macie cały tydzień, żeby się leczyć, ale nie w ten dzień. Bo to jest obraza prawa. To jest obraza przepisów. Obraza naszej tradycji. I Jezus, który jest Panem szabatu, sam się tak nazywa, Syn Człowieczy jest Panem szabatu. Syn Człowieczy jest tym, który jest Panem prawa. On nie przyszedł znieść prawa i walczyć z prawem, ale On je wypełniał. To znaczy, Jezus w tym momencie również wypełnia prawo. On go nie łamie, choć wielu wydawało się, że łamie. Ponieważ miłość wypełnia prawo. W szabat jest czas na miłość. A to, co się stało, było doświadczeniem miłości. Ta kobieta doświadczyła właśnie miłości Boga. Ta kobieta przed chwilą doświadczyła spotkania z miłosiernym Bogiem, który wejrzał na jej poniżenie. Wielu walczy z ludźmi, którzy posługują modlitwą o uzdrowienie. Bo mówią, że to jest protestantyzacja, że to jest jakieś przegięcie, że to jest w ogóle po co to komu? To jest ta sama sytuacja, tylko jesteśmy w innych ciuszkach, w innym wieku. Ale problem jest ten sam. To znaczy, toczy się walka pomiędzy Bogiem, który chce kochać człowieka, a ludźmi, którzy myślą, że walczą w imię Boga. I myślą, że bronią Boga i bronią Jego przepisów. A tak naprawdę walczą z Jego miłosiernym sercem. Bardzo wiele razy tak jest. I bardzo często się to zdarza. I dla mnie, kiedy jestem w środku tej posługi modlitwą o uzdrowienie, dla mnie doświadczenie uzdrowienia przez człowieka jest doświadczeniem bycia pokochanym przez Boga. Kiedyś, pamiętam, oglądałem takie świadectwo, gdzie kobieta była sparaliżowana i zaczęła chodzić. I pierwszą rzeczą, którą zaczęła krzyczeć, mówiła, Boże, Ty to zrobiłeś dla mnie, dla mnie. I płakała, krzycząc, że Bóg to zrobił dla niej. Bo wiele razy jesteśmy przekonani, że Bóg robi wszystko dla innych. Że zbawił cały świat, że zbawił wszystkich. I jest to prawda. Przelał krew za cały świat. Ale potrzebujesz dzisiaj doświadczyć, że zrobił to dla Ciebie. Potrzebujesz dzisiaj doświadczyć, że ta miłość jest dla Ciebie. Bardzo osobiście, dostępna. I Chrystus przez te znaki, jak przez uzdrowienie, chce Ci pokazać swoją miłość. Chce Ci objawić swoją miłość. 14 werset jest tutaj kluczowy. Czytamy, On był oburzony na to, że Jezus to zrobił. Człowiek przyłożony synagogi był oburzony, że Jezus uzdrowił tą kobietę, która 18 lat cierpiała z powodu zniewolenia przez demona. I dzisiaj chciałem powiedzieć o tym właśnie w tym odcinku. Co jest pułapką człowieka, który chce żyć z Bogiem? Co może być pułapką dla człowieka, który naprawdę gdzieś szanuje Boże Prawo? Bo to nie jest tak, że Ci ludzie, o których teraz mówię, nie szanują Bożego Prawa. Szanują je bardzo mocno. Ale pułapka jest taka, że możesz wejść w pewien pozór religijności, a być daleko od serca Boga, który jest w centrum wszelkich przepisów i wszelkich nakazów. To serce Boga, to miłość wypełnia Prawo. To Prawo powstało dla człowieka, nie człowiek dla Prawa. W środku każdego przykazania, które daje Bóg, jeśli chcemy je dobrze rozumieć, jest miłość do Boga, jest miłość do ludzi. Jeśli wyzbędziemy się tej miłości i zostanie jedynie pewna forma pobożności, to będzie to coś bardzo odległego od serca Boga. I w taką pobożność, wykrzywioną pobożność można wejść. Jedną taką skrajnością jest to, o czym czytamy w Apokalipsie św. Jana. Czytamy tam o tym, gdzie anioł mówi do jednego z kościołów bądź zimny albo gorący, jeśli będziesz letni, to wypluję cię z moich ust. Letniość to jest coś, co obrzydza Pana Boga. To znaczy letniość w naszym życiu duchowym, letniość w naszej relacji z Panem, kiedy nie jesteś ani zimny, ani gorący. Kiedy po prostu sobie żyjesz trochę z Bogiem, trochę nie z Bogiem. Jedną nogą z Bogiem, drugą nogą w tym świecie. To jest coś duchowo obrzydliwego. I to jest jeden rodzaj pułapki. Drugi rodzaj tej pułapki, druga skrajność, to jest coś, co przytrafiło się na przykład Szawłowi, który myślał, że to, co robi, robi z gorliwości względem Pana Boga i myślał, że swoją walką, swoim teraz walczeniem z ludźmi, prześladowaniem chrześcijan uwielbia Boga. A kiedy Jezus mu się objawia, mówi, Szawle, Szawle, dlaczego mnie prześladujesz? A prześladował przecież chrześcijan, a nie osobę Chrystusa, bo Chrystus już przecież był zmartwychwstały. I kiedy prześladował chrześcijan, kiedy prześladował ludzi, którzy chcieli naśladować Chrystusa, prześladował samego Chrystusa. Chrystus wziął to bardzo osobiście. I zobaczcie, że ta pułapka jest pułapką religijności. To jest pułapka religijności. Człowieka, który myśli, że idzie w wierze, myśli, że naśladuje Boga, a tak naprawdę walczy przeciwko samemu Bogu. Pozbawiając ludzi doświadczenia, możliwości doświadczenia Jego miłości, pozbawiając innych swoim twardym prawem, pozbawiając innych tej możliwości spotkania się z tym, który ma moc jednym swoim słowem zmienić całe twoje życie, jak zmienił życie tej kobiety. I potrzebujemy dzisiaj wiedzieć, że diabeł, jeśli nie będzie mógł nas po prostu zatrzymać, to będzie próbował wrzucić nas w jakąś skrajność. Będzie próbował nas albo wrzucić w letność, gdzie nie będziemy dbali tak naprawdę o nasze życie z Bogiem, o modlitwę, o świętość, o czystość, o przestrzeganie gdzieś bożych przykazań, o czytanie słowa, o życie sakramentalne. Po prostu wszystko nam jedno. Ale będzie nas próbował również wrzucać w taką skrajność walki o przepisy, o punkty prawa. A finałem może być to, co widzimy w życiu faryzeuszów. Walczyli o przepisy, bo myśleli, że te przepisy wskażą na Chrystusa. A te przepisy w ich wykonaniu zasłoniły im Chrystusa i zbawienie, które Chrystus przynosił. I Boże, dzisiaj prosimy Cię, uczyj z nas ludzi, którzy będą prawdziwie pobożni, którzy będą prawdziwie szli za Tobą. W Twoim słowie czytamy, Panie, że przyjdą takie czasy, że w dniach ostatnich nastaną chwile trudne. Ludzie bowiem będą samolubni, chciwi, wyniośli, pyszni, bluźniący, nieposłuszni rodzicom, niewdzięczni, niegodziwi, bezserca, bezlitośni, miotający oszerstwa, niepohamowani, bez uczuć ludzkich, nieprzychylni, zdrajcy, zuchwalcy, nadęci, miłujący bardziej rozkosz niż Boga. Będą okazywać pozór pobożności, ale wyrzekną się jej mocy. I Panie, Ty mówisz, byśmy od takich ludzi stronili, którzy będą okazywali pozór pobożności, ale wyrzekną się mocy. Panie, wiemy, że Twoja Ewangelia ma moc. Wiemy, że Twoja Ewangelia przynosi życie. Przynosi moc do świętego życia. Przynosi moc do tego, byśmy żyli zgodnie z Twoim słowem. Twoja Ewangelia ma moc, by nasze życie zmienić, uwolnić i uzdrowić. I dzisiaj otwieramy się na moc Twojej Ewangelii i prosimy Cię, abyśmy nie byli ludźmi, którzy zatrzymują przed kimś możliwość spotkania i doświadczenia Ciebie, ale chcemy być ludźmi, którzy taką możliwość otwierają, umożliwiają. Poślij nas tam, gdzie chcesz. Panie, zrób z nami, co sam chcesz zrobić. I uczyń to, co przyniesie tylko Tobie chwałę, cześć i uwielbienie. Amen. Niech tak się stanie. Dobrego dnia, popołudnia, wieczoru. I trzymajmy się mocno Jezusa, trzymajmy się mocno Ducha Świętego, a wtedy nie wpadniemy w tą pułapkę fałszywej pobożności, fałszywej religijności. Z Bogiem, do zobaczenia. Do miłego i subskrybujcie kanał. Napisy stworzone przez społeczność Amara.org