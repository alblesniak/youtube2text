 W dzisiejszym kwadransiku ze Słowem będziemy podejmowali temat rozeznawania o tym, jak rozeznawanie w naszym duchowym życiu jest ważne i istotne i co się dzieje, kiedy nie rozeznajemy. Zapraszam na kwadransik ze Słowem. Cześć, witajcie bardzo serdecznie w kolejnym odcinku z serii kwadransik ze Słowem. Idziemy jak burza. Jak tak ostatnio przeglądałem te nasze kwadransiki, zbliżamy się w dość szybkim tempie do setnego odcinka kwadransika. Wydaje się to bardzo szybko i to dobrze, bo oznacza to, że czytamy Słowo Boże systematycznie, regularnie i wtedy Ono ma moc nas przemieniać. Chciałem też z samego początku podziękować tym wszystkim, którzy byli w Krakowie na spotkaniu autorskim ostatniej książki, którą udało nam się wydać razem z wydawnictwem Znak Góra Ośmiu Błogosławień. Możecie też na tym kanale oglądać te osiem odcinków dziesięciominutowych, do których Was zachęcam. Będzie też na końcu odnośnik, by do nich przejść. Rozważamy każde błogosławieństwo, staramy się wyciągnąć jakąś życiową prawdę. Coś, co może pomóc nam na co dzień jeszcze mocniej w życiu z Bogiem. Dziękuję tym, którzy przyszli do Auli Ojców Franciszkanów. Było Was tak wielu, że nie mieściliśmy się w tej Auli. Była tam pani z LMFF, która prowadziła te spotkania autorskie. Pamiętam, jak czekaliśmy na rozpoczęcie tego spotkania, a Wyście ciągle przychodzili, przychodzili, przychodzili. Wszyscy tam stali. I ta kobieta, Gosia, którą serdecznie pozdrawiam, tak się złapała za głowę i mówi, jestem w szoku. W życiu nie było na takim spotkaniu autorskim, gdzie było aż tak wiele osób. Dziękuję Wam za to, że mogliśmy nie tylko rozmawiać o ośmiu błogosławieństwach, nie tylko podejmować różne tematy, odpowiadać na pytania, ale też się wspólnie pomodlić i po tamtym właśnie autorskim spotkaniu spływa do mnie wiele, wiele historii, świadec tego, że niektórzy przebaczyli po raz pierwszy w życiu, niektórzy doświadczyli poprawy swojego zdrowia, komuś zniknęły zgrubienia na nadgarstku. Dostaję tych historii naprawdę wiele, więc bardzo, bardzo Wam za to dziękuję. Chciałbym Was też poprosić o to, byście w komentarzu pod tym odcinkiem zadawali pytania. Dawno nie było Q&A, dawno nie było pytań i odpowiedzi, więc jeśli macie pytania, jeśli te pytania będą nowe, świeże, zobaczymy, że się nie powtarzają z tym, co udało się w poprzednich Q&A, gdzieś tam o tym porozmawiać, czy na te pytania odpowiedzieć, to spróbujemy zmontować następny odcinek właśnie z pytaniami, z odpowiedziami. Dlatego Was bardzo serdecznie zapraszam, a co odcinek zapraszam Was również do tego, by wziąć Słowo Boże do ręki, by je otworzyć. Dzisiaj będziemy czytali Słowo Boże z pierwszej Księgi Królewskiej, z 13 rozdziału, więc dla tych, którzy śledzą te nasze kwadransiki, przeskakujemy o dwa rozdziały, przeskakujemy do 13 rozdziału i dobrze, żebyśmy zrobili sobie takie krótkie przypomnienie, w jakim czasie Izrael się znajduje, co się dzieje właśnie w Ludzie Bożym w tym czasie. To jest już fragment, gdzie widzimy końcówkę życia króla Salomona, widzimy jak Salomon umiera i mimo, że zgrzeszył, mimo, że dopuścił się grzechu, o którym mówiliśmy sobie ostatnio, Pan Bóg daje mu dokończyć bycia królem, jakby daje mu być królem do końca swojego życia z uwagi na jego wcześniejszego sługę Dawida, w którym miał szczególne upodobanie. Więc Salomon dziedziczy łaskę, dziedziczy błogosławieństwo związane właśnie ze Słowem, które Bóg dał Dawidowi. Bóg jest Bogiem, który dotrzymuje Słowa. I widzimy, że po śmierci króla Salomona dochodzi do pewnego podziału. Lud Boży dzieli się na Judej, dzieli się na Izraela i na resztę Izraela. Po śmierci króla Salomona widzimy, że jego następcą staje się syn Roboam, który nie do końca idzie za Panem Bogiem, nie do końca słucha się, czytamy w tych dwóch rozdziałach pomiędzy XI a XIII, że nie miał tej mądrości, którą na początku swojego życia miał Salomon. Więc nie słucha rad starszych, słucha rad młodszych, źle postępuje, w konsekwencji lud Boży się dzieli i zaczyna być ten rozdźwięk, zaczyna być pewien podział w ludzie Bożym. Roboam dalej panuje nad Judą, ale reszta Izraela odsuwa się i wybierają na króla Jorobama. I co jest jeszcze ważne by sobie powiedzieć zanim zaczniemy wspólnie czytać kolejne wersety XIII rozdziału. Do króla Izraela, Jorobama przychodzi mąż Boży i prorokuje, że za to, że zaczął być bałwochwalcą, bo tam też możemy to wyczytać, za to, że nie był wierny w oddawaniu czci Bogu Izraela, zaczął być bałwochwalcą, za to bałwochwalstwo przyjdzie kara. I ten mąż Boży, to jest bardzo ciekawa historia, ten mąż Boży kiedy przekazał słowo, kiedy to co Pan kazał mu zrobić uczynił, udał się w drogę powrotną. I kiedy udaje się w drogę powrotną spotyka innego proroka. I o tym dzisiaj chciałbym, byśmy sobie wspólnie przeczytali. Więc otwórzmy Słowo Boże na I Księdze Królewskiej w XIII rozdziale i będzie to fragment od 11 do 24 wersetu. Którą drogą poszedł? Synowie jego wskazali mu drogę, którą udał się mąż Boży i przybyły z Judy. On zaś rozkazał swoim synom – osiodłajcie mi osła. Więc osiodłali mu osła, a on wsiadł na niego, podążając za mężem Bożym. Kiedy znalazł go siedzącego pod terebintem, przemówił do niego – czyż tyś jest mężem Bożym, który przyszedł z Judy? On zaś mu odrzekł – ja. Wtedy mu powiedział – chodź ze mną do domu, abyś spożył chleb. Ale on odrzekł mu – nie mogę wrócić z tobą i iść z tobą, ani też nie będę jadł chleba i pijał z tobą wody w tej miejscowości, bo Pan powiedział do mnie słowo – nie będziesz tam jadł chleba, ani pił wody i nie pójdziesz z powrotem tą drogą, którą przyszedłeś. Na to mu odparł – ja też jestem prorokiem, jak i ty. Mnie też, anioł pański, rzekł słowa Pana – zawróć go ze sobą do Twojego domu, aby spożył chleb i napił się wody. I oszukał go. Dlatego tamten wrócił z nim, a później w jego domu spożył chleb i napił się wody. A gdy oni siedzieli przy stole, wówczas Pan skierował słowo do proroka, który go zawrócił z drogi. Zawołał on do męża Bożego, przybyłego z Judy. Tak mówi Pan – za to, że sprzeniewierzyłeś się słowom Pana i nie spełniłeś polecenia, które Ci dał Pan Bóg Twój, gdyż powróciłeś i spożyłeś chleb oraz napiłeś się wody w tym miejscu, o którym Ci powiedział – nie jedz tam chleba i nie pij wody, Twój trup nie wejdzie do grobu Twoich przodków. Kiedy już zjedli chleb i napili się wody, osiodłał osła owemu prorokowi, który go zawrócił z drogi. A gdy ów odjechał, na drodze napadł na niego lew i zabił go. Trup jego leżał porzucony na drodze, a koło niego stał osioł, również i ów lew stał koło trupa. I ta historia pokazuje nam, jak bardzo ważne i przypomina nam, jak bardzo ważne w naszym życiu duchowym jest rozeznawanie. Jak bardzo ważne jest to, byśmy pamiętali o tym, że świat duchowy jest niezwykle bogaty, że świat duchowy, w którym żyjemy nie jest tak oczywisty, jakby się nam to mogło wydawać. Nie wszystko jest czarno-białe. Nie wszystko jest zawsze do końca dobre i nie wszystko jest zawsze do końca złe. I do tego, żeby to rozpoznać, żeby rozróżnić, co jest od Boga, a co nie, albo na ile jest od Boga, a na ile nie jest, potrzebujemy nauczyć się rozeznawać. I nie tyczy się to, to jest bardzo ważna wskazówka, nie tyczy się to, ten obowiązek rozeznawania tylko ludzi, którzy dopiero zaczynają drogę z Panem, którzy być może nigdy nie słyszeli, jak Pan Bóg mówi, jak Pan Bóg przemawia. I nie tyczy się to tylko tych, którzy dopiero rozpoczynają przygodę z Panem Bogiem. Bo w tej historii widzimy, że dał się oszukać człowiek, który był nazwany mężem Bożym. Dał się oszukać człowiek, który był nazwany przyjacielem Boga, człowiekiem, który Go znał. Mąż Boży to nie jest powiedzenie, to nie jest określenie, ani nazewnictwo, którym nazywało się w Starym Testamencie wszystkich ludzi, którzy gdzieś tam żyli z Panem Bogiem. Mąż Boży to był człowiek, który miał autorytet. Mąż Boży to był człowiek, który znał Pana, przez którego Pan przemawiał, przez którego dokonywał wielkich dzieł Bożych. Mężem Bożym był nazwany Eliasz, mężem Bożym byli nazwani prorocy Pana. Więc to nazewnictwo jest czymś bardzo poważnym. I widzimy tutaj, że dał się zwieść mąż Boży. Przez co? I co było powodem, że dał się zwieść? Co było powodem, że upadł i źle skończył? Powodem było to, że po wykonaniu swojej misji dla Pana, którą Pan mu zlecił, przyszedł do niego drugi prorok, człowiek, który uważał się za proroka Bożego i faktycznie nim był, no bo widzimy dalej, że Pan przez niego mówi. Ale ten prorok, ten człowiek, który się uważał za proroka Bożego, przekazał mu słowo, które było oszustwem, które nie było słowem od Pana. On powiedział mu, że Pan zlecił mu do niego wrócić, polecił mu do niego przyjść i z nim zjeść, zawrócić go z drogi, gdyż a wcześniej temu mężowi Bożemu Pan powiedział, nie będziesz tam wracał, nie będziesz z nimi jadł. Więc mąż Boży bez rozeznania, czy to Pan, czy to nie Pan, po prostu człowiek, który w autorytecie przyszedł i powiedział, że idzie w imię Pana. Powiedział mu te rzeczy, te słowa i on w nie uwierzył. I to był błąd proroka, to był błąd męża Bożego, który również słyszał Boży głos wcześniej, ale to był jego błąd i to było coś, co sprawiło, że całe jego późniejsze życie zakończyło się klęską, zakończyło się śmiercią. Zobaczcie, brak rozeznania doprowadził człowieka w posłudze, w służbie, doprowadził człowieka, który był blisko Boga, który wykonywał polecenia Pana do upadku. To jest naprawdę niezwykle ważne, byśmy umieli pytać Pana, co zrobić właśnie, może to jest odpowiedź na pytanie, co zrobić, żebyśmy nie upadli, co zrobić, żebyśmy nie dali się gdzieś wpuścić w maliny, wejść w podobną sytuację, o której tutaj czytamy. Przede wszystkim musisz spytać, musisz zadawać Bogu pytania, Boże, czy to Ty? Boże, czy to naprawdę jest Twój pomysł, czy to naprawdę jest Twój plan, czy to naprawdę jest Twoje słowo? Nawet jeśli mówi to do Ciebie człowiek w autorytecie, nawet jeśli mówi to człowiek, który jest kaznodzieją, rekolekcjonistą, jest znany, nie wiadomo, jak wielką skalę może przemawiać, Ty zawsze powinieneś zadawać Bogu pytania, Boże, czy to jest Twoje słowo do mnie? Po pierwsze, powinniśmy zadawać pytanie i rozeznawać, czy to jest zgodne z Bożym Słowem, czy to jest zgodne z tym, co jest tutaj napisane, bo Bóg nigdy nie będzie mówił nic wbrew sobie. Jeśli Bóg coś powiedział, to słowo od Pana, proroctwo od Pana będzie zgodne ze Słowem, będzie zgodne z nauczaniem Kościoła, bo Bóg nigdy nie mówi wbrew sobie. To jest pierwsza bardzo ważna zasada. Ale potrzebujemy zadawać Bogu pytania, potrzebujemy Go pytać, Boże, czy to jest słowo dla mnie? Bo są takie sytuacje, chcę Wam powiedzieć, gdzie będziemy musieli poddać w wątpliwość coś, czy słowo, które przychodzi do nas. To jest też zasada św. Ignacego z Loyoli. Jeśli nie wiesz, czy to Pan, czy to nie jest Pan, poddaj to dobro w wątpliwość. Nawet jeśli to jest dobro, poddaj je w wątpliwość, bo jeśli pochodzi od Pana, to dobro się ostoi, to dobro będzie trwałe. Jeśli nie pochodzi od Pana, to się rozsypie i rozpadnie i będziesz miał jasność. Czasami może być tak, że przyjdzie do Ciebie ktoś, nawet jeszcze raz powiem, to autorytet i zaproponuje Ci coś. Pamiętam, jak przyszedł do mnie kiedyś pewien kapłan, człowiek naprawdę z poważaniem, z autorytetem i mówi, Marcin chce Cię zaprosić, żebyś pojechał i żebyś powiedział jakieś słowo u mnie na rekolekcjach, żebyś się podzielił. Ja mu wtedy odpowiedziałem, dobrze, ale ja się najpierw o to pomodlę. A on mówi, nie, to ja Ci mówię, że masz jechać, to już jest przemodlone przeze mnie. A ja mówię, przepraszam księży, szanuję księdza autorytet, ale ja się muszę pomodlić, muszę zapytać Pana. Bo coś, co jest z pozoru dobrem, bo powiedzenie świadectwa jest dobre, czy to jest coś złego? Jest czymś dobrym. Coś, co jest z pozoru dobre może być właśnie pozornie dobre, ale może nie być czymś, czego Pan Bóg oczekuje ode mnie właśnie na ten czas. I jest taki podział, który kiedyś usłyszałem, jest bardzo ciekawy, że jest coś takiego jak doskonała Boża wola. To znaczy to, co Pan Bóg na ten moment chce w Twoim życiu zrobić, jest coś takiego jak Boży dopust. Że Ty wybierzesz coś innego i Bóg Ci będzie błogosławił, no bo On błogosławi to, co robisz, ale to nie będzie tak wielkie błogosławieństwo, jak to, gdybyś wszedł w tą doskonałą Bożą wolę. I nie wiem, jak w Waszym życiu ja, ja modlę się o to, bym nie żył tylko w dopustach Bożych, że ja sobie idę i robię pozornie dobre rzeczy. Ja chcę wypełniać doskonałą Bożą wolę. Chcę być tam, gdzie Bóg chce mnie mieć, w tym momencie, w tym czasie, w tym miejscu. Ja chcę być tam, gdzie Bóg będzie chciał się mną posłużyć w doskonały sposób, a nie tylko tak z pozoru, bo to jest z pozoru dobre. Więc chcę Was zachęcić do tego, byśmy rozeznawali. I chcemy Cię, Panie, poprosić teraz o to, byś dał nam serca, które chcą Ciebie pytać, które będą ufać Tobie bardziej niż nawet z pozoru dobrym rzeczom, które przychodzą jako propozycje dla nas, jako propozycje, które są ekscytujące, które są być może porywające nasze serce. Nie chcemy iść za takimi emocjami, Boże. Chcemy być dojrzali i chcemy zadawać Ci pytania. Boże, czy mam tam iść? Boże, czy mam tam być? Boże, czy mam to wtedy zrobić? A wierzymy, że kiedy Ty będziesz tam mówił, kiedy Ty będziesz do nas mówił, a my będziemy posłuszni, wtedy zobaczymy największy owoc w naszym życiu. Niech tak się stanie w imieniu Pana Jezusa. Bądźcie błogosławieni tym Słowem. Niech to ziarno zasiane w Waszych sercach wyda owoc również w moim. Do zobaczenia w kolejnym odcinku. Napisy stworzone przez społeczność Amara.org