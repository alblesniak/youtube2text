 Bycie gwałtownym to dobra czy niedobra cecha? W Królestwie Bożym jak najbardziej dobra i pożądana. O tym za chwilę nieco więcej i zapraszam was na kwadransik ze słowem. 🎵🎵🎵 Cześć, witajcie w kolejny jesienny dzień, który spędzam w domu w międzyczasie. Wróciłem wczoraj z Lublina i już w piątek zaczynamy forum charyzmatyczne w Łodzi, na które was bardzo serdecznie zapraszam. Tych, którzy się zapisali, tych, którzy się nie zapisali, będziecie mogli śledzić to wszystko, co będzie działo się w Łodzi na kanale Mocnych w Duchu, gdzie właśnie na żywo będą wszystkie konferencje. Będziecie mogli modlić się z nami i słuchać tych wszystkich treści, które będą treściami z najnowszej książki, którą wspólnie z wydawnictwem Mocnym w Duchu wydaliśmy. Nazywa się ta książka Między cierpieniem a uzdrowieniem. Jak już będę miał ją w ręku, to mam nadzieję, że uda się zrobić jakiś konkurs albo coś w tym stylu, żeby mógł któregoś z was obdarować tymi moimi najnowszymi wypocinami. Chciałem was też zachęcić, zaprosić, żebyście śledzili kalendarz, patrzyli tam, gdzie ja wraz z moją wspólnotą będę udawał się w najbliższym miesiącu. Zaczął się październik, więc w październiku jest wiele różnych miejsc, miast, do których się wybieramy. Będzie Warszawa, będzie konferencja Serca Dawida, będzie też msza święta z modlitwą o uzdrowienie w parafii na Ursynowie u św. Tomasza. Jest Gniezno, forum nowej ewangelizacji. Będę w Kanadzie, w Toronto, w jednej z polskich parafii razem z ojcem Józefem Witko. Będziemy w Skierniewicach, także te wszystkie informacje na dole w opisie. Będziecie mogli kliknąć i ten link przeniesie was do Facebooka, gdzie właśnie będziecie mogli zobaczyć co, kiedy, gdzie i jak. Także do tego was tutaj odnoszę i zapraszam, byście też modlili się i proszę was o to, byście modlili się za te nasze wyjazdy. Nawet jeśli nie możecie tam być osobiście, zapraszajcie znajomych. Ja bardzo często mówię, zapraszajcie niewierzących, bo po to się modlimy też, szczególnie jeśli chodzi o modlitwę o uzdrowienie, o ewangelizację, którą robimy szczególnie w parafiach. Zapraszamy tam ludzi, którzy często też mają nie po drodze z Kościołem i mając problemy ze zdrowiem przychodzą, modlimy się o uzdrowienie i Pan Bóg uzdrawia też często niewierzących, co daje im nowe życie z Bogiem, którzy widzą Kościół zupełnie z innej strony i uważam, że to jest naprawdę wielkie błogosławieństwo, że Pan Bóg otwiera nam drzwi do wielu, wielu parafii, by takie wydarzenia robić. Także jak to dzisiaj, tak to zwykle, albo odwrotnie, jak to zwykle, tak to dzisiaj otwieramy Słowo Boże, Księgę Kronik, pierwszą Księgę Kronik, będzie to jedenasty rozdział, od czwartego do dziewiątego wersetu, więc nie będzie tych wersetów jakoś specjalnie wiele, ale z każdego wersetu, z każdej linijki w Słowie Bożym Duch Święty pomaga nam wydobyć coś, co staje się pożytkiem dla naszego życia. I będziemy chcieli wprowadzić to Słowo w czym? Będziemy chcieli wprowadzić coś z tego Słowa do naszego życia, aby ono wydało jeszcze większy owoc. Także zapraszam was, byśmy otworzyli pierwszą Księgę Kronik, jedenasty rozdział, od czwartego do dziewiątego wersetu. I czytajcie ją razem ze mną. Otwórzcie, czytajcie, patrzcie na tekst, bo w ten sposób Pan Bóg będzie dotykał naszego serca. I wyruszył Dawid z całym Izraelem na Jerozolimę, zwaną Jebuz. Mieszkańcami tamtejszego kraju byli Jebusyci. I rzekli mieszkańcy Jebuz do Dawida, nie wejdziesz tutaj. Dawid jednak zdobył twierdzę Syjon, to jest miasto Dawidowe. I powiedział Dawid, ktokolwiek pierwszy pokona Jebusytów będzie wodzem i księciem. Joab, syn Serui, pierwszy wszedł do góry i został wodzem. Dawid zamieszkał w twierdzy, dlatego nazwano ją miastem Dawidowym. Zbudował potem miasto dookoła tak milo, jak i otoczenie. Joab zaś odnowił resztę miasta. Dawid stawał się coraz potężniejszym, bo Pan Zastępów był z nim. Ostatnie zdanie jest bardzo budzące, przynajmniej we mnie, nadzieję. Bo Słowo Boże mówi, że kiedy Pan ci błogosławi, kiedy Pan jest z tobą, stajesz się błogosławiony. Kiedy Pan jest z tobą, stajesz się człowiekiem, którego w życiu widać błogosławieństwo. Kiedy Pan przychodzi do twojego życia, On je błogosławi. To diabeł przychodzi, by kraś zabijać i niszczyć, jak mówi Ewangelia 1, 10, 10. A Jezus daje życie w obfitości, On pragnie, żeby Jego owce były obficie pobłogosławione po to, abyś mógł błogosławić innych. Dzisiaj czytałem, odchodząc na moment od notatek, słowo Boże, gdzie św. Paweł mówi o tym, że dobrze jest być błogosławionym. Mówił tam o dobrach materialnych, ponieważ jeśli masz dostatek, to ten dostatek jest ci dany po to, byś błogosławił tych, którzy tego dostatku nie mają. Ten dostatek jest ci dany po to, byś hojnie ułożył na tych, którzy nie mają za co żyć, nie mają jak się utrzymywać. To jest cel błogosławieństwa, które Pan Bóg ci daje. Potem, kiedy tobie brakuje, możesz być błogosławiony przez tych, którzy mają. Dlatego bycie w Kościele, bycie we wspólnocie jest tak ważne, żebyśmy nawzajem tymi darami się ubogacali. Ale nie na tym wersjacie chciałem oprzeć to dzisiejsze rozważanie. Chciałem je oprzeć na fragmencie, który jest bardzo bliski mojemu sercu, czy na treści, która z tego fragmentu wynika. Ponieważ zobaczcie, kiedy Dawid zwraca się do ludzi, którzy z nim byli, mówi takie zdanie. Ktokolwiek pierwszy pokona Jebusytów, będzie wodzem i księciem. Joab syn Serui pierwszy wszedł do góry i został wodzem. Joab był człowiekiem, który miał serce pełne gotowości. Widzimy to w tym fragmencie. To był człowiek, który był w gotowości do pomocy Dawidowi, swojemu królowi. On był w gotowości do tego, żeby podejmować ryzyko, żeby uczynić coś na prośbę swojego króla. On był pierwszy. Jak pamiętacie, wspominacie swoje lata nauki w szkole, zawsze w klasie był ktoś, kto pierwszy wystrzelał do jakiejś propozycji. Nie wiadomo było, kto ma co zrobić, to on pierwszy wychodził. W każdej klasie, w każdej szkole na pewno ktoś taki był. Ja sam pamiętam w swoim dzieciństwie. I w Królestwie Bożym to jest bardzo ważna cecha. Bardzo ważna cecha człowieka duchowego, by być gorliwym i by być w gotowości do tego, żeby odpowiedzieć na wezwanie Pana Boga. Zobaczcie nawet życie Szawła, który stał się później św. Pawłem. To jego stare życie jako Szawła. Było złe, było niedobre. Mordował, zabijał itd. Ale była w nim bardzo jedna ważna cecha, która myślę też sprawiła, że serce Pana Boga i oczy Pana Boga były utkwione na Szawle. I to, że on z całą gorliwością, z całym impetem, z całą siłą, z całym swoim sercem, robił to, co uważał, że jest słuszne. Był człowiekiem tak rozkochanym w prawie, taką miłością, jaką umiał kochać prawo. Był pełen gorliwości. W złą stronę, bo jednak ta gorliwość sprawiała, że sensu prawa nie dostrzegł. Czyli miłości, do której prawo zawsze, prawo Boże prowadzi. No ale gdzieś ta gorliwość w nim jako ta dobra cecha była. Więc kiedy się nawrócił, miał tą samą gorliwość, którą ukierunkował w inną stronę. I na głoszenie królestwa, i na głoszenie słowa, dlatego stał się jednym z największych apostołów w historii Kościoła. Także zobaczcie, że gorliwość jest czymś, i taka gotowość, posiadanie gwałtownego serca dla spraw Królestwa Bożego jest czymś bardzo, bardzo ważnym. I Joab, który ma taką gotowość w sercu, Joab, który jest gwałtownikiem, zdobywa to, co jest dla niego ważne. Staje się wodzem, zdobywa uznanie w oczach Dawida. I tak jak jest napisane dalej, pomaga mu, staje się człowiekiem na zupełnie innej pozycji, niż był do tej pory. I przez to Dawid również staje się potężniejszy. I przypomniało mi się takie jedno zdanie, kiedy myślałem nad tym, z czym się z wami podzielić. Byłem kiedyś na spotkaniu modlitewnym, na którym mój jeden znajomy powiedział takie zdanie, i ja je pamiętam do dzisiaj. Myślę, że on już pewnie o nim zapomniał, ale ja pamiętam do dzisiaj. On już był wiele, wiele lat dłużej z Bogiem niż ja na tamten moment. I on powiedział tak, nauczyłem się jednej rzeczy, że ci, którzy byli gwałtowni w sprawach Królestwa, ci, którzy gwałtownie szukali namaszczenia Bożego w swoim życiu, oni je otrzymali. Ci, którzy oceniali tych, którzy tak robią, oni zatrzymali się na teorii. Oni zatrzymali się tylko na pewnej wiedzy, która nie zaprowadziła ich do doświadczenia tego, za czym ci gwałtowni biegli i starali się podporządkować całe swoje życie, żeby w to namaszczenie wejść. Ci, którzy wołali, ci, którzy szukali, ci, którzy byli gwałtownikami, oni zdobyli namaszczenie. I to jest pewna duchowa zasada, o której mówi Pan Jezus w Ewangelii Mateusza w 11 rozdziale. Możemy znaleźć dwa fragmenty, dwa wersety, czy jeden fragment dwuwersetowy, który chcemy się z wami podzielić. A od czasu Jana Chrzciciela, aż dotąd, Królestwo Boże doznaje gwałtu. I ludzie gwałtowni zdobywają je. Wszyscy bowiem prorocy i prawo prorokowali aż do Jana. Jezus mówi, że są pewne dwa okresy czasu. Czas do Jana i po Janie. Prorocy byli aż do Jana. I coś się zmieniło, coś się stało po Janie, kiedy pojawił się Chrystus. Myślę, że taką szczególną rzeczą, którą trzeba tutaj powiedzieć, to to, że w Starym Przymierzu, czyli do Jana, prorocy pojawiali się i byli wybierani przez Boga raz na jakiś czas. Pojawił się jeden prorok, pojawił się Jeremiasz, pojawił się Izajasz. Pojawiają się różni prorocy, którzy na Boży głos, na Boże powołanie, Boże wezwanie odpowiadają i robią to, do czego są wezwani. I zaczyna się czas Nowego Przymierza, w którym, jeżeli jesteśmy ochrzczeni, jesteśmy chrzczeni jako prorocy, królowie, kapłani, to jest udział, który my mamy wszyscy we chrzcie, będąc chrzczeni w Chrystusa, zanurzeni w Chrystusa. I to jest ważne, byśmy to zrozumieli, że my wszyscy otrzymujemy ten przywilej, który kiedyś należał się tylko niektórym wybranym. Przywilej bycia w bliskości z Chrystusem. Stare przymierze, stare prawo i Stary Testament jest tylko cieniem tego, co w Nowym Testamencie, św. Paweł mówi, jest dla nas wszystkich dostępne. To, co mamy dzisiaj przez Chrystusa, jest dużo bardziej chwalebne, potężniejsze, mocniejsze, większe niż to, co było cieniem tej rzeczywistości w Starym Przymierzu. I musimy wiedzieć, że żyjemy w czasach, w których to, co Jezus mówi, jest bardzo ważne. Że od czasów Jana Chrzciciela, czyli teraz, kiedy żyjemy w tym czasie, aż dotąd Królestwo Niebieskie doznaje gwałtu i ludzie gwałtownie je zdobywają. Jeśli chcesz wejść w większe rzeczy, jeśli masz pragnienie żyć z Bogiem bardziej, jest to dla ciebie możliwe, jest to dla ciebie dostępne, musisz tylko mieć zdesperowane, głodne serce, musisz o to wołać i tego pragnąć. Bóg pragnie, byś wołał o większe dary, Bóg pragnie, byś wołał o większe rzeczy. I jasne, ktoś może powiedzieć, ale to jest pyszne. Ja myślę, że pycha, albo taka fałszywa pokora towarzyszy temu stopowaniu. Bo jasne, może się pojawić ryzyko, że będziesz posługiwał darem i popełnisz błąd. I pewnie popełnisz błąd, bo nie ma takiego, który by nie popełnił błędu. Może będziesz ewangelizował i zrobisz coś źle. Pewnie tak będzie, nawet na pewno się to wydarzy. Ale to, co kształtuje twoje serce, to to, że zaczynasz posługiwać darami, które Bóg ci daje, a Bóg ci daje dary nie bez sensu. On ma cel w tym. I kiedy zaczynasz nimi służyć, zaczynasz kochać ludzi, twoje serce zaczyna się zmieniać. Posługa, krzyż, który niesie ta posługa, to cierpienie, które jest wpisane w posługę, nawet charyzmatyczną, ono kształtuje twoje serce i zaczynasz kochać drugiego człowieka jeszcze bardziej. Nasze serce jest kształtowane z czasem, w akcji, w ruchu. Niekiedy siedzimy i tylko kontemplujemy i oceniamy innych z zewnątrz. I ważne, żebyśmy o tym wiedzieli. W 1 Korynten 14, 15 werset św. Paweł mówi o darach charyzmatycznych. I mówi na początku w 1 wersecie, starajcie się posiąść miłość. Trośćcie się o dary duchowe. Potem mówi szczególnie za się dar proroctwa. Troszczy się o dary duchowe. Znalazłem inne tłumaczenie, które okazuje się, że jest dużo bardziej trafne, niż to tłumaczenie w Biblii Tysiąclecia, które my czytamy. Jeśli chodzi o ten czasownik użyty w troszczeniu się o dary duchowe. Znalazłem tłumaczenie w innym tłumaczeniu Biblii, które mówi o to, byśmy starali się usilnie o dary duchowe. Dary duchowe. To nie jest kwestia tylko troski, bo troska jest dla mnie bardzo ciężka do wytłumaczenia. Jak mam się troszczyć o dary duchowe? Ale starajcie się usilnie o dary duchowe, mówi Paweł. Starajcie się usilnie o to, byście mieli dary w swoim życiu. Starajcie się usilnie, byście mieli namaszczenie w swoim życiu. Przez co się starać? Przez modlitwę. Módl się o to regularnie. Miej post, podejmuj regularny post o więcej. I Bóg będzie dawał ci więcej. Bóg naprawdę chce ci dać więcej. Staraj się usilnie, mówi Bóg, przez św. Pawła. Staraj się usilnie o dary. Staraj się usilnie, by prorokować w Jego imię, by podnosić Kościół, podnosić wspólnotę. Staraj się usilnie o to, by uzdrawiać w imię Jezusa, by głosić Królestwo w mocy. Staraj się o to usilnie, bo to jest dobre, jeśli wypływa z miłości i kończy się, i efektem twojej posługi jest miłość do Boga i do drugiego człowieka. Więc bycie gwałtownym i zdesperowanym ze sprawami Królestwa to jest czymś, co otwiera twoje serce, otwiera ciebie na to, co Pan dla ciebie przygotował. Jakbyśmy spojrzeli w lewo, wiem, że tego nie zrobicie, bo nie ten kadr, ale ja przez okno już prawie tutaj mogę zobaczyć gimnazjum, w którym się uczyłem, gdzie przez 5 lat, tak jak znacie moją historię, modliłem się za chorych, nic się nie działo. Aż po tych 5 latach poszedłem do tego gimnazjum, które jest 100 metrów stąd. Pomodliłem się za Panią Woźną. I to był owoc gorliwości, owoc tego, że się nie zatrzymałem. I to był powód, że Bóg uzdrowił Panią Woźną, z którą gdzieś tam widuję się czasami do dzisiaj, która się zawsze uśmiecha, jest wdzięczna za tamtą modlitwę. I to był początek tego, jak Bóg zaczął uzdrawiać chorych w mojej posłudze, w tej ewangelizacji, którą mam zaszczyt i przywilej podejmować. Więc do tego miejsca doprowadziła mnie gorliwość, bycie desperatem, bycie gwałtownikiem dla Królestwa Bożego. I Panie, chcę Cię prosić teraz o to, żebyś pobłogosławił taką gorliwością, wytrwałością, byciem gwałtownym dla Królestwa, sercem, które jest w stanie podnieść ofiarę i cenę, żeby sprawy Królestwa objawiły się w Jego życiu i przez Jego życie. Byś pobłogosławił takiej osoby, o to się teraz modlę, dał łaskę wytrwałości i łaskę szukania Ciebie, byśmy, Panie, mogli widzieć Kościół pełen mocy, by dzisiaj ludzie mogli Cię poznać, by dzisiaj ludzie mogli Cię doświadczyć, mogli Cię spotkać, by ludzie dzisiaj mogli podejść blisko do Ciebie. Jezu, niech Twoje imię będzie uwielbione, niech będzie błogosławione. Niech Twoja moc, Twoje namaszczenie i Twoja łaska objawia się w moim życiu i w życiu tych, którzy dzisiaj słuchają tego kwadransika. Panie, błogosław nas i daj nam więcej, bo chcemy więcej, wołamy o więcej. Ja chcę, Panie, dzisiaj więcej niż wołałem, niż widziałem do tej pory. Chcę więcej, Boże, dla Twojej chwały, tak aby ludzie, którzy Cię nie znają, Cię poznali. A Ci, którzy Cię znają, doświadczyli, że kochasz ich tak bardzo mocno, że to jest, Boże, coś większego, niż doświadczyli do tej pory. Niech tak się stanie przez potężne imię Jezusa i niech ta gorliwość dzisiaj zapłonie w nas na nowo. Amen. Niech tak się stanie. Widzimy się w kolejnym, 99. odcinku kwadransika ze słowami. Do zobaczenia. Z Bogiem. Napisy stworzone przez społeczność Amara.org