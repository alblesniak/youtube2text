 W tym odcinku o Bogu, który ma moc wskrzeszać umarłych. Skąd wiem, że ma moc wskrzeszać umarłych? Bo tak jest napisane w Słowie, w Bożym Słowie. I zapraszam Was bardzo serdecznie. Kolejny odcinek, kwadransika ze Słowem. ♪ Cześć, dzień dobry, witajcie bardzo, bardzo serdecznie w kolejnym odcinku kwadransika ze Słowem. Zaczęliśmy z grubej rury, z wysokiego C o Bogu, który ma moc wskrzeszać umarłych. Wiemy, że Chrystus powstał z martwych. Wiemy, że Jezus zostawił bardzo poważną misję tym, którzy będą Jego uczniami, którzy będą Go naśladować. Misję głoszenia Słowa Bożego wśród znaków. I nie wiem, czy kiedyś medytowaliście sobie, czy siedzieliście nad Słowem Bożym i braliście do swojego serca dosłownie to, co Jezus przykazał czynić swoim uczniom. Problem polega na tym, że czasami pewne rzeczy bierzemy dosłownie, pewne rzeczy traktujemy w przeności, ponieważ nie mieszczą nam się w głowie. I o ile wzięliśmy sobie bardzo mocno do serca Słowa Jezusa, byśmy szli, czynili uczniów, byśmy chrzcili ich, kto uwierzy, kto przyjmie chrzest, będzie zbawiony, kto nie uwierzy, nie przyjmie chrzestu, nie będzie zbawiony. To nam całkiem nieźle poszło, ale z drugą częścią tych rzeczy, o których mówi Jezus, mamy nieco większy problem. Jezus powiedział w każdym z tych misyjnych posłań, byśmy szli, głosili, uzdrawiali chorych, u Mateusza czytamy, wskrzeszali umarłych, byśmy wyrzucali złe duchy i byśmy czynili te rzeczy, których dokonywał Jezus. I często mamy z tym fragmentem problem. O ile jeszcze z uzdrawianiem chorych jest nam trochę łatwiej, o tyle ze wskrzeszaniem umarłych i tymi innymi dziwnymi rzeczami, jak nam się wydaje, jest nieco gorzej. Ale ja wierzę w to bardzo mocno, że Słowo Boże mówi prawdę. I Słowo Boże to, co obiecuje, tego dokonuje. I mi po głowie się parę razy oberwało w różnych filmach, materiałach, w internecie możecie znaleźć, oberwało mi się za to, że oczekuję tych obietnic. Mam nadzieję, że jest to dla was też zrozumiałe, że normalną rzeczą dla chrześcijanina jest oczekiwać obietnic, które zostawił Jezus. A myślę, byłoby dziwne, gdybyśmy nie oczekiwali na rzeczy, które Pan nam sam zostawił, obiecał i kazał nam się ich spodziewać. Więc dzisiaj trochę w tym wątku, w tym temacie chciałbym, byśmy otworzyli sobie drugi list do Koryntem, pierwszy rozdział od 3 do 11 wersetu. I będziemy czytać o Bogu, który ma moc wstrzeszać umarłych. Bogu, który ma moc przywracać do życia. Bogu, który jest tak wielki, że życie i śmierć nie są dla Niego tematem nie do przeskoczenia. Sam w sobie Jezus Chrystus pokazał, że jest Panem życia i jest Panem śmierci. I w takiego Boga potrzebujemy wierzyć. Nie tylko po to, i ten fragment, który przeczytamy sobie, nie będzie mówił jedynie o Bogu, który wstrzesza umarłych. I nie chcę, żebyśmy w tym odcinku zatrzymywali się jedynie na tym wątku i gdzieś medytowali, kontemplowali te pojedyncze przypadki, czy poszczególne przypadki, gdzie te rzeczy się działy w Ewangeliach, czy też później w historii Kościoła. A takich historii jest sporo. Ale chciałbym, żebyście zrozumieli to, co chciałbym dziś przekazać, że wiara w Boga, który jest tak potężny, że ma moc wskrzeszać umarłych, jest wiarą, jeśli uwierzymy w Boga, może tak powiem, który ma moc wskrzeszać umarłych, to będziemy mieli wiarę w to, że Bóg może uratować nas z każdej opresji. To jest bardzo ważne zdanie. Więc przeczytajmy wspólnie drugi list do Koryntian, 1, 3-11. Będziemy robić sobie po kilku wersetach pauzy. Błogosławiony Bóg i Ojciec Pana naszego Jezusa Chrystusa, Ojciec Miłosierdzia i Bóg wszelkiej pociechy, ten, który nas pociesza w każdym naszym utrapieniu, byśmy sami mogli pocieszać tych, co są w jakiejkolwiek udręce, pociechą, której doznajemy od Boga. Jak bowiem obfitują w nas cierpienia Chrystusa, tak też wielkiej doznajemy przez Chrystusa pociechy. Tu zrobimy krótką przerwę, bo myślę, jest to bardzo ważna rzecz, byśmy ją usłyszeli i przyjęli w naszych sercach. Łaska, którą daje nam Bóg, jest zawsze wprost proporcjonalna do trudów i cierpień, które przechodzimy. Jeśli doświadczamy w życiu cierpienia, jeśli doświadczamy w życiu trudów, jeśli doświadczamy w życiu rzeczy, które po ludzku wyglądają na beznadziejne, to Słowo daje ci prawo i daje ci wręcz obowiązek, byś w to wierzył, że jest dla ciebie przygotowana stosowna łaska. Łaska stosownie i na miarę szyta do sytuacji, w której się znalazłeś. Czyli nie ma takiej sytuacji, do której Bóg nie mógłby dostosować łaski. I On mówi, tak jak zostałeś doświadczony trudem, tak ta łaska ma moc cię podnieść. A jeśli ta łaska ciebie podniesie, to podnosi cię dlatego, i ważne, żebyś o tym pamiętał, żebyś to rozumiał, żebyś to wiedział, że Bóg podniesie cię swoją łaską również po to, byś ty mógł pocieszać tych, którzy będą w podobnym utrapieniu. I myślę, że w tym fragmencie i w tym momencie dochodzimy do takiej sytuacji, gdzie widzimy wagę świadectwa, rolę świadectwa, tego, jak ważne jest składanie świadectwa przez nas. Jeśli Bóg cię z czegoś uwolnił, złóż świadectwo. Jeśli Bóg cię dotknął w jakikolwiek sposób, możesz dzisiaj nawet w komentarzu napisać, co Bóg dla ciebie zrobił, by inni mogli o tym przeczytać. Może już mówiłeś to świadectwo, może je składałeś, a może zapomniałeś o tym, co Bóg zrobił, bo było to dawno temu, a dzisiaj sam jesteś w takim miejscu trudu, w miejscu beznadziei, w miejscu bez wyjścia, wydawałoby się. Jeśli zaczniesz przypominać sobie, co robił Bóg, co uczynił Bóg już w twoim życiu i zaczniesz się tym z powrotem dzielić, stworzysz w swoim duchu, w swoim życiu przestrzeń na to, by Bóg mógł uczynić kolejne potężne rzeczy raz jeszcze w oparciu o to, co już kiedyś zrobił. Jeśli Bóg raz cię wyciągnął, Bóg ma moc wyciągnąć cię drugi raz, tylko niech twoje słowa wypowiadają słowa wiary, niech twoje usta wypowiadają słowa wiary, niech twoje usta będą ustami pełnymi wdzięczności za to, co już się wydarzyło, a wtedy ta wdzięczność będzie przemieniała trudne okoliczności, które są w twoim życiu. Czytamy dalej. Ale gdy znosimy udręki, to dla pociechy i zbawienia waszego, a gdy pocieszani jesteśmy, to dla waszej pociechy, sprawiającej, że z wytrwałością znosicie te same cierpienia, których i my doznajemy. A nadzieja nasza co do was jest silna, bo wiemy, że jak cierpień jesteście współuczestnikami, tak też i naszej pociechy. Tak też wiemy, że jak cierpień jesteście współuczestnikami. Jeśli słyszymy o tym, że ktoś cierpi dla Chrystusa, jeśli słyszymy o tym, że ktoś z nas znosi trudy dla Chrystusa, to niech spodziewa się wielkiej łaski, bo łaska zawsze przychodzi w miejsce oczekiwania na nią. Jeśli dzisiaj jesteś w jakimś właśnie miejscu trudu, cierpienia, to weź Boga za słowo, chwyć Boga za słowo, chwyć Boga za to, co powiedział, że łaska, która się pojawi w twoim życiu, ma być dopasowana do trudu, do bólu, który przechodzisz. Jeśli dzisiaj masz wielki ból i wielki trud i wielkie cierpienie, to poproś Boga o wielką łaskę. Masz prawo o to prosić. Dlaczego? Bo Jego słowo daje ci takie prawo. I czytajmy, co św. Paweł mówi dalej. Nie chciałbym bowiem brać, a wydaje się zaraz, że św. Paweł gdzieś się pogubił w zeznaniach. Nie chciałbym bowiem brać, abyście nie wiedzieli o udręce i doznanej przez was, przez nas w Azji, jak do ostateczności i ponad siły byliśmy doświadczani, tak iż zwątpiliśmy, czy uda się nam wyjść cało z życiem. Św. Paweł mówi do tej pory o tym, że łaska jest wprost proporcjonalna do trudów, do zmagań, a teraz mówi o tym, że nie chciałbym brać, abyście jednak nie wiedzieli o udręce i doznanej przez nas w Azji, jak do ostateczności i ponad siły byliśmy doświadczani. Św. Paweł mówi, że przyszedł taki trud, że był ponad siły. I doszedł do takiego miejsca w swoim sercu, że zwątpiliśmy, czy uda nam się wyjść cało z życiem. Co zrobić, kiedy przychodzi do twojego życia taki trud, którego nie jesteś w stanie już przezwyciężyć, bo to już jest ponad moje siły, ponad miary, ponad rzeczy, które jestem w stanie zrobić, ponad jakąkolwiek granicę, którą jestem w stanie przejść. Co wtedy? Lecz właśnie wtedy w samym sobie znaleźliśmy wyrok śmierci, aby nie ufać sobie samemu, lecz Bogu, który wskrzesza ubarłych. Św. Paweł i jego towarzysze powiedzieli sobie w sercu, po ludzku zaraz zginiemy, po ludzku zaraz nic z nas nie zostanie, to już jest koniec naszego ziemskiego życia. I wyznali w sercu, że ta próba jest ponad ich siły, to prześladowanie jest ponad ich możliwości. Pogodzili się z tym, że za chwilę mogą umrzeć. Ale wtedy też w tym wyznaniu powiedzieli, że Bóg ma moc wskrzeszać zmarłych. Skoro Bóg ma moc wskrzeszać zmarłych, to Bóg ma moc wyprowadzić mnie z tej sytuacji. To Bóg ma moc wyprowadzić mnie z tej beznadziei, w której się znalazłem. I podobną mentalność czytamy komentarz do Starego Testamentu, autor listu do Hebrajczyków, mówi o Abrahamie, ojcu wiary. Hebrajczyków 11, 17-19. Abraham wystawiony na próbę ofiarował Izaaka. I to jedynego syna składał na ofiarę. On, który otrzymał obietnicę, któremu powiedziane było, że z Izaaka będzie dla ciebie potomstwo. Abraham otrzymał obietnicę, będziesz miał syna. Z tego syna wyjdzie dla ciebie kolejne potomstwo. I Abraham znajduje się w momencie, gdzie anioł mówi, zabij go, bo taka jest wola Boga. On już naprawdę nie wie, co zrobić. I wtedy czytamy, co pomyślał Abraham, czego nie znajdziemy w Starym Testamencie. List do Hebrajczyków nam to wyjaśnia. Pomyślał bowiem, iż Bóg moce jest wskrzesić także umarłych. I dlatego odzyskał go jako podobieństwo śmierci z martwych w stanie Chrystusa. Abraham uwierzył, że Bóg ma moc nawet wskrzesić go z martwych. Nawet jeśli go zabije, Bóg ma moc go za chwilę podnieść do życia. Więc zaufa Bogu nawet z życiem swojego syna. To jest wiara na poziomie naprawdę bardzo wysokim. Ale to jest wiara w Boga, który wskrzesza umarłych. W Boga, który nie tylko uzdrawia chorych, ale w Boga, który ma moc wskrzesić umarłych. I wiara w takiego Boga jest w stanie rozwiązać każdy problem, który pojawi się w twoim życiu. On to wybawił nas, mówi św. Paweł dalej. Od tak wielkiego niebezpieczeństwa śmierci będzie wybawiał. Tak, mamy nadzieję w Nim, że nadal będzie nas wybawiał. Przy współudziale waszych za nas modlitw. Aby w ten sposób wielu dzięki składało za dar dla wielu w nas złożony. Św. Paweł mówi, że ten Bóg, który wskrzesza umarłych, ten Bóg, który ma moc wskrzesić umarłych do życia, który jest wszechmogącym Bogiem, będzie nas wybawiał po raz kolejny. Przez co? Przez nasze modlitwy za was, przez wasze modlitwy za nas. Bo jesteśmy w Kościele. W Kościele mamy taką niezwykłą możliwość, by modlić się za siebie nawzajem. W Kościele mamy taką niezwykłą możliwość, by modlić się jedni za drugich. I kiedy modlimy się jedni za drugich, ta łaska Boga, która jest Bogiem nad życiem i śmiercią, łaska wszechmogącego Boga, działa w nas wszystkich, to jest niezwykły dar, który naprawdę w Kościele Bóg nam zostawił. Modlitwy za siebie nawzajem, gdzie dwóch lub trzech modli się wspólnie, zgodnie, za siebie. Pan mówi, ja wysłucham. I my dzisiaj możemy modlić się za siebie nawzajem. My dzisiaj możemy modlić się za siebie, mimo że dzieli nas odległość, ale możemy modlić się, by Pan nas dzisiaj doświadczył swoją łaską. By te wszystkie próby, które przechodzimy, te wszystkie trudy, które przechodzimy, te zmagania ze śmiercią, które przechodzimy, może widzimy śmierć dookoła. Bóg ma moc swoją łaską przywracać do życia. Bóg ma moc dać tobie życie z powrotem. Bóg ma moc uczynić absolutnie wszystko, więc zaufaj Mu. Ja myślę, że to powinno być naprawdę coś bardzo fascynującego, kiedy zaczynamy wierzyć w Boga, który naprawdę może uczynić wszystko. Kiedy przynosimy Mu najgorsze beznadzieje. Kiedy przynosimy Mu najgorsze, najtrudniejsze sytuacje naszego życia. To powinno nas fascynować, kiedy znamy to słowo, że Bóg właśnie w tej najgorszej sytuacji da nam łaskę stosowną do tego trudu. Im gorszy trud, im gorszy ból, im gorsza sytuacja, tym większą łaskę i tym większej łaski powinniśmy się spodziewać. To jest Bóg, o którym czytamy w Słowie. To jest Bóg, w którego wierzymy. Panie, chcę się dzisiaj modlić za każdą osobę, która jest z nami tutaj. Chcę się modlić za każdą osobę, która ogląda ten kwadransik. Panie, przyjdź ze swoją mocą. Przyjdź z łaską w te wszystkie najgorsze problemy i sytuacje, w których znajdują się Twoje dzieci. Panie, przyjdź do tych miejsc, przyjdź do tych sytuacji. Przyjdź wszędzie tam, gdzie już poziom bólu i cierpienia jest tak wielki, że już nic się nie da zrobić po ludzku. Przyjdź jako Bóg, który ma moc wskrzeszać umarłych. Przyjdź jako Bóg, który ma moc nad życiem i śmiercią. Wierzymy w Boga, który jest wszechmogący i który wskrzesza umarłych. Dlatego przyjdź z życiem tam, gdzie była śmierć. Przyjdź z błogosławieństwem tam, gdzie widać było tylko przekleństwo. Przyjdź z łaską wszędzie tam, gdzie Twojej łaski nie było jeszcze widać, ale ona przychodzi, ona jest w drodze, ona nadciąga. Bo tak mówią usta Pana, tak mówi Słowo Boże. Niech tak się stanie. W imieniu Jezusa. Amen. Kochani, bądźcie błogosławieni. Niech to Słowo w was działa, niech działa we mnie. Bądźcie błogosławieni za mnie, żeby Pan, który mnie posyła, też w te wszystkie miejsca by głosić, by rozlewał hojnie swoją łaskę, również przez współudział waszych modlitw za mnie. Jesteśmy w Kościele, wspierajmy się, módlmy się za siebie nawzajem. Widzimy się już niedługo, mam nadzieję, i na żywo, i w internecie. Módlcie się z nami kolejnym uwielbieniem. Chwała Mu tym razem z Eksodus 15. Jesteśmy w kontakcie. Do zobaczenia z Bogiem. Trzymajcie się.