 W dzisiejszym odcinku powiemy sobie o pewnej zasadzie w życiu duchowym, która sprawia, że będziesz mógł oglądać wielkie dzieła Boże. Co to takiego? Zapraszam na kwadrancik ze Słowem. Cześć, dzień dobry, witajcie bardzo serdecznie w kolejnym kwadranciku ze Słowem. Mam nadzieję, że macie się dobrze. Mój dzień zaczął się dynamicznie od treningu porannego, także to jest jedno z moich postanowień na Wielki Post, żeby wstawać wcześniej, robić więcej też dla siebie, z myślą o sobie. I póki co mi to wychodzi, mam nadzieję, że będę się w tym postanowieniu dobrze trzymał. Wierzę w to, że to dzisiejsze słowo też pomoże nam odkrywać kolejne przestrzenie w naszym życiu, w życiu duchowym, które sprawią, że zbliżymy się do Boga jeszcze mocniej, że te rzeczy, które Pan Bóg włożył do naszego serca być może lata temu, będziemy mogli w końcu je zobaczyć, będziemy mogli w końcu doświadczyć zrealizowania się tych Bożych marzeń, Bożych obietnic. Bardzo się cieszę z tego powodu, że po ogłoszeniu ostatniego posta, ochwała mu, że spotkamy się 8 lipca na stadionie we Wrocławiu, tak wielu z Was się też uradowało, ucieszyło i wyraziło swoją chęć, gotowość, żeby się też tam znaleźć, żebyśmy mogli wspólnie spędzić te kolejne 6 godzin uwielbienia w nieco większej wspólnocie niż rok temu na Atlas Arenie. Więc mam nadzieję, że macie zapisane w kalendarzach tą datę 8 lipca i że weźmiecie wszystkich, których można wziąć, rodzinę, bliskich, przyjaciół, żebyśmy naprawdę mogli wspólnie doświadczyć spotkania z Bogiem, które przemieni nasze życie. Świadectwa po ostatnim spotkaniu w Atlas Arenie spływały bardzo długo i tak naprawdę jeżdżąc wiele różnych miejsc spotykaliśmy co chwilę osoby, które mówiły to się stało, to się stało, to się wydarzyło, ktoś się nawrócił, ktoś wyznał swoje grzechy po wielu, wielu latach na korytarzu, bo dorwał gdzieś księdza i się spowiadał. Było wiele świadectw, uwolnień z nałogów. Boża moc się tam rozlewała i wierzymy w to, że jeszcze większe rzeczy będą działy się 8 lipca we Wrocławiu. Bądźcie czujni, jeszcze raz Was o to proszę, bo w najbliższym czasie pojawią się bilety. Oby ich nie brakło i żeby wszyscy mogli się, ci, którzy chcą zapisać i być z nami podczas tego naszego wspólnego uwielbienia. Dzisiaj chciałbym zaprosić Was do Ewangelii według św. Mateusza, 20 rozdział od 17 do 28 wersetu. Kościół daje nam też na dzisiaj Ewangelię dość długą, ale też bardzo ciekawą, bardzo bogatą w treści. Ja też prosto jestem tak naprawdę po przyjeździe z Opoczna. Mieliśmy do późna w nocy modlitwę o uzdrowienie wielu z Was. Przyszło wieczór uwielbienia, w którym się zawierała ta modlitwa o uzdrowienie. Wielu z Was przyszło, by się z nami modlić. Bogu dzięki za to, co Pan Bóg czynił pośród nas. Ja mam w sercu z wczoraj takie świadectwo młodej dziewczyny, która bardzo się spłakała, bo pierwszy raz od dawna mogła normalnie swobodnie oddychać. Kolejna dziewczyna, która miała jakieś problemy od dzieciństwa z przegrodą nosową i przez nią nie mogła też swobodnie oddychać. To była druga osoba z takim podobnym problemem z oddychaniem. I wczoraj się spłakała, mówi, pierwszy raz od dzieciństwa mogę normalnie swobodnie oddychać. To było dla niej coś wyjątkowego. Więc Bóg naprawdę się nie zatrzymuje, czyni piękne rzeczy. I dobrze jest nam naprawdę w tym być. Ale przeczytajmy dzisiaj ten fragment słowa od wersetu 17. Mając udać się do Jerozolimy, Jezus wziął osobno dwunastu i w drodze rzekł do nich. Oto idziemy do Jerozolimy. Tam Syn Człowieczy zostanie wydany arcykapłanom i uczonym w piśmie. Oni skażą go na śmierć i wydadzą go poganom na wyszydzenie, ubiczowanie, ukrzyżowanie, a trzeciego dnia zmartwychwstanie. I tutaj warto zrobić pauzę, bo w tym momencie Jezus mówi swoim uczniom, że dwunastu, czyli nie mówi tego wszystkim. Największych sekretów w życiu nie mówi się wszystkim, mówi się tym najbliższym. I Jezus mówi do tych dwunastu najbliższych o tym, że przyjdzie za moment czas, gdzie w Jerozolimie będzie schwytany, wydany, będzie ubiczowany, będzie ukrzyżowany, wydany w ręce ludzi. I zobaczcie, że z tej atmosfery, takiej tajemnicy i mówienia rzeczy bardzo cennych, bardzo ważnych, bardzo drogich, co się dzieje teraz. Wtedy podeszła do Niego matka synów Zebedeusza ze swoimi synami, oddając Mu pokłon, o coś Go prosiła. On ją zapytał, czego pragniesz? Rzekła Mu, powiedz, żeby ci dwaj moi synowie zasiedli w Twoim królestwie, jeden po prawej, drugi po lewej Twojej stronie. Odpowiadając, Jezus rzekł, nie wiecie, o co prosicie. Czy możecie pić kielich, który ja mam pić? Odpowiedzieli, możemy. On rzekł do nich, kielich mój pić będziecie. Nie do mnie jednak należy dać miejsca po mojej stronie prawej i lewej, ale dostanie się ono tym, dla których mój ojciec je przygotował. Gdy dziesięciu pozostałych to usłyszało, oburzyli się na tych dwóch braci, a Jezus przywołał ich do siebie i rzekł, wiecie, że władcy narodów uciskają je, a wielcy dają im odczuć swoją władzę. Nie tak będzie u was. Lecz kto by między wami chciał stać się wielkim, niech będzie waszym sługą. A kto by chciał być pierwszym między wami, niech będzie niewolnikiem waszym, na wzór syna człowieczego, który nie przyszedł, aby mu służono, lecz aby służyć i dać swoje życie na okup za wielu. Zobaczcie, że to słowo jest pełne zwrotów akcji, ta historia jest pełna zwrotów akcji, ponieważ widzimy jak z tego momentu, gdzie Jezus dzieli się czymś bardzo ważnym w swoim sercu, nagle przychodzi matka synów z Ebedeusza i mówi, panie, załatw im miejsca VIP w Królestwie Bożym, załatw im, żeby oni siedzieli po prawej i po lewej stronie w twoim Królestwie, załatw im to, żeby oni byli ustawieni na wieki. Kochana mamusia, przychodzi w tym momencie, w którym mówi Jezus o losach świata, mówi Jezus o zbawieniu, mówi o tym, że będzie musiał złożyć ofiarę z samego siebie. I w tym momencie dzieje się taka rzecz, to jest myślę takie zderzenie z rzeczywistością, kiedy Jezus naprawdę musi po raz kolejny zderzyć się z tym, że rozmawia ze zwykłymi ludźmi, że rozmawia z tymi, którzy są ułomni, są słabi i nie do końca rozumieją co się dzieje i w czym tak naprawdę biorą udział. Ale o czym chciałbym dzisiaj powiedzieć? Chciałbym powiedzieć o końcówce tej wypowiedzi Pana Jezusa, który mówi o zasadzie uniżenia. Jezus dzisiaj mówi do nas, myślę, że daje nam w ten Wielki Post kolejną wskazówkę o tym, czy jakby na temat tego, jak chce, aby wyglądało nasze życie, jak On chce, aby wyglądało życie tych, którzy Mu służą, którzy idą razem z Nim, którzy idą za Nim. On mówi nam dzisiaj o tym, przywołał znowu dwunastu i mówi Wiecie, że władcy narodów uciskają, a wielcy dają odczuć swą władzę. Nie tak będzie wśród Was. Lecz kto między Wami chciałby stać się wielkim, niech będzie Waszym sługą, a kto by chciał być pierwszym, niech będzie niewolnikiem Waszym, na wzórcy na człowieczego. To jest zasada w życiu duchowym, zasada uniżenia się, która prowadzi do wywyższenia. Chcę Wam powiedzieć, że moim zdaniem, tak jak widzę to też w swoim życiu, uniżenie jest łaską. To jest coś, czego nie da się do końca wypracować, nie da się do końca tego nauczyć, ponieważ jest to coś bardzo nieludzkiego, tak bym to chyba nazwał. Czy człowiek w swojej naturze, każdy z nas, myślę sobie, jak tutaj jesteśmy, ma w sobie coś takiego, że chcemy być w środku Jupiterów, chcemy być widziani, chcemy być docenieni, chcemy być zauważeni. I dobrze się z tym mamy, kiedy ktoś nas zauważy na czymś dobrym. Gorzej, kiedy na tym pochwyci nas na jakimś grzechu, albo na jakimś łamaniu prawa, czymkolwiek takim. Ale myślę, wszyscy mamy w sobie coś takiego, że lubimy być dostrzeżeni, docenieni, pochwaleni. Jezus mówi, niech będzie wśród was zupełnie inaczej niż jest na świecie. Jezus mówi właśnie o tym, że On pragnie, by Jego uczniowie umieli się uniżyć. I zacząłem wam mówić o tym, że dla mnie uniżenie, takie, o którym mówi Jezus, jest łaską, ponieważ jest to bardzo trudna rzecz, tak po ludzku, żeby samemu z siebie wyprodukować uniżenie przed drugim człowiekiem. Myślę, że jak spojrzymy sobie na własne życie, jak spojrzymy sobie na życie w rodzinie, życie we wspólnocie, gdziekolwiek tam jesteśmy, no to zwykle z trudem przychodzi nam rezygnowanie z samego siebie. Kiedy dochodzi do jakiegoś spięcia w rozmowie, w dyskusji, ciężko nam powiedzieć, albo przynajmniej w swoim sercu postanowić, OK, niech to, co On powie, będzie na wierzchu, ja nie muszę tutaj wchodzić, mimo że wydaje mi się, że mam rację. To nie jest prosta sprawa, to jest trochę takie właśnie już... to wymaga pewnej dojrzałości, myślę, że w życiu z Bogiem to wymaga pewnej współpracy z łaską Pana Boga, żeby umieć stanąć w cieniu, stać się kimś drugoplanowym i być z tym w porządku. Bo można jeszcze stanąć z tyłu, można jeszcze powiedzieć sobie, dobra, stanę w cieniu, a psioczyć i nagadywać i atakować osobę, która stoi z przodu i której zdanie jest na wierzchu. Myślę, nie o to chodzi Panu Jezusowi. Myślę, że Jezusowi chodzi o to właśnie, żebyśmy umieli stanąć z tyłu, być ludźmi, którzy liczą się ze zdaniem innych, którzy dopuszczają zdanie innych jako wyższe od swojego i masz w sercu pokój. To jest sztuka, to jest sztuka, muszę Wam powiedzieć. I miałem takich parę doświadczeń w swoim życiu, w których wiem, że to uniżenie się było łaską, która nie pochodziła w ogóle ode mnie. Pamiętam takie spotkania, czy to posługi z modlitwą o uzdrowienie, które gromadziły tysiące ludzi, czy to takie wydarzenia, w których naprawdę gdzieś ktoś chciał mnie pokazać, a w swoim sercu, kiedy robiłem sobie rachunek niejeszczerze, pragnąłem, żeby mnie nikt nie widział. To są momenty, do których, kiedy wracam, to mnie bardzo poruszają i bardzo wzruszają, bo wiem, że to nie byłem ja, wiem, że to nie było moje, wiem, że jeśli mam w swoim sercu szczere poczucie, żeby mnie nikt nie widział, to wiem, że działa we mnie łaska Boża, a to poprzedza wielkie działanie Pana Boga, to poprzedza zwykle Jego moc, która się ma objawić, to poprzedza zwykle objawienie się Jego chwały, tam, gdzie pokora, tam, gdzie uniżenie, tam moc Boża wybucha jeszcze mocniej, tam Jego moc objawia się w sposób, w który nie objawiałaby się normalnie. Uniżenie poprzedza wielkie dzieła Boże. Pokora poprzedza objawienie się chwały Boga. To tego doświadczam, tego doświadczam bardzo mocno i potrzebuję modlić się, myślę, my wszyscy potrzebujemy modlić się o pokorę, pokorę rozumianą we właściwy sposób, nie, że się pogardzamy, nie, że się poniżamy, ale, że stajemy w cieniu Pana i jeśli trzeba w cieniu innych ludzi. To jest bardzo ważne i bardzo istotne w naszym kroczeniu za Panem, byśmy umieli stanąć na miejscu numer dwa, byśmy umieli usiąść z tyłu. I przypomina mi się taka historia sprzed wielu lat, to jest 10, 11, 12 lat temu, chwilę po nawróceniu, pojechałem na rekolekcje z ojcem Johnem Baszaborą na Służewie we Wrocławiu. Masa ludzi, tłum ludzi, kościół pękał w szwach, trwało trzy dni, my codziennie rano dojeżdżaliśmy sobie na te rekolekcje i tak sięgam pamięcią sobie, że był taki dzień, kiedy przyjechaliśmy wcześniej, żeby zająć najlepsze miejsca i mówię do mojego taty, słuchaj, pojedźmy szybciej, bo ja chciałbym być w pierwszej ławce czy tam w drugiej, może tam ojciec John mnie zobaczy, nie, byłem taki dzieciak wtedy, chwilę po nawróceniu, może tam będzie się za mnie mógł pomodlić, ja tak zawsze chciałem Pana Boga, a może jeszcze mnie gdzieś tam weźmie, nie. Wiecie jak to jest. I pamiętam, siedziałem w drugiej ławce, taki zadowolony, bo zaraz się tutaj zacznie wszystko, nabożeństwo, katechezy, modlitwa. I tam pamiętam chyba, że dzień wcześniej on brał kogoś do jakiejś scenki i sobie pomyślałem, może ja też pójdę, taki byłem w ogóle chojrak. No i siedziałem w tej drugiej ławce, za 5 minut ma się wszystko zacząć, już jest pełno, nie ma gdzie usiąść, ja mówię, mam miejscówkę życia i w tym momencie słyszę w sercu, usiądź na końcu. To nie była dobra informacja dla mnie, to nie była dobra nowina i pomyślałem sobie, nie ma szans, jak mam usiąść z tyłu. Specjalnie wstałem godzinę wcześniej, żeby tu przyjechać i zająć dobre miejsce. I słyszę głos, usiądź z tyłu, usiądź na końcu. No i tak trochę głowę skłoniłem i mówię, no okej, idę do tyłu, widzę tylko mojego tatę z tego kolegą, z którym przyjechaliśmy i się śmiali, że ja się cofam. Do dzisiaj mi przypominają, to znaczy przypominają, bo to nie ma co wypominać, mówi, pamiętamy ten moment, kiedy wracałeś, szedłeś do tyłu, a przecież miałeś siedzieć w drugiej ławce, a taki byłeś napalony na to. I wiecie, spojrzałem na to sobie dzisiaj, czy tak po paru latach i pomyślałem sobie, kilka lat później Bóg mnie wywyższył i dał mi głosić na Stadionie Narodowym z ojcem Johnem. Myślę, że te dwie historie były ze sobą połączone. Ja się uniżyłem, bo Bóg poprosił mnie o uniżenie, a On mnie wywyższył w najlepszym, stosownym czasie. To jest życie duchowe, które właśnie tak wygląda. Potrzebujemy pozwolić Bogu też w tym Wielkim Poście, by nas uniżał, by dał nam łaskę uniżenia. I oto, kochani, chcę się z wami dzisiaj pomodlić. Duchu Święty, Ty jesteś tym, który wywyższa pokornych, a poniża pysznych. Ty wywyższyłeś Maryję, która w Magnifikat mówi, wielbi dusza moja Pana i raduje się. Duch mój w Bogu Zbawicielu, bo wejrzał na uniżenie służebnicy swojej. Bo Ty wywyższasz pokornych, a tych, którzy są wielkimi tego świata, strącasz z tronów. To była jej modlitwa. My modlimy się też tymi słowami, byś uczynił nas ludźmi pokory, uczynił nas ludźmi uniżenia, którzy potrafią służyć, którzy potrafią być wsparciem i którzy umieją być drudzy, a nie pierwsi, którzy umieją stać w cieniu, a nie na pierwszej linii frontu. Byśmy umieli, Panie, być uniżeni w stosownym momencie i też w stosownej chwili być wywyższeni. Daj nam dzisiaj łaskę pokory w tych sytuacjach, w których się dziś zmagamy, walczymy i daj nam uwielbić Twoje imię przez pokorę, którą nam dasz, bo bardzo jej potrzebujemy. Oto Cię prosimy, Panie, w Twoje święte imię. Amen. Niech tak się stanie, niech to słowo nas przemienia. Bądźcie błogosławieni. Bóg nas uczy. Trzymajcie się i śledźcie profile Chwała Mu. Kliknijcie udział też w wydarzeniu na Facebooku Chwała Mu 2023, a na pewno newsy Was nie ominą. Z Bogiem i do usłyszenia. Napisy stworzone przez społeczność Amara.org