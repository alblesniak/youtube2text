 W dzisiejszym odcinku powiemy sobie o największej przemianie, jaka może dokonać się w człowieku. Co to takiego? Zostańcie ze mną. Cześć, dzień dobry, witajcie w dzisiejszym kwadransiku ze słowem. Pozdrawiam Was ze słonecznej Chorwacji, gdzie dotarłem po różnych wyjazdach, posługach i w końcu znalazłem 4 dni w moim kalendarzu, żeby odwiedzić przyjaciół i mogę sobie tu trochę posiedzieć, nie robiąc za wiele. Powiem Wam, że to jest czas, którego nie miałem bardzo, bardzo, bardzo długo, więc próbuję się odnaleźć w takim trybie bez posługi, chociaż tak naprawdę co chwilę gdzieś tutaj pojawiają się różne sytuacje, z których o Panu Bogu rozmawiamy, modlimy się. Dzisiaj też chyba szykuje się nocna modlitwa, także dzieją się wspaniałe rzeczy, odpoczywamy, modlimy się, jesteśmy z Panem, lepiej być nie może. Cieszę się, że jesteście dzisiaj ze mną i będziemy wspólnie czytali Słowo Boże, będziemy wspólnie chcieli rozważać te słowa, które Pan Bóg kieruje do nas. I dzisiaj, tak jak powiedziałem na samym początku, będziemy mówić sobie o największej przemianie, która może dokonać się w Tobie i może dokonać się we mnie, o największej przemianie, którą Pan Bóg inicjuje i rozpoczyna w nas. I to jest tak naprawdę, powiem Wam, naprawdę największe dzieło Ducha Świętego w nas, kiedy jesteśmy przemieniani na obraz Pana Jezusa. Wbrew pozorom, czasami się tam może to wydawać, że najbardziej spektakularne są cuda, uzdrowienia, że najmocniejsze działanie Ducha Świętego wyraża się w taki sposób, ale tak naprawdę największą moc Duch Święty objawia w człowieku, kiedy Go przemienia. Kiedy człowiek wpuszcza Jezusa do swojego serca, wpuszcza Ducha Świętego po to, by Go zmieniał, by Go przemieniał na obraz Pana Jezusa. Myślę, że celem działania Ducha Świętego w naszym człowieku, w naszym życiu jest to, byśmy stali się ludźmi, którzy upodabniają się do Niego, którzy wyglądają jak Jezus. Żebyśmy stali się ludźmi, którzy chodząc po ziemi, będziemy przypominać Jezusa w sposobie naszego zachowania, w sposobie naszego życia, naszego odnoszenia się do ludzi, naszej posługi, jeśli chodzi o miłość, kochanie innych ludzi, ale też posługi tej charyzmatycznej w mocy, kiedy będziemy przejawiać moc Królestwa Bożego na ziemi. Byśmy wyglądali jak Jezus. Dzisiaj chciałbym, żebyśmy otworzyli wspólnie Słowo Boże na Ewangelii według św. Mateusza, na 28 rozdziale, od 9 do 20 wersetu i o tym sobie nieco więcej powiemy. Ale zanim o tym powiemy, to chciałbym was jeszcze bardzo serdecznie prosić o coś ważnego dla mnie i dla całej naszej wspólnoty i fundacji. Już niecały miesiąc został do chwała naszego wydarzenia, uwielbienia w łódzkiej Atlas Arenie. Jesteśmy naprawdę podekscytowani tym, co się tam będzie działo. Modlimy się o to. I właśnie o to chcę was również poprosić, byście dołączyli do nas w modlitwie, w poście. Został, tak jak powiedziałem, niecały miesiąc, więc to jest, myślę, dobry czas, żeby zaplanować sobie modlitwę i post, zaplanować sobie może dzień w każdym z tych tygodni, które zostały, do tego, żeby przyjść do Boga z taką bardzo konkretną intencją, że modlimy się za to wydarzenie, modlimy się za ludzi, którzy przyjdą, za niewierzących, ale też za wierzących, o to, by Bóg nas przemienił, by Bóg uczynił tam coś, czego się nie spodziewamy, by Bóg uczynił tam coś, co będzie naprawdę zmieniało nasze życie. Bo chcemy tam się spotkać nie dla 6 godzin zrobienia wielkiego show, ale chcemy tam się spotkać po to, by Bóg naprawdę nas dotknął, by Bóg naprawdę nas przemienił i byśmy wyszli z tego miejsca naprawdę innymi ludźmi. To jest cel, myślę, tego spotkania i tego, co będziemy robić. Tak że proszę was, byście się modlili, byście podjęli post i wtedy z pewnością to wydarzenie będzie wyjątkowe. A dzisiaj, tak jak powiedziałem przed chwilą, otwórzmy sobie Mateusza, 28 rozdział i przeczytajmy wspólnie od 9 do 20 wersetu. I tak rozniosła się ta pogłoska między Żydami i trwała aż do dnia dzisiejszego. 11 zaś uczniów udało się do Galilei na górę, gdzie Jezus im polecił. A gdy Go ujrzeli, oddali Mu pokłon. Niektórzy jednak wątpili. Wtedy Jezus podszedł do nich i przemówił tymi słowami. Dana mi jest wszelka władza na niebie i ziemi. Idźcie więc i nauczajcie wszystkie narody, udzielając im chrztu w imię Ojca i Syna i Ducha Świętego. Uczcie je zachowywać wszystko, co Wam przykazałem. A oto jestem z Wami przez wszystkie dni, aż do skończenia świata. Jestem z Wami przez wszystkie dni, aż do skończenia świata. To jest słowo, które kończy ten fragment, który jest bardzo ważnym fragmentem, bo Jezus to są ostatnie słowa Jezusa, jedne z ostatnich słów, które słyszą od Niego bezpośrednio. I to jest bardzo ciekawe i to chciałbym dzisiaj podkreślić. Przez co Jezus mówi nam, że będzie z nami przez wszystkie dni, aż do skończenia świata. W jakim kontekście Jezus mówi, że będzie z nami przez wszystkie dni, aż do skończenia świata? W kontekście czynienia uczniów. To jest największy cud, którego możemy doświadczyć i największy cud, który może się dokonać w naszym życiu, kiedy Bóg bierze sobie zwykłego człowieka i przemienia go na obraz i podobieństwo Jezusa. Innymi słowy, czyni z Niego ucznia. Ucznia w kontekście hebrajskim, to był ktoś, kto przemieniał się na wzór i podobieństwo mistrza. Uczeń to był ktoś, kto miał kopiować, naśladować, być jak jego mistrz. Więc kiedy Jezus mówi, że mamy czynić uczniów, to mamy czynić ich podobnych, podobnymi do Jezusa. Ale żeby to robić sami, potrzebujemy być najpierw podobni do Niego. Więc możesz czynić uczniów tylko wtedy, kiedy sam jesteś uczniem. Możesz czynić innych uczniami dopiero wtedy, kiedy sam jesteś w tym procesie uczniostwa. I Bóg przemienia ten świat, Bóg czyni siebie obecnym na tym świecie właśnie przez uczniów, właśnie przez tych, którzy będą Go przypominać. Bóg nie przemienia tego świata przez religijnych świrów, którzy są turystami religijnymi. Bóg nie przemienia tego świata przez ludzi, którzy pojawią się czasem na spotkaniu modlitewnym, na jakimś spotkaniu charyzmatycznym i nawet doświadczą czegoś i przeżyją coś wyjątkowego i szczególnego. Bóg przemienia ten świat przez uczniów. Czy jesteś dzisiaj uczniem? Czy jesteś człowiekiem, który daje się Bogu przemieniać? Czy jesteś człowiekiem, który daje się Bogu kształtować? Czy Bóg może przez innych ludzi powiedzieć do ciebie rzeczy trudne i ty się wtedy chcesz nawracać? Czy jesteś takim człowiekiem? Czy pozwalasz Bogu na to? To jest bardzo ważne pytanie. Czy jesteśmy uczniami czy być może jesteśmy tylko ludźmi, którzy pojawiają się tam, gdzie Jezus czyni wielkie rzeczy? I dlaczego o tym dzisiaj też mówię? Ponieważ wróciłem bardzo poruszony z Litwy, wróciłem bardzo poruszony z posługi na Litwie, gdzie nie byłem już na posłudze za cztery lata, a Litwa była pierwszym krajem, do którego Bóg mnie posłał. I to, co mnie bardzo poruszyło, to, co było czymś takim naprawdę bardzo poruszającym dla mnie, to to, że kiedy przyjechałem parę dni temu do Wilna, to spotkanie zorganizowali młodzi ludzie, którzy nawracali się. To sześć, siedem lat temu, kiedy głosiłem Słowo Boże, te pierwsze moje wyjazdy właśnie na Litwę były tam. I chcę wam dzisiaj przypomnieć kilka takich historii, które właśnie łączą się z tymi ludźmi. Kiedy stałem i głosiłem w Wilnie do całego kościoła, który tam się zebrał, to patrzyłem na te twarze. Widziałem jedną, drugą, trzecią, czwartą, piątą osobę i pamiętam każdą twarz i każdą historię. Jak jeszcze kiedyś, kiedy przyjechałem pierwszy raz, oni nie znali Pana. Niektórzy byli w depresji, niektórzy byli jeszcze w starym życiu. Niektórzy z nich, jedna z osób była opętana. Chłopaki, Karol i Jarek, pamiętam byli na moim spotkaniu, na którym doświadczyli chrztu w Duchu Świętym po raz pierwszy. Później jego żona powiedziała, Marcin, gdyby nie to doświadczenie chrztu w Duchu Świętym Karola, ja bym nie wyszła za niego za mąż. Jak wielką rolę odegrały te przyjazdy i ewangelizacje w życiu tych młodych, którzy dzisiaj mają wspólnotę. Głos Pana Wilno w ogóle się nazywają, może pamiętacie ich, bo kiedyś o nich mówiłem. Dzisiaj oni są częścią Haris na Litwie i organizują spotkania, i modlą się z innymi. To jest naprawdę niezwykłe. Bóg uzdrawia przez nich, Bóg dokonuje wspaniałych rzeczy, są zaangażowani, tworzą Boże rodziny. I właśnie pamiętam i Karola, i Jareka, którzy byli na tym spotkaniu w Wilnie tych parę lat temu. I prowadziłem modlitwę i powiedziałem, że teraz będziemy modlić się bardzo niebezpieczną modlitwą. Więc młodzi trochę nie wiedzieli, o czym mówię i o co mi chodzi. Ale powiedziałem, że jeśli jesteś dzisiaj gotowy na niebezpieczną modlitwę, to wstań. I niektórzy wstali. I wtedy powiedziałem, to powtarzajcie za mną. Przyjdź, Duchu Święty. I oni powtórzyli. To była najbardziej niebezpieczna modlitwa, jaką mogli wymówić i powiedzieć. I którą się mogli pomodlić, ponieważ kiedy Duch Święty przychodzi, przychodzi trzęsienie ziemi do naszego życia. Wszystko się dzieje, wszystko zaczyna się zmieniać. I oni wtedy, pamiętam, opowiadali o tym, kiedy stali z tyłu. Ja zacząłem przyzywać Ducha Świętego. Zaczęli się trząść, zaczęli drgać. I nie wiedzieli, co się z nimi dzieje, bo chodzili całe życie do kościoła, a nigdy nie mieli takiego doświadczenia. I opowiadali, kiedy podeszli do przodu, położyłem na nich ręce, wróciłem. Nie mogli ustać na nogach, gdyby nie krzesełka, o które się opieraliśmy, nie bylibyśmy w stanie stać w pionie. I to było tak mocne dotknięcie Ducha Świętego, że wracali do domu, do Kowna chyba, z tego co pamiętam. Nie wiem, gdzie oni wtedy mieszkali. Ale wracali do domu i nie odzywali się do siebie. To była pierwsza podróż, kiedy jako bracia nie odzywali się do siebie. I nie mówili do siebie ani słowem. To było niezwykłe doświadczenie. I potem zaczęli widzieć, jak Bóg uzdrawia przez ich ręce, jak modlą się za chorych i rzeczy się dzieją. Mieli swoje doświadczenie chrztu w Duchu Świętym, który rozpoczęło później wspólnotę, rozpoczęło później te relacje, które już później się okazały relacjami małżeńskimi. I jak dzisiaj Bóg posługuje się nimi w kraju, to jest naprawdę coś niezwykłego. Na tym spotkaniu, które ostatnio prowadziłem, była Emilia, która przyjechała na jedno i na drugie, ciągle wdzięczna po tylu latach. Ponieważ na spotkanie w Kownie wprowadziło ją dwóch mężczyzn. Emilia była powykręcana, kiedy ją pierwszy raz zobaczyłem. Nie wiedziałem, czy jest psychicznie, fizycznie chora, co tam się z nią dzieje. Dopiero, kiedy zaczęliśmy się modlić i kiedy pamiętałem ten obraz jej, wnoszonej do Kościoła, pomyślałem sobie, że to nie jest na mój poziom wiary, to jest za duże, to jest zbyt wielkie, zaproście sobie jakichś wielkich ojców, księży, charyzmatyków, baszaborę zaproście, ale ja jestem za mały na to. I podczas modlitwy, kiedy powiedziałem, przyjdź Duchu Święty i wypełnij zgromadzonych, ona powiedziała, że zobaczyła światło i usłyszała słowo, wstanie, jesteś wolna. I ona wyszła do przodu płacząc, wszyscy krzyczeli, cały Kościół krzyczał i płakał, widząc, co się stało, bo ją znali. Proboszcz zbiegł i powiedział, Marcin, to jest Emilia, trzy lata była egzorcyzmowana i nic nie pomagało, egzorcyści nie umieli jej pomóc. I teraz nagle ona wstała, przyszła, jest wolna i mówi, nie umiemy tego zrozumieć. Ja mówię, ja też nie umiem tego zrozumieć, ja byłem po prostu tak malutki w tej historii. I Bóg ją uwolnił. Minęło już te 7 lat, ona wróciła do Kościoła, jest na wszystkich rekolekcjach, żyje sakramentami, przyszła pochwalić się swoim nowym mężem. To jest niesamowite, nieprawdopodobne, co Bóg czyni. I to są ludzie, którzy nie są jedynie turystami religijnymi, to nie są turyści religijni, to nie są ludzie, którzy przyszli, jak wielu zarzucam, jeździsz, Marcin, wkręcasz ludzi w emocje i nic się z nimi nie dzieje. To są moje najlepsze wizytówki, nie mam lepszych. Nie mam lepszych, czasem zbieram rekomendacje na piśmie zawsze z wyjazdów, od księży, od tych, którzy mnie zapraszają, ale nie mam lepszej rekomendacji, nie mam lepszej opinii na swój temat, jak tylko ci ludzie, którzy dzisiaj żyją z Bogiem, którzy byli w grzechu, byli w zniewoleniu, byli w opętaniu, byli w życiu tego świata, tak zanurzeni, a dzisiaj żyją z Jezusem, dzisiaj głoszą innym, dzisiaj są wszędzie tam, gdzie Duch Święty działa. I to jest moja najlepsza wizytówka. I chcę wam powiedzieć, to jest moja duma, to jest moja chluba. Ci ludzie, jestem z nich dumny, jestem z nich naprawdę dumny. I wróciłem stamtąd jako taki trochę dumny ojciec duchowy, mam 30 lat, ale trochę tak to jest, że Pan Bóg posłużył się tobą, posłużył się w tym momencie mną do tego, żeby zanieść Jego imię tam, by uczynić z tych ludzi uczniów. I oni są uczniami, i oni tworzą kolejnych uczniów, i oni będą z swoich rodzin tworzyli kolejnych uczniów. I Ewangelia będzie się niosła dalej w mocy Ducha Świętego. To jest niezwykłe i niesamowite. Więc Chrystus mówi do nas dzisiaj, nie zostawię was samymi, będę z wami przez wszystkie dni aż do skończenia świata. I jak to się będzie działo, przez co to się będzie działo? Przez uczniów, przez tych, którzy zdecydują się naśladować Chrystusa. I ten proces uczniostwa dzieje się tak naprawdę przez naszą posługę, przez nasze głoszenie, przez nauczanie, przez modlitwę. I dzieje się przez działanie Ducha Świętego. I chciałbym dzisiaj modlić się o nas, byśmy my byli przede wszystkim uczniami, i byśmy głosząc innym Chrystusa, czynili z nich uczniów. Byśmy modlili się o to, by byli przemieniani na obraz Jezusa i by oni czynili uczniów dalej. Bo to zmienia ten świat, to przemienia narody. I to jest coś, co sprawia, że ten świat wygląda inaczej. Dlatego, Panie, dzisiaj chcę Cię prosić o to, byś czynił nas uczniami. Tam, gdzie jeszcze nie chcemy Cię naśladować, bo jesteśmy zbyt bardzo przywiązani do naszych nawyków, grzechów. Dotknij nas, przemyj nas, poślij nas tam, gdzie chcesz, byśmy doświadczyli zmiany. Poślij do nas ludzi, którzy będą Twoimi wysłannikami, byśmy stali się uczniami, byśmy my później czynili uczniami tych, do których pójdziemy. Duchu Święty, zapraszamy Cię dzisiaj. Przyjdź ze swoją mocą i namaszczeniem. I dziękujemy Ci za to, że przemieniasz, czynisz wspaniałe rzeczy pośród nas i możemy być tego częścią. Dziękuję Ci też dzisiaj za Ewelinę i za Ulę z mojej wspólnoty, które jadą na Madagaskar, lecą na Madagaskar jako kolejne uczennice Chrystusa, które zaniosą Ewangelię na cały świat i które jako pierwsze z naszej wspólnoty polecą do Afryki, by głosić Jezusa, by głosić Ciebie, Panie. Namaś się swoją mocą, namaś się Duchem Świętym, daj im wszystko, czego potrzebują. Błogosławimy Cię, Panie, dzisiaj w tym, jak wielki i wspaniały jesteś. Niech Twoje Imię Boże będzie uwielbione w naszym życiu. Niech tak się stanie w Imię Jezusa Chrystusa. Amen. No i co? Niech tak będzie. Bądźmy uczniami, przemieniajmy ten świat mocą Ducha Świętego, by ten świat przypominał Królestwo Boże bardziej niż ciemność, która po tej ziemi próbuje chodzić. To, co niesiemy, jest dużo potężniejsze niż to, co próbuje z nami walczyć. Niech Bóg wam błogosławi. Trzymajcie się i módlcie się za chwałą Mu, bo to będzie również miejsce przemiany w uczniów. Do zobaczenia. © PTA & TVP