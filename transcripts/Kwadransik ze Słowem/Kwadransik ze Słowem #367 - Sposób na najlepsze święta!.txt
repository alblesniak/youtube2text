 Zbliża się czas Świąt Bożego Narodzenia i myślę, że dla wielu z nas będzie to czas spotkań z rodziną przy wigilijnym stole. No i mam takie nieodparte wrażenie, że nie jedna mama, ciocia, babcia, żona zaserwuje takie ciasto i taką potrawę, że będziemy w ciężkim szoku, ale przecież nie o to chodzi w Święta Bożego Narodzenia. Więc w dzisiejszym kwadransiku o trzech składnikach na dobrze przeżyte święta, które przed nami, więc zapraszam Was na kwadransik ze Słowem. Muzyka Cześć, witajcie bardzo serdecznie w kolejnym odcinku kwadransika ze Słowem, który nagrywam ze Skierniewic. Jestem w domu jeszcze przez chwilę i cieszę się moim cudownym miastem Skierniewicami. Jestem lokalnym patriotą, jakbyście nie wiedzieli, bardzo lubię moje miasto, bardzo lubię tu odpoczywać i spędzam tutaj teraz trochę czasu po posługach, które ostatnio miały miejsce, widzimy się jeszcze w tym miesiącu we Wrocławiu, tak raczej będę tutaj gdzieś lokalnie w okolicach. No i też cieszę się z tego, co Pan Bóg dokonuje na ostatnich spotkaniach. Też chciałem się podzielić taką historią, bo myślę, że jest warta opowiedzenia. Pamiętam, jak byliśmy niedawno w Piastowie na modlitwie o uzdrowienie. Modliliśmy się przed posługą i jedna z osób, która była w moim zespole powiedziała Wiesz Marcin i powiedziała do nas wszystkich, mam takie wrażenie, że dzisiaj na spotkaniu będzie ktoś, kto zostawi kulę. No i faktycznie tak się stało, po modlitwie o uzdrowienie. Wyszła do przodu jedna kobieta, zostawiła swoją kulę już w ławce, którą nam potem sąsiedzi pomachali. I Pan Bóg dotknął ją, miała poważne problemy z kolanami. No i wyszła do przodu i mówiła, że mogłam zrobić tylko kilka kroków, a teraz przeszła się przez pół kościoła i była naprawdę szczęśliwa, bo Pan Bóg dotknął jej kolan. I naprawdę Pan Bóg dokonuje niezwykłych rzeczy pośród nas. Jezus żyje, Jezus działa, Jego Słowo jest żywe i skuteczne i możemy być tego świadkami. Więc dzisiaj też idziemy do Słowa Bożego, które jest nam dane na dzień dzisiejszy. Izajasza, 55, rozdział od pierwszego do trzeciego wersetu. Zapraszam was, byście otworzyli Słowo Boże i otworzyli je właśnie na księdze proroka Izajasza, którego w Adwencie czytamy bardzo wiele. Prorok Izajasz miał bardzo niezwykłe wejrzenie, prorockie wejrzenie w to, co miało zapowiadać przyjście Mesjasza. Pamiętamy jego pieśni o słudze pańskim, pieśni zapowiadające, pieśni prorocze zapowiadające przyjście Mesjasza na setki lat przed Chrystusem. On pisze o Chrystusie tak, jakby On już przyszedł, to jest niezwykłe. Pisze w czasie przeszłym, tak jakby już to się stało i to się dokonało, a w rzeczywistości tej naszej fizycznej, ludzkiej to dopiero miało nadejść. To jest niezwykłe wejrzenie, które Pan Bóg daje Izajaszowi. I dzisiaj czytamy o kolejnym słowie, które Bóg nam daje u proroka Izajasza, które ma nas przygotować na te święta. O wszyscy spragnieni, przyjdźcie do wody, przyjdźcie, choć nie macie pieniędzy. Pierwsze zdanie od razu pyta nas, w pierwszym zdaniu Bóg nas pyta, czy jesteś dzisiaj spragniony, czy jesteś głodny. Kupujcie i spożywajcie, dalejże kupujcie bez pieniędzy i bez płacenia za wino i mleko. Czemu wydajecie pieniądze na to, co nie jest chlebem, i waszą pracę na to, co nie nasyci? Słuchajcie mnie, a jeść będziecie przysmaki, dusza wasza zakosztuje tłustych potraw. Nakłońcie wasze ucho i przyjdźcie do mnie. Posłuchajcie mnie, a dusza wasza żyć będzie. Bóg mówi przez proroka Izajasza do tych wszystkich, którzy są spragnieni, do tych wszystkich, którzy są głodni. Dlatego zapytałem was na samym początku, czy jesteście spragnieni, czy jesteście głodni, bo to jest punkt wyjścia do tego rozważania. Jeśli jesteś dzisiaj spragniony, jeśli jesteś głodny, może nie tylko fizycznie, ale jakoś duchowo, relacyjnie, wewnętrznie, to to słowo dzisiaj Bóg chce skierować do ciebie. I Bóg mówi, wszyscy spragnieni, przyjdźcie do mnie. Wiecie, w przychodzeniu do Boga to jest zawsze ten pierwszy krok, z którego potrzebujemy sobie zdać sprawę, uzmysłowić go sobie. Czy dzisiaj w moim życiu mam w sobie taką przestrzeń, w której jestem głodny i jestem spragniony? Jezus, myślę, nie przez przypadek mówi, przyszedłem do chorych, przyszedłem do tych, którzy się źle mają, przyszedłem do tych, którzy cierpią, do tych, którzy mają jakieś braki. Dlaczego? Bo ci wiedzą, że są w potrzebie. Najtrudniej jest przyjść do tych, którzy myślą, że mają wszystko. Najtrudniej jest przyjść do tych, którzy myślą, że już niczego w życiu nie potrzebują, bo wszystko mają sami z siebie. Dlatego Jezus powiedział, tak trudno jest bogatemu wejść do Królestwa Bożego. Ponieważ jeśli myślisz, że jesteś nasycony, jeśli myślisz, że masz wszystko, to jesteś zamknięty na to, by wziąć te prawdziwe skarby od Boga. I Słowo Boże mówi, jeśli jesteś głodny, jeśli zorientujesz się, że jesteś spragniony, jeśli jesteś w jakiejś biedzie dzisiaj, w jakiejś potrzebie, Bóg mówi, kupujcie i spożywajcie. Dalej kupujcie bez pieniędzy i bez płacenia za wino i mleko. Czemu wydajecie pieniądze na to, co nie jest chlebem? Waszą pracę na to, co nie nasyci? I to jest opis życia wielu z nas. Wielu z nas dzisiaj żyje w taki sposób, że robimy rzeczy, spędzamy nasz czas, wydajemy nasze pieniądze na rzeczy, które tak naprawdę nie są w stanie nas nasycić, nie są w stanie dać nam tego, czego tak prawdziwie głęboko w naszym sercu potrzebujemy. Pamiętam, jak jeździłem na studia, to był trochę przerażający obraz i widok, kiedy wstawałem rano o 5.30, szedłem na 6.00 na stację, na PKP i te tysiące ludzi, które wiedziałem, że jadą ze Skierniewic do Warszawy i wracają później jeszcze po tych opóźnieniach o godzinie 19.00-20.00 i tak przez 5 na 7 dni w tygodniu, przez ileś lat swojego życia i myślę sobie, ciekawe ilu z nas, ilu z tych, którzy tam jeździmy, wiemy o co tak naprawdę w życiu chodzi? Czy nie żyjemy tylko po to, by pracować i żyjemy tylko po to, żeby najpierw zdać studia, a później gdzieś pracować, zarabiać pieniądze, a życie tak naprawdę ucieka nam między palcami? I potrzebujemy czasem takich momentów zatrzymania, refleksji, żeby się zatrzymać i zapytać sami siebie, czy ja wiem, gdzie ja w ogóle pędzę w tym moim życiu? Może ten czas świąt będzie takim czasem zatrzymania się? Pamiętam, jak nagrywaliśmy z Modestem Amaro taki też podcast Rozpal Wiarę, jest też na YouTubie, możecie do niego wrócić i Modest kiedyś powiedział właśnie taką rzecz podczas tej naszej rozmowy, mówi doszedłem do miejsca, do którego ludzie gonią przez całe życie, bo zacząłem mieć tyle pieniędzy i tyle wszystkiego, czego tak naprawdę każdy człowiek by chciał. Miałem pieniądze, samochody, dom, rodzinę i w pewnym momencie zorientowałem się, że jestem pusty. I oby Bóg dał nam taką łaskę, byśmy dużo szybciej się zorientowali, niż dopiero w momencie, kiedy osiągniemy to wszystko, po co gonimy w tym życiu i się zorientujemy, że chyba nie o to w tym życiu chodzi. To jest miejsce, w którym często ludzie wpadają w depresję, bo orientują się, że nie wiedzą po co żyją, nie wiedzą po co gonią. I Bóg dzisiaj do nas mówi to słowo. Czemu wydajecie pieniądze na to, co nie jest chlebem? Po co pracujecie na to, co tak naprawdę nie nasyci? I co mówi Bóg? Jaka jest recepta i rozwiązanie? Słuchajcie mnie, a jeść będziecie przysmaki. Dusza wasza zakosztuje tłustych potraw. Nakłońcie wasze ucho i przyjdźcie do mnie, posłuchajcie mnie, a dusza wasza żyć będzie. Bóg mówi, że chce dać tobie i mnie taki pokarm, który nasyci twoją duszę, a kiedy coś nasyci twoją duszę, to jest inny poziom nasycenia, niż tylko nasycenie, które daje ci z jedzeniem super potraw wigilijnych, specjałów, które są przygotowane na stole wigilijnym. Jeśli Bóg nasyci twoją duszę, jeśli Bóg da ci skosztować tego nasycenia wewnętrznego, to to, co zewnętrzne przestanie mieć tak wielki wpływ na twoje życie i przestanie się liczyć, że ono tak naprawdę zejdzie w cień. Nie wiem, czy mieliście takie doświadczenia w życiu, doświadczenia Pana Boga, w których świat przestał się liczyć. Ja miałem kilka takich doświadczeń mocnych w moim życiu, które pamiętam i będę pamiętał do końca, myślę, dopóki będę żył na tej ziemi. Kiedy Bóg dał mi doświadczyć duchowo swojej obecności, dał mi doświadczyć takiego napojenia, nasycenia sobą, że to wszystko, o czym sobie po ludzku marzyłem, odchodziło w cień, przestawało się liczyć. Pamiętam, jak miałem takie doświadczenie, opowiadałem wam to już kiedyś, na spotkaniu z ojcem Johnem Baszaborą w Warszawie, gdzie podczas Komunii Świętej, ja już podchodziłem do Komunii i płakałem, wiedziałem, że coś się dzieje i nie wiedziałem, o co ze mną chodzi, co to jest, wiedziałem, że Bóg mnie dotyka, ale po tym przyjęciu Komunii obecność Ducha Świętego zalała mnie tak mocno, że płakałem i płakałem i płakałem i czułem tę miłość, która była nie z tego świata i moja koszulka była mokra od moich łez, jeszcze jak wróciłem do Skierniewic po półtorej czy dwóch godzinach, po całym spotkaniu, koszulka była mokra i klęczałem tylko i wołałem, Boże, jestem tak bardzo grzeszny, tak jestem brudny i śmierdzący od moich grzechów, od moich nałogów, od moich nawyków, a Ty jesteś tak czysty, jesteś tak święty. I to doświadczenie sprawiło, że grzech mi obrzydł, że te grzechy, które miałem do tej pory w swoim życiu, te nałogi, nawyki stały się po prostu jak jakiś smród i bagno, którego chciałem się w życiu pozbyć, bo przy świętym Bogu wiedziałem, że to się nie ostoi, to nie wytrzyma. I zacząłem pragnąć tych rzeczy duchowych bardziej niż tego wszystkiego, co można było doświadczyć tutaj na ziemi, skosztować tutaj na ziemi. Pamiętam historię świętego Ignacego z Loyoli, który był rycerzem, był kobieciarzem, był człowiekiem, który skosztował wszystkiego na tej ziemi, dopiero kiedy złamał nogę, leżał w łóżku, nie mógł robić rzeczy, które normalnie robił i nasycały jego serce, jego gdzieś tam te zewnętrzne wszystkie potrzeby były zaspokajane. Dopiero kiedy zaczął czytać Żywota Świętych i Słowo Boże, odkryłem, że to nasycenie wewnętrzne jest dużo bardziej cenne, ono nie odchodzi tak szybko i tak chwila po chwili, jak każde to nasycenie, które pochodzi z tego świata. Kiedy czytam Żywota Świętych, kiedy czytam Pismo Święte, nagle moje serce jest tak nasycone, że ja już nie chcę tych rzeczy, których kosztowałem wcześniej. Musiał złamać nogę, musiał być przyspawany do łóżka, żeby do tego dojść i stał się później wielkim świętym. Czy masz takie doświadczenie Boga, które sprawiło i sprawia w twoim życiu, że te rzeczy, wszystkie rzeczy tego świata zaczynają odchodzić w cień, zaczynają być już coraz mniej smaczne? Myślę, że Bóg chce nam w te święta dzisiaj pokazać, że to wszystko, co cię rajcowało i jarało na tym świecie, co sprawiało, że twoje serce gdzieś tak po ludzku płonęło i fascynowało cię to wszystko, to wszystko, co widzisz, że przy obecności Boga, która się objawia, która przychodzi do twojego życia, to wszystko staje się jakimś cieniem, to wszystko blednie. To jest doświadczenie, którego potrzebujemy. Naprawdę potrzebujemy doświadczenia obecności Bożej. I w liście do Efezjan w 5 rozdziale, w 18-20 wersecie św. Paweł mówi tak. A nie upijajcie się winem, to jest wskazówka na Wigilię, bo jest to przyczyną rozwiązłości, ale napełniajcie się duchem, przemawiając do siebie wzajemnie w psalmach, hymnach, pieśniach pełnych ducha, śpiewając i wysławiając Pana w waszych sercach. Dziękujcie zawsze za wszystko Bogu Ojcu w imię Pana naszego Jezusa Chrystusa. Święty Paweł mówi, że są dwa sposoby na bycie napojonym. Wcześniej mówiliśmy o byciu najedzonym, teraz mówimy o byciu napojonym w duchu. Święty Paweł mówi, że jest różnica pomiędzy byciem nasyconym przez alkohol, przez wino i Święty Paweł mówi, ten świat żyje w taki sposób, jeśli chce się wyładować, rozładować, spędzić fajny czas, trzeba się napić. Wielu z ludzi, wielu pewnie przy wigilijnym stole się tego pewnie naoglądamy, że wielu nie wyobraża sobie spotkania rodzinnego bez jakiejś lufy, bez tego, żeby się trochę tutaj napić, podpić, bo życie staje się piękniejsze. No właśnie o to chodzi, kiedy jesteśmy ludźmi duchowymi, my nie potrzebujemy tych rzeczy, żeby nasze życie było piękniejsze, bo nie może być piękniejsze niż bycie napełnionym obecnością Boga. I Święty Paweł mówi właśnie o tym. Ale wy, wierzący, napełniajcie się Duchem Świętym. Wy, wierzący, możecie być napełnieni Duchem tak, że kiedy postawisz obok człowieka, który jest napełniony i napojony winem i będziesz widział jego pozorną radość, a postawisz obok, po drugiej stronie człowieka napełnionego Duchem Świętym, który będzie tak rozweselony i tak rozanielony, że spojrzysz na te dwie osoby i powiesz sobie to jest oryginał, a to jest podróbka. Chcemy żyć oryginałem. Amen? Chcemy żyć napełnieni Duchem Świętym tak, by ludzie na nas patrząc mówili skąd on ma tę radość, skąd on ma ten pokój, skąd on ma to, co od niego bije. Przecież to nie jest coś, czym da się tutaj handlować w świecie normalnym, fizycznym. To jest coś, co płynie z głębi. To jest coś, co płynie nie z tego świata. Ludzie potrzeba, żeby patrzyli na nas i mówili ja muszę mieć to, co ma ten człowiek. I chcę wam powiedzieć, że wierzę w takie życie. Życie bycia napełnionym Duchem Świętym 24 godziny na dobę. Wierzę w to, że da się to zrobić. I w jaki sposób to zrobić? Są takie trzy składniki, o których chcę wam właśnie teraz na koniec powiedzieć. Po pierwsze bycie napełnionym Duchem przychodzi do nas przez czytanie Słowa Bożego. Kiedy uczymy się słów Pana, kiedy czytamy Słowa Pana, kiedy je przeżuwamy. To jest moje doświadczenie takiej kontemplacji, medytacji Słowa. Kiedy bierzesz sobie jeden fragment Słowa. Możemy czytać Biblię rozdziałami, ale czasami warto jest wziąć jedno zdanie, które cię dotyka z czytań z dnia na przykład i czytasz je raz, czytasz je drugi, czytasz je trzeci, czytasz je piąty raz, dziesiąty raz i nagle czujesz jak twoje wnętrze się rozpływa. To jest jak miód w twoim sercu, w twoim duchu i powtarzasz te słowa, powtarzasz te słowa i zaczynasz napełniać się Duchem Świętym. Duch Boży zaczyna cię wypełniać. Po drugie możesz napełniać się Duchem Świętym przez sakramenty. Zachęcam was do tego, byśmy bardzo świadomie przyjmowali Komunię Świętą. Byśmy idąc do Komunii Świętej modlili się w duchu. Ja często na Eucharystii modlę się w językach. Modlę się modlitwą jezusową, żeby kiedy podchodzę do Komunii Świętej mój duch był żywy, mój duch był aktywny, mój duch był już przygotowany na to spotkanie duchowe z Panem. I wielokrotnie pamiętam takie komunie, po których wracałem i po których po prostu w moim sercu działo się coś, co było niezwykłe. To było poczucie bycia tak nakarmionym, że nie chciałem kończyć mojego spotkania z Jezusem. Napełniajcie się Duchem, przemawiając do siebie w psalmach, hymnach, pieśniach pełnych Ducha, śpiewając, wysłuchając Pana w waszych sercach. Możemy napełniać się Duchem Świętym przez uwielbienie. Spędź te święta i na czytaniu Słowa, na powtarzaniu Słowa, nawet jak spędzasz je w kuchni przez ileś tam czasu, powtarzaj jedno zdanie ze Słowa Bożego przez cały dzień w kuchni, a Duch Święty cię napełni. Idź na święta do Komunii Świętej, podejdź do niej bardzo świadomie i daj się napełnić Duchowi Świętemu. I w końcu podczas świąt daj sobie czas, by być ciągle w obecności Bożej przez uwielbienie. Słuchaj jak najwięcej uwielbienia, spędzaj czas na uwielbieniu, a zobaczysz jak twoje serce będzie napełnione i jak te święta nie przejdą jakoś obok, ale w tych świętach doświadczysz obecności Pana, który chce nam się dawać. Więc Boże, chcemy Cię dzisiaj o to prosić, daj nam Ducha Świętego w takiej mierze jak jeszcze nigdy dotąd, daj nam zatęsknić, daj nam zapragnąć za doświadczeniem spotkania z Tobą, które przemieni nasze życie raz jeszcze, uwolni nas z rzeczy, które nie są jeszcze Twoje i daj nam doświadczenie pełni Ducha Świętego, tak abyśmy nie chcieli niczego więcej na tym świecie, jak żyć na maksa z Tobą. O to wołamy i prosimy w imieniu Jezusa Chrystusa. Amen. Niech Was Bóg błogosławi, widzimy się w kolejnym kwadransiku, miejcie się najlepiej i do szybkiego zobaczenia.