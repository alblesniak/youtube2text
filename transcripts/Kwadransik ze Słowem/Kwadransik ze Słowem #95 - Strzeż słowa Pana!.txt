 W tym kwadransiku ze Słowem o trzech rzeczach, które podaje nam Słowo Boże, by czynić i nie czynić, aby nie stracić swojego namaszczenia i powołania, które Pan Bóg dał dla Twojego i mojego życia. Co to będzie? Zapraszam Cię za moment do rozważania Słowa Bożego. Cześć, witajcie bardzo serdecznie z mojego pokoju. Nadajemy ten kwadransik ze Słowem, który rozpoczyna coś nowego, kończy coś starego. Niepozornie skończyła nam się II Księga Królewska. Nawet nie miałem takiej świadomości, kiedy kończyłem ostatni odcinek, że będziemy przechodzić już do kolejnej księgi. II Księga Królewska skończyła się dość smutno, ponieważ Jerozolima została zdobyta, świątynia została zniszczona. I zastanawiałem się, gdzie pójdziemy dalej. Chronologicznie podejąłem decyzję, że przejdziemy do kolejnej księgi, czyli do pierwszej księgi Kronik. Wchodząc i patrząc, czytając pierwsze rozdziały tej księgi, którą zaczynamy rozważać, czy też wybierać z tej księgi rzeczy, które mogą być dla nas pewnym pożytkiem duchowym. Warto zauważyć, że pierwsze 10 rozdziałów to są tak naprawdę rodowody, kto jest czyimś synem, kto jest czyimś ojcem. Pewnie wybitni teologowie, bibliści mogliby wam to wyłożyć, o co tam tak naprawdę chodzi, co z tego możemy wyłuskać, bo każde słowo, każdy wyraz w Piśmie Świętym po coś jest. Ja pójdę dalej, więc chciałbym z wami przeskoczyć te 10 rozdziałów. Jesteśmy blisko połowy księgi, pierwszej księgi Kronik. W dziesiątym rozdziale znajduje się fragment, który odnosi nas do fragmentu, który już wcześniej przerabialiśmy, do końcówki pierwszej księgi Samuela. To jest 31 rozdział. I w tym 31 rozdziale widzimy, tak jak powiedziałem, fragment, który możemy rozpoznawać, śmierci króla Saula. Jak dobrze wiecie, król Saul został namaszczony na króla przez proroka Samuela. Otrzymał Boże namaszczenie, chodził w tym Bożym namaszczeniu, był królem. Powodziło mu się, aż w pewnym momencie stało się coś, które gdzieś z tego miejsca Bożego błogosławieństwa go wykopało. I myślę, że nie bez powodu, nie bez przyczyny, Pan Bóg gdzieś daje nam dzisiaj wrócić do tego fragmentu. Także chciałbym, żebyśmy otworzyli wspólnie pierwszą księgę Kronik na 10 rozdziale. I będzie to fragment od pierwszego do czternastego wersetu. Potem jeszcze zaczniemy rozważać te 14 wersetów. A tak naprawdę skupimy się na ostatnim zdaniu, bo to ono zainspirowało mnie do nagrania tego odcinka. Chciałem was zachęcić, też w linku na dole będziecie mogli wejść na końcówkę zapisów na forum Charyzmatyczne w Łodzi, na temat cierpienia, uzdrowienia, na którym też wyjdzie moja najnowsza książka Między cierpieniem a uzdrowieniem. Miejsca są ograniczone, także jeśli chcielibyście jeszcze przyjechać, to zapraszam was na piątek, sobotę, 4-5 października do Kościoła Ojców Jezuitów w Łodzi, przy ulicy Sienkiewicza. 60 chyba, albo 61. Musicie sprawdzić na GPS. Ale przechodząc do fragmentu, który dzisiaj rozważamy, przeczytajmy go wspólnie. Mam nadzieję, że otworzyliście Słowo Boże i będziecie ze mną czytać. ...a żeby nie przyszli ci nieobrzyzańcy, nie naigrywali się ze mnie. Lecz Giermek nie chciał tego uczynić, gdyż bardzo się bał. Saul więc zdobył miecza i sam rzucił się na niego. Gdy Giermek zobaczył, że Saul umarł, sam też rzucił się na miecz i razem umarł. Umarł więc Saul i trzy jego synowie, cały też dom jego zginął razem w tym dniu. Skoro wszyscy Izraelici mieszkający w dolinie spostrzegli, że tamci uciekają i że Polek, Saul i jego synowie opuścili swoje miasta i zbiegli, a nadeszli w Filistynie i zamieszkali w nich. Na zajutrz przyszli w Filistynie złupić ciała zabitych i znaleźli Saula i jego synów leżących na wzgórzu Gilboa. A złupiwszy go, zabrali jego głowę i zbroję. Po całej ziemi filistyńskiej rozesłali polecenie, aby obwieścić radosną nowinę swoim bogom i ludowi. Zbroję jego złożyli w świątyni swoich bogów, a czaszkę jego przytwierdzili w świątyni Dagona. Gdy usłyszeli wszyscy mieszkańcy Jabesz w Gileadzie o tym wszystkim, jak w Filistynie postąpili z Saulem, powstali wszyscy dzielni ludzie, a zabrawszy zwłoki Saula i zwłoki jego synów, sprowadzili je do Jabesz i pochowali kości ich pod Terebintem w Jabesz. Pościli potem przez siedem dni. I uwaga, bo to ważne zdanie. Saul umarł na skutek własnego przewinienia, które popełnił wobec Pana, przeciw słowu pańskiego, którego nie strzegł. Zasięgał on nawet rady u wróżbiarki, a nie radził się Pana. On więc zesłał na niego śmierć, a królestwo jego przeniósł na Dawida, syna Jessego. Więc wspomnieniami mogliśmy na chwilę wrócić do rozważania życia Dawida, czy życia jeszcze wcześniej Saula. Poświęciliśmy na ten temat, czy na tę tematykę dość sporo czasu. I tutaj wracamy do momentu zakończenia życia przez Saula, tego jak jego życie się skończyło, tego w jaki sposób odszedł z tej ziemi. I bardzo często jest to takie stwierdzenie, powtarzane, ono uważam, jest bardzo słuszne, że ważne jest, żebyśmy nie tylko dobrze z Bogiem zaczęli, ale przede wszystkim, byśmy dobrze skończyli. Ponieważ wszyscy zaczynamy z dobrej pozycji. Wszyscy zaczynamy z miejsca, gdzie Bóg lituje się nad nami, Bóg daje nam swoją łaskę. Nie tylko daje swoją łaskę, ale też powierza nam swoje namaszczenie, powierza swoje zaufanie i rozpoczynamy często służbę. Ale nie wszyscy służbę kończą dobrze. Nie wszyscy to, co zaczęli i co zostało im powierzone od Pana, nie wszyscy dochodzą do kresu swojego życia i mogliby powiedzieć, jak św. Paweł biegł, bieg dokończyłem, wiary ustrzegłem, czyli to, co Pan dał mi w depozycie. Ja tego nie schowałem, nie roztrwoniłem, ale ja zrobiłem z tym to, do czego On sam mnie wzywał. I myślę, że to powinna być też modlitwa naszego serca, modlitwa w naszym życiu, byśmy z tym, co Bóg nam dał, dobrze skończyli, byśmy dobrze się tym obchodzili i byśmy we właściwy sposób umieli korzystać z darów, które Pan nam hojnie udziela. I słowo, które dzisiaj rozważamy, z którego chcemy coś wyciągnąć dla siebie, myślę, zwraca nam po raz kolejny na to uwagę. Pokazuje nam znowu, że lekcja, którą musimy odrobić, czy rzeczywistość w naszym życiu posługiwania współpracy z Bogiem jest czymś bardzo cennym, ponieważ zobaczcie, że od tego, czy wejdziesz w swoje powołanie, czy w nim wytrwasz, zależy życie wielu ludzi. I to, co w Królestwie Bożym, w Kościele jest niezwykłego, że kiedy Pan Bóg daje ci swoje dary, swoje namaszczenie, kiedy Pan Bóg daje ci coś do służby innym, to właśnie daje ci, żebyś służył innym. Daje ci po to, żebyś przyczynił się do zbawienia innych ludzi, żebyś w jakiś sposób tym, co Pan Bóg dał tobie, mógł błogosławić tych, którzy będą spotykali cię na swojej drodze w życiu. Więc musimy wiedzieć, że wszystko, co robimy z Bogiem, nie robimy tego dla siebie samych, nie robimy tego, żeby nasza posługa wzrastała i żebyśmy my byli gdzieś nie wiadomo gdzie. Wszystko, co robimy z Bogiem, robimy po to, by inni ludzie byli zbawieni, by inni ludzie zostali pobłogosławieni. I cały pic, jeśli mogę to nazwać, polega na tym, byśmy służąc innym, św. Paweł o tym mówi w jednym z listów, byśmy sami nie odpadli, byśmy sami nie zdyskwalifikowali się w tym wyścigu, który podejmujemy, wyścigu o zbawienie dla nas samych i dla innych, do których jesteśmy posłani. Więc zobaczcie, chciałbym, żebyśmy skupili się na tym jednym zdaniu, który kończy werset, który przeczytaliśmy. Saul umarł na skutek własnego przewinienia, które popełnił wobec Pana przeciw słowu pańskiemu, którego nie strzegł. Słowo Boże pokazuje nam, co było błędem Saula, błędem w jego życiu, który sprawił, od którego zaczęła się ta równia pochyła. Kiedy Saul właśnie odpadł od tego, co Pan Bóg mu powierzył, jest napisane, że on sprzeciwił się słowu pańskiemu, którego nie strzegł. On nie strzegł słowa pańskiego, które zostało mu powierzone i dlatego odpadł. I to jest dla nas lekcja, to jest dla nas wskazówka. Jeśli chcesz być z Panem, w tej podróży z Nim, jeśli chcesz wytrwać w tym, co zostało Ci powierzone, to musisz strzec słowa pańskiego w swoim życiu. I o tym chciałbym Wam powiedzieć w takich trzech radach, w takich trzech punktach, które ja sam biorę z tego fragmentu i sam tak rozumiem i tak czytam ten fragment Bożego Słowa. Więc po pierwsze, co zrobić, żeby strzec Bożego Słowa w swoim życiu? Po pierwsze, numer jeden, trzymaj się swojego powołania. Trzymaj się swojego powołania, tego, do czego Pan cię wezwał, tego, do czego On sam cię powołał. Trzymaj się tego, w czym widzisz, że jest Boże błogosławieństwo w twoim życiu. Błędem, który często popełniamy, jest to, że zaczynamy w naszym powołaniu dobrze, zaczynamy służąc Bogu. Pan dał ci dar, ty nim służysz, dał ci namaszczenie, zaczynasz robić to, do czego czujesz się wezwany, powołany, jesteś w tym gorliwy. I w trakcie, kiedy ten dar się rozwija, w trakcie, kiedy twoja służba się rozwija, kiedy ta służba zaczyna rosnąć, zaczyna stawać się coraz większa, ty przestajesz skupiać się na tym, co jest kluczem w tej posłudze, czyli na tym, co doprowadziło cię do tego miejsca, a zaczynasz poświęcać więcej czasu na profitach, które masz z tego, że w to miejsce, to namaszczenie ten dar cię przyprowadził. To jest bardzo wielka pokusa, ja sam to widzę w swoim życiu, że łatwo by mi było teraz skupić się na tym, do jakich ludzi Pan Bóg mnie wziął, z jakimi osobami gdzieś nawiązałem kontakt, dzięki głoszeniu słowa, temu, jaki gdzieś zasięg udało się osiągnąć, to wszystko z Boża łaska, ja to wiem, ja to rozumiem, ale jest pokusą to, żeby się na tym zatrzymać, jest pokusą to, żeby na to zacząć patrzeć bardziej niż na to właśnie, co jest kluczem w tym i co jest powodem, dla którego Bóg cię wziął do tych osób, czy wziął cię w te miejsca. Czyli ja muszę z powrotem patrzeć na to, że ja mam głosić słowo, ja mam głosić Pana Jezusa, mam modlić się z wiarą o uzdrowienie i cuda, bo to jest namaszczenie, do którego Bóg mnie wezwał i powołał, ja mam o to się modlić, pościć, zabiegać, każdego dnia mojego życia. I każdy z nas ma inne powołanie, mam inne namaszczenie, inne obdarowanie, ale bądź wierny temu, do czego Bóg cię wezwał, i nie daj się skusić profitom, które przychodzą, kiedy wchodzisz w namaszczenie, bo to są często zasadzki wroga, to są dobre rzeczy, ale mogą stać się zasadzkami, które dotkną twojego serca i które będą trzymały cię w miejscu. Więc trzymaj się powołania, tego, co Pan ci przekazał przez swoje Słowo. Punkt numer dwa. Nie zazdrość innym ich powołania, ich namaszczenia, ich obdarowania, bo to jest ich powołanie i to jest ich namaszczenie, to jest ich obdarowanie, ty masz swoje. I gwarantuję ci, że pojawią się w twoim życiu ludzie, którzy będą mieli większe namaszczenie, większe obdarowanie, którzy być może zawstydzą twoją, moją niewiarę, swoim życiem i powinny być dla ciebie zachętą do tego, by iść za Bogiem dalej. I ja też powiem wam, w moim życiu widzę takich ludzi, widzę, że są ludzie, którzy poszli dalej i ja chcę się od nich uczyć. Błąd, który popełnił król Saul, to to, że kiedy kobiety zaczęły śpiewać, że Saul pobił tysiące, a Dawid dziesiątki tysięcy, nie sprawiło, że Saul padł na kolana i powiedział Panie, chwała Ci za to, że dałeś mi swoje namaszczenie, że jestem królem i że obdarowałeś człowieka, który jest na moim dworze, który jest moim poddanym, moim sługą i ja chcę też Cię błogosławić w nim. To nie było zachowanie i to nie było serce Saula. Saul był zazdrosny, bo on był królem i on według niego powinien być najbardziej chwalony spośród wszystkich. Więc ta pycha jego serca sprawiła, że, czytamy dalej, że ten zły duch opętał Saula i Saul chciał zabić Dawida i zaczęła się ta cała gonitwa, w której właśnie Saul chciał zabić Dawida, który był bogu ducha winien. Więc to jest przestroga dla nas. Musimy pilnować swojego serca, by być wiernym swojemu powołaniu, temu, co ty robisz. Wołaj o więcej, módl się o więcej, ale kiedy zobaczysz ludzi, którzy są bardziej obdarowani, błogosław im. I trzecia zasada, bardzo powiązana z drugą i bardzo jej bliska, nie krytykuj ludzi w służbie. Nie krytykuj tych, którzy służą Bogu w inny sposób niż ty. Bo krytyka i grzechy języka zatrzymują Boże błogosławieństwo bardzo często w naszym życiu. Do Ziemi Obiecanej nie wszedł Izrael, nie weszli ludzie, bo narzekali, bo krytykowali Mojżesza, bo występowali przeciwko niemu i Bóg brał to bardzo osobiście. Bóg brał to bardzo osobiście i bardzo do siebie. Bóg się wstawił za Mojżeszem, a nie za ludźmi, którzy krytykowali. Czy mieli rację, czy nie, krytykowali tego, którego wybrał sobie Pan Bóg. I to jest bardzo ważne, byśmy błogosławili ludzi w służbie, błogosławili tych, którzy oddają swoje życie dla Ewangelii, czy ich rozumiemy, czy nie, czy nam się to podoba, czy nie, czy ten sposób czyjejś ewangelizacji się nam podoba, czy się nie podoba. Jeśli Bóg go wybrał, to mam go błogosławić, a Bóg go kiedyś osądzi i to Bóg zrobi mu właściwy rachunek sumienia, bo my nie mamy prawa sądzić ludzi, ich serc, których nie znamy, bo może to się Bogu nie spodobać i może to sprawić, że w twoim życiu będzie brakowało błogosławieństwa, będziesz sfrustrowany, że ci nie wychodzi, a innym będzie wychodziło. Tak że to są trzy bardzo krótkie zasady. I z tą trzecią taka jedna historia mi się jeszcze na koniec przypomina, bo pojechałem kiedyś na spotkanie z jedną osobą też charyzmatyczną, z taką wspólnotą i średnio mi się podobało zachowanie tej wspólnoty przez jakiś tam czas i okres w życiu. I ja też pilnowałem swojego języka, żeby nic złego nie powiedzieć, chociaż widziałem, że robią różne rzeczy, które mnie się nie podobały. I kiedy otworzyłem Słowo Boże, kiedy oni zaczęli posługiwać, tam było słowo, nie podniesiesz ręki, nie podnoś ręki na moich pomazańców. To było Słowo Boga z jednego z psalmów. I ja pamiętam, że zalała mnie bojaś Boże i powiedziałem, Boże, nawet jak ja tego nie rozumiem, a Ty odbierasz w tym chwałę, to Ty odbieraj w tym chwałę, Ty bądź w tym uwielbiony. Ja będę błogosławił, a nie będę złorzeczył. Więc Boże, chcemy trzymać się mocno Twojego Słowa, chcemy trzymać się Go jak naszej tarczy i chcemy strzec słów, które wypowiadasz w naszym życiu, nad naszym życiem. Chcemy strzec i pilnować Twojego powołania, Twojego namaszczenia. Nie chcemy zazdrościć Go innym, ale chcemy wejść z całym zaangażowaniem i całym naszym sercem w to, co dla nas przygotowałeś. I o to wołamy, o to Cię prosimy i strzesz nas, byśmy nie tylko dobrze naszą przygodę z Bogiem zaczęli, ale byśmy skończyli ją bardzo dobrze, byś powiedział sługo dobry i wierny na końcu naszego życia, byśmy usłyszeli taką pochwałę od Ciebie, bo Ty jesteś tym, któremu chcemy się podobać. Amen. Więc niech Was Pan Bóg błogosławi. To już jest minuta, więc muszę kończyć, bo się rozgadałem i widzimy się w kolejnym kwadransiku. Z Bogiem. Pa.