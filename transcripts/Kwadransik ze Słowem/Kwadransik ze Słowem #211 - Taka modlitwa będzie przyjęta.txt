 Tak się warto podrapać chyba trochę po głowie w tym czasie, w którym jesteśmy. Jesteśmy w Adwencie i pytanie, które chcę zadać sobie i tobie. Czy jesteś gotowy na przyjście Pana Jezusa? O tym więcej w kwadranciku ze Słowem. Cześć i czołem, dzień dobry. Witajcie bardzo, bardzo serdecznie w dzisiejszym kwadranciku ze Słowem, w którym będziemy podejmowali bardzo ważne tematy, jak zwykle zresztą, bo Słowo Boże inspiruje nas zawsze do rzeczy, do rozmyślania nad rzeczami, które zmieniają nasze życie i które przybliżają nas do Pana. Jestem dzisiaj w Lublinie u przyjaciół, oblubieńca, po drodze z Rzeszowa, z rekolekcji, na których też częściowo pewnie byliście. Wiem, że wielu z Was było z nami, z Witkiem Wilkiem w Rzeszowie online, łączyliście się, modliliście się, komentowaliście, także za to Wam bardzo, bardzo dziękuję. I kiedy wracałem z Rzeszowa, stwierdziłem, że muszę się tutaj przekimać w Lublinie, bo nie mam już siły wracać do domu, bo to był kawał drogi. Zresztą do Rzeszowa zawsze się jedzie parę ładnych godzin, skąd by się nie jechało. Także jestem jeszcze tutaj, dzisiaj wieczorem mamy spotkanie wspólnoty i stwierdziłem, że muszę wykorzystać tych parę minut, żeby nagrać Wam kwadransik, bo później będzie z czasem na pewno kiepsko i krucho. Także chciałbym z dzisiaj tym odcinkiem wejść swoim sercem, wierzę, że również Wy też włożycie swoje serca w te treści, w to, o czym dzisiaj będziemy mówić, a będziemy mówić o tym, czy Twoje i moje serce jest gotowe, czy jesteś przygotowany na przyjście Pana, czy jesteś przygotowany, czy oczekujesz Jego przyjścia, bo to jest zawsze to pytanie, które sobie stawiamy i które warto sobie postawić, odpowiadając na to pytanie postawione na samym początku. Czy pragnę, czy jestem spragniony, czy gdybym sobie dzisiaj miał odpowiedzieć właśnie na to, czy moje serce jest gotowe, gdyby Pan miał dzisiaj wrócić, czy moje serce pragnie tego przyjścia Pana, czy oczekuje Go naprawdę, bo co niedzielę, nie wiem, czy kojarzycie w ogóle, ale co niedzielę wypowiadamy takie zdania oczekujemy Twojego przyjścia w chwale, czy naprawdę oczekujesz przyjścia Chrystusa. Mnie to fascynuje, że przyjdzie kiedyś takie pokolenie i będzie kiedyś takie pokolenie na ziemi, które zobaczy przyjście Pana, gdzie niebo się otworzy i On przyjdzie, tak jak wszedł do nieba, tak z nieba zstąpi. I będzie takie pokolenie. Przyjdą tacy ludzie, którzy będą żyli sobie na ziemi i którzy będą pracowali, którzy będą robili normalne rzeczy i nagle otworzy się niebo i nagle Chrystus przyjdzie w chwale i to będzie ich spotkanie z Panem. Pewnie wielu z nas do tej pory jeszcze spotka się z Nim w inny sposób, kiedy po prostu skończymy swoje życie, ale to jest ta tajemnica, która jest tajemnicą chrześcijaństwa. Nikt z nas nie wie, kiedy Chrystus wróci. Nikt z nas nie wie, jaki to będzie dzień. Jak się śmiejemy ostatnio, że już tyle końców świata przeżyliśmy, że pewnie kolejne zapowiedziane przeżyjemy znowu. Ale nie chodzi o to, by znać dzień końca świata, bo tak naprawdę myślę, że to nam się do niczego nie przyda. Ważne jest to, czy twoje serce jest gotowe. I takim pytaniem właśnie, o którym zacząłem mówić, które odpowiada na to pierwsze postawione pytanie, jest to, czy pragnę, czy jestem spragniony. Bo jeśli jest we mnie pragnienie, jeśli chcę spotkać się z Chrystusem, jeśli jest we mnie taka gotowość, żeby się z Nim spotkać, że myślisz sobie, a może Pan wrócić nawet dzisiaj, będę się z tego cieszył, to znaczy, że jest z Tobą OK, to znaczy, że żyjesz prawdziwie chrześcijańską perspektywą. Ale jeśli chciałbyś oddalić sobie ten dzień, bo masz jeszcze sporo do zrobienia, bo masz jeszcze relacji, sporo do poukładania pewnych może grzechów, z których potrzebujesz dopiero wyjść, to znaczy, że w tej gotowości jeszcze dzisiaj nie jesteś. I Adwent jest nam dany po to, byśmy byli gotowi. I to jest pierwsze na ten powrót Pana w kontekście naszej własnej śmierci, której daty nie znamy. I tak samo byśmy byli gotowi na powtórne przyjście Pana, bo kto wie, może to my będziemy tym pokoleniem, które zobaczy, jak Syn Człowieczy przychodzi w chwale. To by było dopiero ciekawe. Więc żyjemy w tej perspektywie. I tym, co pomoże nam dzisiaj i wie, że co może pomóc nam dzisiaj w takim stanięciu w gotowości przed Panem, jest jedna rzecz, która nazywa się czujność. Czujność naszego serca jest kluczem do tego, by być naprawdę przygotowanym i by naprawdę nie być rozczarowanym przyjściem Pana, że przyszedł nie w porę, przyszedł nie wtedy, kiedy byłem do tego przygotowany, czy kiedy myślałem, że może to się jeszcze będzie... Pan się opóźnia, więc może się jeszcze opóźni. Pan zadał takie pytanie w Łk 18,8. Czy jednak Syn Człowieczy znajdzie wiarę na ziemi, gdy przyjdzie? Czy zastanie nas czuwających? Czy Syn Człowieczy znajdzie wiarę na ziemi, gdy przyjdzie? Bo gdyby ludzie wiedzieli, kiedy On przyjdzie, spodziewaliby się, ale przez to, że nie wiedzą, kiedy Syn Człowieczy powróci. Potrzebujemy jako chrześcijanie żyć w ciągłej gotowości. I powiem Wam, że dla mnie, mimo że to nie jest okres Wielkiego Postu i mimo, że to nie jest ten okres, w którym najmocniej skupiamy się na takich praktykach jak modlitwa, post, jak jomużna, to dla mnie, dla mojej wspólnoty, dla wielu też innych wspólnot ten czas jest czasem postu. Wchodzimy w post, w którym chcemy poukładać swoje życie, chcemy przygotować siebie, przygotować swoje serca na spotkanie z Panem i powiem Wam, że dla mnie jest to coś bardzo zawsze ekscytującego. Z jednej strony może to dziwnie brzmi, bo jak post może być czymś ekscytującym? I ktoś mi może powiedzieć, że jakieś głupoty gadam. Z jednej strony faktycznie nie jest to dla mnie radość, żeby odstawić jakieś rzeczy, które, szczególnie jedzenie, ja bardzo lubię jeść, nie jest to dla mnie radością, że nie będę mógł zjeść różnych rzeczy, które zwykle bym pewnie lubił i z czego bym się cieszył. Ale z drugiej strony jest to dla mnie wielka radość, bo wiem, że poukładam swoje życie i będę miał w swoim sercu i w swoim wnętrzu taką radość, której nie da mi nic na tym świecie. Taką radość, która płynie z relacji z Panem, z tego, że będę Go więcej szukał, z tego, że będę Go bardziej szukał, że będę bardziej gorliwy w szukaniu. A Słowo Boże mówi, że kiedy bardziej Go szukamy, to jeszcze bardziej możemy Go znaleźć. Pan mówi, zbliż się do mnie, a ja zbliżę się do Ciebie. I pamiętacie ten fragment z Mateusza 6, kiedy już zaczynamy mówić o poście, o tym czasie zbliżania się do Pana nie tylko przez odmawianie sobie jedzenia, ale przede wszystkim przez odkopywanie, odgruzowywanie swojego serca z rzeczy, które sprawiały, że Jego obecność nie była tak bardzo ważna w naszej codzienności, że Jego Słowo nie było dla nas tak ważne, bo znajdowaliśmy sobie bożki rzeczy, które zaspokajały nasze serca, zamiast Pana, który ma zaspokajać nasze serca i nasze pragnienia. I w Mateusza 6, 1 czytamy tak. Strzeżcie się, żebyście uczynków pobożnych nie wykonywali przed ludźmi po to, aby was widzieli. Inaczej nie będziecie mieli nagrody u Ojca Waszego, który jest w niebie. To jest kluczowa kwestia, jeśli chodzi o post i chodzi o nasze zbliżanie się do Pana, jeśli naprawdę chcemy się do Niego zbliżyć i naprawdę chcemy otrzymać od Niego nagrodę, a największą nagrodą w zbliżaniu się do Pana jest po prostu Jego obecność. Jest nawet nie tyle doświadczanie odpowiedzi na modlitwę, co doświadczanie Jego bliskości, Jego pokoju, tego, że On jest blisko, On jest przy nas. I tym, co jest kluczem we właściwym przeżywaniu postu, modlitwy postu jałmużny, we wchodzeniu w to umartwienie, jest motywacja i intencja serca. Jeśli te rzeczy, Jezus mówi, wykonujemy po to, by przypodobać się ludziom, czyli wykonujemy ze złych pobudek, ze złych intencji, to nagrody od Ojca nie otrzymamy. I można na bardzo wiele sposobów wchodzić w modlitwę w post jałmużny w ten czas niewłaściwie. I można naprawdę na wiele sposobów minąć się z Bożą odpowiedzią, minąć się z Bogiem, mimo że z zewnątrz robimy bardzo pobożne rzeczy. I to, co mnie właśnie urzeka i chciałbym tym się z Wami dzisiaj podzielić, to to, że Bóg patrzy w serce. Bóg patrzy w serce i Bóg odpowiada na to, co widzi w sercu. Choćby z zewnątrz Ci nie wychodziło, albo choćby z zewnątrz nie było w Tobie nic, co przyciągałoby uwagę po ludzku. Tak jak w tej historii o kobiecie, która wrzuciła ostatni ten wdowi grosz. Z zewnątrz ona nie wrzuciła nic, co by mogło zachwycić ludzi, którzy patrzyli, przypatrywali się. Nawet Pan Jezus, który przypatrywał się, nie zobaczył tam wielkich banknotów, ale zobaczył grosz, który był kosztowny. Zobaczył grosz, który miał w sobie wielką wartość. Wartość dlatego, bo ta kobieta wrzuciła całą wartość swojego serca. Wrzuciła to, co było dla niej kosztowne, cenne. To były ostatnie pieniądze na jej utrzymanie. I tak samo, kiedy my dzisiaj składamy ofiarę Panu. Kiedy my odkładamy ze swojej codzienności, czy odrzucamy na bok rzeczy, które są dla nas kosztowne i cenne, choć nie muszą być na zewnątrz wielkie. Pan taką ofiarę przyjmuje. I Pan takimi ofiarami naprawdę nie gardzi. I chcę Wam przypomnieć, przytoczyć taki fragment z księgi Daniela, który jest potwierdzeniem tego, o czym teraz mówię. Daniela 10, 12, 14. Czytamy tam o fragmencie, gdzie Daniel pościł. I w ogóle post Daniela jest wzięty z tej księgi. Daniel pościł. Czytamy tutaj o 21-dniowym poście, 3-tygodniowym poście. I jest tu coś, co bardzo zawsze mnie zachęca, kiedy podejmuję takie duchowe wyzwanie. Czytamy, co mówi anioł do Daniela. Powiedział więc do mnie, nie bój się Danielu. Od pierwszego bowiem dnia, kiedy starałeś się usilnie zrozumieć i upokorzyć przed Bogiem, słowa Twoje zostały wysłuchane. Ja zaś przybyłem z powodu Twoich słów. Lecz książę Królestwa Persów sprzeciwiał mi się przez 21 dni. Wtedy przybył mi z pomocą Michał, jeden z pierwszych książąt. Pozostawiłem go tam przy królach Persów. Przyszedłem, by udzielić Ci zrozumienia tego, co spotka Twój naród przy końcu dni. Bo to widzenie odnosi się do tych dni. Co jest tutaj napisane w tym fragmencie? Daniel podjął 21-dniowy post. I po 21 dniach przyszedł anioł i powiedział, że ten post został przyjęty, że ten post został wysłuchany, że toczyła się pewna duchowa walka. Ale jest to ważne zdanie, które słyszymy na początku. Od pierwszego bowiem dnia, kiedy starałeś się usilnie zrozumieć i upokorzyć przed Bogiem, słowa Twoje zostały wysłuchane. Twoja modlitwa była wysłuchana. Modlitwa Daniela i post Daniela był wysłuchany już pierwszego dnia. To pokazuje, że Daniel nie musiał czekać 21 dni. Zanim jeszcze wykonał te wszystkie swoje duchowe czynności i te wyrzeczenia po ludzku, on już został wysłuchany. On już został przyjęty. Jego modlitwa została przyjęta do Pana, bo Bóg zobaczył jego serce. Bóg zobaczył jego szczerość, jego wyrzeczenie, zobaczył jego prawdziwe intencje, które w nim były i nie było w nim chęci popisania się, pokazania się przed innymi. Ale on naprawdę szczerze szukał Pana. I to prawdziwe, szczere wołanie, to prawdziwa, szczera intencja, która została w jego sercu, no objawiła się w jego sercu i Bóg ją zobaczył, to wszystko zmieniło i to sprawiło, że przyszła odpowiedź na modlitwę. I to jest dla mnie bardzo cenne, ponieważ ja sam widziałem w moim życiu kilka lat temu odpowiedź Boga na mój post, który był zaplanowany na trzy tygodnie, a trwał jeden dzień i po pierwszym dniu, znaczy trwał trzy tygodnie, ale po pierwszym dniu postu, po jednym dniu mojej modlitwy i mojego wyrzeczenia, zobaczyłem jak Bóg mnie wysłuchał, zobaczyłem jak Bóg dał mi odpowiedź. I pamiętam jak po tym jednym dniu zacząłem doświadczać takiej Bożej mocy i takiego Bożego namaszczenia w moim posługiwaniu, którego nie widziałem nigdy wcześniej. To, co było cechą tamtego postu, to to, że zrezygnowałem faktycznie z rzeczy, które były dla mnie cenne i były dla mnie ważne. Zrezygnowałem z rzeczy, za które już nawet zapłaciłem. I powiedziałem, Panie, jeśli Ty mnie prosisz, bo czułem na modlitwie, że Pan mi mówi, mam iść pościć, mam iść się modlić. I zrezygnowałem z tego wszystkiego. I kiedy to zrobiłem, kiedy zacząłem się modlić, dzień później, kiedy pojechaliśmy na posługę, Pan odpowiedział i przyszedł z taką mocą na grupę młodzieży w gimnazjum, że nigdy wcześniej nie widziałem takich rzeczy na mojej posłudze. I od tamtej pory przez kolejne dwa lata na większości posług widziałem niezwykłą Bożą moc, która uzdrawiała, uwalniała i w fizyczny, taki namacalny sposób potrząsała ludźmi na spotkaniach, na których głosiłem Słowo Boże. To było dla mnie coś niezwykłego. Bóg odpowiedział na mój post i na moją modlitwę, zanim jeszcze tak naprawdę się wypościłem i wymodliłem, bo zobaczył serce. I chcę Cię dzisiaj zachęcić do tego, byś stanął przed Panem dzisiaj z taką po prostu szczerą intencją. Powiedz Mu co jest w Twoim sercu. Spytaj, co, Panie, chcesz, bym Ci oddał? Co chcesz, żebym zmienił w moim życiu? Powiedz mi, o co najbardziej jesteś zazdrosny? A ja chcę Ci to poddać, ja chcę Ci to oddać. I ja chcę, żebyś wziął to z mojego życia, jeśli tylko chcesz, Panie. I jeśli będziesz w tym szczery, jeśli będziesz w tym prawdziwy, to Pan odda Ci naprawdę dużo więcej niż sam Mu dzisiaj ofiarowujesz. Ale nie zmarnuj tego Adwentu, nie zmarnuj tego czasu, bo można zmarnować te trzy tygodnie i nagle obudzić się z choinką, która się zaświeci i pomyślisz sobie, kurczę, a mogłem naprawdę poświęcić, dedykować ten czas Panu. Więc, Boże, chcemy Cię dzisiaj prosić o to, byś powiedział nam, byś pokazał nam, co jest naprawdę czymś, o co jesteś zazdrosny w naszym życiu. Czy to są relacje, czy rzeczy, czy osoby, czy cokolwiek w naszym życiu. Chcemy dać Ci to, co jest dla nas cenne. I chcemy dzisiaj szczerym sercem Cię szukać, bo wiemy, że kiedy damy Ci szczere serca, Ty sam odpowiesz z wielką mocą. Ty sam przyjdziesz i dasz nam się doświadczyć. O to Cię dziś prosimy. Przyjdź, Duchu Święty, z mocą. Przyjdź, Duchu Święty, z łaską. Przyjdź, Duchu Święty, i daj nam dzisiaj zobaczyć Ciebie bardziej, zatęsknić za Tobą jeszcze mocniej i zapragnąć Ciebie, Panie, bo chcemy być gotowi na Twoje przyjście i chcemy być gotowi na, w każdej chwili, dnia i nocy, na to, że przyjdziesz, Panie, i weźmiesz nas do siebie. O to dziś prosimy w Twoje święte imię. Amen. Pozdrawiam Was serdecznie. Módlcie się za mnie. Bardzo tego dzisiaj potrzebuję i zbliżajmy się wspólnie do Pana. Wierzę, że zobaczymy wielkie rzeczy. Z Bogiem. Do zobaczenia w kolejnym kwadranciku ze Słowem. KONIEC