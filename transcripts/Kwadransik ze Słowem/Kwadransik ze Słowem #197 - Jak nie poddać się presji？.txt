 Myślę, że każdy z was, ze mną włącznie, mamy takie doświadczenie życia w presji, życia pod jakimś ciągłym ciśnieniem. Ciągle coś trzeba, ciągle coś ktoś od ciebie chce. W jaki sposób nie dać się presji? Jak nie wejść w te wszystkie oczekiwania, które próbują nas przygniatać? W tym odcinku będziemy uczyć się od najlepszych. Spojrzymy w Ewangelię i w życie Pana Jezusa. I na to was bardzo serdecznie zapraszam. Ewangelia Przyszłość Czas Cześć i czołem, witajcie bardzo, bardzo serdecznie w dzisiejszym kwadranciku ze Słowem. Będziemy mówić o presji. Są różne presje w życiu. Presja czasu, jak na przykład dzisiaj moja, ten mój cały garniturek, w którym jestem. Muszę zaraz jechać na ślub. Chcę, nie tylko muszę, ale no właśnie mam 20 minut na to, żeby nagrać wam ten kwadransik. Żyjemy właśnie w presji czasu, w presji otoczenia, w presji środowiska. Niektórzy żyją w depresji. Tych presji jest naprawdę wiele. I dzisiaj chcemy powiedzieć sobie w jaki sposób żyć, w jaki sposób odnaleźć się w tym życiu i co jest kluczem, który płynie też z Ewangelii, z Pisma Świętego, też z Kart Ewangelii do naszego życia, co może być wskazówką, jakąś inspiracją do tego, żeby w tą presję nie wskoczyć i nie dać sobie, no właśnie, życiu zgnieść się w tych wszystkich sytuacjach, w których życie chciałoby i próbowałoby nas przygniatać. Ale zanim przejdziemy do tego tematu i zanim rozważymy Słowo Boże, chcę was zaprosić na trzy wydarzenia, najbliższe wydarzenia, które będą miały miejsce gdzieś w różnych miejscach w Polsce. Dzisiaj, jeśli oglądacie ten kwadransik, jest niedziela o godzinie 12. W parafii Miłosierdzia Bożego modlimy się o uzdrowienie. Także jeśli jest jeszcze przed 12, to czuj się zaproszony, możesz wpaść i z nami się modlić. Kolejnym takim wydarzeniem, myślę bardziej realnym dla was, będzie spotkanie 10 list 11, przepraszam, października o godzinie 18 w Łodzi, w parafii św. Alberta Chmielowskiego, gdzie po Eucharystii będzie konferencja, później modlitwa o uzdrowienie, także Łódź Widzew, to nie klub, ale dzielnica, będziecie mogli też się ze mną, z nami spotkać i pomodlić. I na pewno również spotkamy się w Warszawie 21 października, Senatorska 31 o godzinie 18. To są trzy najbliższe wydarzenia. Jeśli coś jeszcze się wydarzy, to na pewno damy wam znać. Na ten moment tak to wygląda. Chcę was zachęcić, byśmy otworzyli Ewangelię według św. Marka. Marek, trzeci rozdział. Będzie to fragment, najpierw jeden, potem drugi. Zaczniemy od Marka 3, 20, żeby później przejść do Ewangelii Jana 8, rozdział 1 do 11. Więc co czytamy tutaj w Ewangelii Marka w trzecim rozdziale od 20. wersetu? To jest fragment, który zaczyna się chwilę po tym, kiedy Pan Jezus wybiera sobie apostołów. I czytamy dalej, że kiedy wybrał sobie tych dwunastu, których Ewangelista Marek wymienia tutaj z imion. Czytamy, że przyszedł Jezus do domu. Wtedy znowu zebrał się tłum, tak że oni nawet trochę chleba zjeść nie zdążyli. Kiedy Jego bliscy dowiedzieli się, przyszli, aby Go zatrzymać. Mówiono bowiem, że odszedł od zbysłów. To jest fragment, który ja czytałem sobie parę razy już od paru dni. Nawet jakiś czas temu podzieliłem się tym urywkiem pisma na Facebooku. Czytamy tutaj o tym, że Pan Jezus był pod presją. To jest, myślę, pierwsze pytanie, które może się rodzić w tym odcinku. Czy Pan Jezus miał presję? Czy Pan Jezus w ogóle odczuwał presję? Jako Bóg, jako Ten, który wydawałoby się, że presji wcale nie odczuwał, nie miał tej presji. Przecież łamał wiele różnych schematów, nawet praw fizyki, chodził po wodzie, wskrzeszał umarłych, robił naprawdę niezwykłe rzeczy. Wydawałoby się, że na pierwszy taki rzut oka, czy na pierwszą taką myśl, która przychodzi nam do serca, czy do głowy. Czy Pan Jezus się czymkolwiek musiał przejmować? Czy Pan Jezus w ogóle dbał o jakieś rzeczy? Czy On dostrzegał jakąkolwiek presję? To słowo, które czytamy, pokazuje nam, że Jezus bardzo często stawał w miejscu, kiedy presja naprawdę uderzała z wielu różnych stron. I czytamy w tym fragmencie, tutaj w trzecim rozdziale, że presja przychodziła np. ze strony faryzeuszów, kiedy Pan Jezus dokonywał niezwykłych dzieł, kiedy Pan Jezus uzdrawiał chorych, kiedy uwalniał zniewolonych, kiedy uczył te naprawdę dobre, niezwykłe rzeczy. Wszyscy się cieszyli, Pan Jezus się cieszył, bo przecież chory człowiek odzyskuje zdrowie. A tu nagle przychodzi Ci taki uczony w piśmie faryzeusz i on zamiast się cieszyć, że człowiek odzyskał zdrowie, że człowiek jest wolny, to on szuka paragrafu na to, żeby Pana Jezusa czymś zgasić, żeby Go po prostu przygnieść i żeby mieć o jaki paragraf Go oskarżyć. Są tacy ludzie, którzy mają takie faryzejskie, niestety, serca, że zamiast szukać dobra, szukamy często, czy tacy ludzie szukają często paragrafu, gdziekolwiek ten paragraf by się mógł znaleźć, nie tylko w przykazaniach bożych, w czymkolwiek, po prostu byle paragraf znaleźć na to, by człowieka potępić, by Go oskarżyć, by wydać o nim jakieś złe świadectwo. Tak było, tak jest, no i pewnie tak będzie. Więc Jezus doświadcza ciśnienia, doświadcza presji ze strony faryzeuszów, którzy mówią Mu, że On czyni te wszystkie dobre rzeczy mocą Belzebuba. Więc Pan Jezus robi im później taki mały wykład, czy królestwo, które jest wewnętrznie skłócone, czy ono może się ostać itd. Próbuje im jakoś łopatologicznie wytłumaczyć, żeby zrozumieli, że jaką mocą Belzebuba, jak tak dobre rzeczy mogą dziać się i Wy możecie mówić, że to Belzebub, że to diabeł, który niszczy, dzieli szatan, który przychodzi, by po prostu dokonywać złych czynów, by niszczyć wszystko co dobre. Jak Wy możecie patrzeć na rzeczy, które czyni syn człowieczy i mówić, że to Belzebub? Nie macie zrozumienia, nie macie pojęcia, o czym mówicie, próbujecie w jakiś sposób po prostu obronić swoją niewiedzę i swój brak poznania. No i jak dobrze wiemy, faryzeusze wcale się po tych mowach do Jezusa nie nawracają, chociaż są też faryzeusze, którzy przychodzą do Pana Jezusa i dostrzegają w Nim Zbawiciela, ale w tej historii widzimy raczej tę negatywną stronę bycia faryzeuszem i tego, co widzimy właśnie na kartach Ewangelii św. Marka. Ale żeby było ciężej, żeby nie było tak prosto, Jezus nie tylko odczuwał presję ze strony faryzeuszów, czyli taką zewnętrzną, zupełnie zewnętrzną presję od ludzi, z którymi nie był za bardzo związany, z którymi nie miał jakiejś takiej, myślę, emocjonalnej więzi. To, co czytamy tutaj, co jest trudniejsze, myślę, to to, że kiedy przyszedł do domu, wtedy zebrał się tłum, także nie mogli się nawet posilić i kiedy jego bliscy dowiedzieli się o tym, przyszli, aby go zatrzymać. I tutaj słowo, które jest użyte na polskie, przetłumaczone jako zatrzymać, ono ma sens aresztowania. Tu w komentarzu nawet można przeczytać, nie trzeba dłubać w Grece. Czyli to jest takie zatrzymanie siłą. Jego bliscy, kiedy usłyszeli, że Jezus jest w tym miejscu, chcieli go zatrzymać siłą. Chcieli sprawić, żeby to, co on teraz próbuje robić, to, co on wyprawia, bo myślę, że nie do końca rozumieli to, co się dzieje, próbowali go gdzieś wziąć, odciągnąć, i powiedzieć, że Jezu, weź Ty się uspokój, ogarnij się, bo robisz z siebie kogoś, kogo tutaj nie powinieneś z siebie robić. I próbują zupełnie po ludzku go powstrzymać. I to od razu prowadzi mnie do 31-35 wersetu, kiedy czytamy dalej, co po tym wytłumaczeniu wśród faryzeuszów mówi Jezus i co się później dzieje. Czytamy, że przyszła Jego matka, Jego bracia i zatrzymawszy Go na zewnątrz, posłali po Niego, aby Go przywołać. A przy Nim siedziała wielka gromada. Powiedzieli Mu, oto matka, Twoja bracia, Twoje siostry czekają na Ciebie na zewnątrz. A On w odpowiedzi rzekł im, kto jest Moją matką i Moimi braćmi? To jest bardzo często trudny fragment słowa do zinterpretowania, bo Jezus mówi do swoich najbliższych, albo mówi o swoich najbliższych, kto jest Moją matką i Moimi braćmi? I czytamy dalej. Spojrzawszy po siedzących wokół, powiedział, otóż oto moja matka i oto moi bracia. Kto spełni wolę Boga, ten będzie Moim bratem i siostrą i matką. Jezus po ludzku mówi coś skandalicznego, ale ma to głębszy sens. Jezus tym, co teraz wypowiedział, tymi słowami, które wypowiedział, pokazuje, że to, co boskie, to, co duchowe, jest bardziej wartościowe niż to, co ludzkie. To, co jest dostrzegalne oczami Boga, myślę, można to tak szerzej zinterpretować, jest dużo cenniejsze niż to, co jest widziane jedynie oczami człowieka. Zobaczcie, że kiedy Pan Jezus rozmawiał z Piotrem, chciałem powiedzieć z świętym Piotrem, jeszcze taki święty wtedy nie był, kiedy rozmawia z Piotrem, mówi do niego, odejdź ode mnie szatanie, bo Piotr nie chciał się zgodzić na jego śmierć, na jego Golgotę, na zapowiedź tego, co ma się wydarzyć. I powiedział, Panie, nigdy Cię to nie spotka. I wtedy Jezus mówi, odejdź ode mnie szatanie. Szatan to ten, który dzieli. Szatan to ten, który, no właśnie, Jezus interpretuje to, patrzy nie po Bożemu, a po ludzku. To, co szatańskie według Jezusa w tamtym fragmencie, w tamtym dialogu z Piotrem, było spojrzeniem z perspektywy człowieka, a nie z perspektywy Boga. A na rzeczy boskie trzeba patrzeć z perspektywy Boga. Na rzeczy boskie trzeba patrzeć z perspektywy Królestwa Bożego. I w ogóle, jeśli chcemy żyć w naszym życiu zgodnie z tym, do czego Pan nas zaprasza, czyli żyć Królestwem Bożym na ziemi, to Jezus zachęca nas i chce nam dzisiaj to pokazać. Z powrotem nam to pokazać. Przypomnieć nam, że mamy patrzeć na nasze życie z perspektywy Królestwa Bożego. Aby patrzeć na sytuację w naszym życiu zgodnie z tym, co jest Bożą wolą, co jest Bożą perspektywą patrzenia. I Pan Jezus wtedy zganił Piotra, bo patrzył po ludzku. I kiedy czytam ten fragment o tych najbliższych Pana Jezusa, którzy przybliżyli się do Niego i chcieli Go wydobyć ze środka Jego misji, ze środka głoszenia Słowa Bożego. Jezus wtedy mówi te słowa, które są bardzo ostrymi słowami z jednej strony. Z drugiej strony mówi to samo, co powiedział Piotrowi. Nie mówił tego, żeby zniszczyć Piotra. Nie mówił tego, żeby pokazać mu, że jest nikim, bo tak by można było z perspektywy jakiejś takiej strasznej spojrzeć. Jezus po prostu mówi, patrzcie na to, co się dzieje oczami Boga. Patrzcie na to, co się dzieje perspektywą Królestwa Bożego. Patrzcie nie po ludzku. Bo ja przychodzę ustanowić Królestwo, które jest Królestwem Bożym, a nie jest Królestwem tego świata. A w Królestwie Bożym rzeczy mają się inaczej. I Jezus tak jak powiedział, nie myślisz Piotrze po Bożemu, patrzysz po ludzku. Tak powiedział do tych ludzi, nie patrzcie na pokrewieństwo po ludzku. Nie patrzcie na pokrewieństwo jedynie z perspektywy człowieka, ale spójrzcie na pokrewieństwo z tej duchowej, bożej strony. Bo prawdziwymi, bliskimi moimi są ci, którzy wypełniają wolę Ojca, którzy znają Jego Słowo, którzy je wypełniają. I Jezus wychodzi z tej presji, wychodzi z presji faryzeuszów i wychodzi z presji ludzkiej, która jest nałożona mu przez rzeczywistość, w której żyje. I jest jeden fragment, który bardzo mocno mnie dotyka, kiedy mówimy już o tej całej presji, w której Jezus musiał żyć. Pamiętacie fragment o kobiecie cudzołożnej? To jest Jana 8, od 1 do 11. Czytamy o tym, że kiedy pochwycono, czytamy, że uczeni w piśmie i faryzeusze przyprowadzili, pochwycili kobietę, która przed chwilą dopuściła się cudzołóstwa. I prawo mówi, czytają, czy cytują te przepisy prawa faryzeusze, uczeni w piśmie, mówią w prawie Mojżesz nakazał nam takie kamienować. A ty co mówisz? Mówili to wystawiając Go na próbę. Jezus wchodzi w próbę, czyli w presję. Jezus jest pod presją oczu, które na Niego patrzą. Jezus jest pod presją myśli, które kłębią się teraz w umysłach tych wszystkich ludzi, którzy próbują pochwycić Go na jakiejś nieścisłości w swojej mowie. I Jezus w momencie presji, to jest coś niezwykłego. I to jest myślę sedno tego dzisiejszego odcinka. Jezus w momencie, kiedy jest pod presją, bo co by nie odpowiedział, będzie źle. Kiedy ją ukamienują, być może powiedzieliby uczniowie, co z tym twoim nauczaniem o miłości? Kiedy nie ukamienują, faryzeusze mogliby powiedzieć, no to teraz mamy jasny dowód na to, że nie słuchasz się prawa mojżeszowego. Możemy cię teraz oskarżyć, możemy cię obwinić. I Jezus w chwili takiej ciszy, różnie to komentują i ojcowie kościoła, różnie to komentują, różni komentatorzy biblijni, co w ogóle oznaczało to, co Jezus tym patykiem na ziemi napisał itd. Ja nie chcę w to się gdzieś wgłębiać, ale mnie ujmuje w tym fragmencie ten moment, kiedy Jezus jest odważny na tyle, że Jezus nie boi się ciszy. Jezus wchodzi w ciszę i Jezus w tej ciszy wierzy, że pyta Ojca. Ojcze, co mamy robić? Ojcze, co jest Twoją bolą? Ojcze, jak mam im odpowiedzieć? Kiedy Jezus wstaje, wypowiada słowa, które przyszły prosto od Ojca. Kto jest bez grzechu, kto jest bez winnych, pierwszy rzuci kamieniem. To jest dla mnie lekcja, słuchajcie. To jest lekcja. Za każdym razem, i to zapamiętajmy, za każdym razem, kiedy wchodzisz w presję, kiedy presja przychodzi z zewnątrz, w pracy, w domu, wśród najbliższych, za każdym razem, kiedy jej doświadczasz w jakimś stopniu, miej tą chwilę, by się zatrzymać i spytać Ojcze, co jest Twoją wolą dla mnie dzisiaj? Co jest Twoją odpowiedzią na tą sytuację? Jak mam się zachować? Co mam zrobić, żeby z niej właściwie wyjść? Jaka jest Twoja wola na teraz? I kiedy będziesz słuchał, wierzę, że Pan będzie Ci mówił, co masz w tej chwili uczynić. O to Cię chcemy Panie dziś prosić, o taki moment, byś nam przypomniał, kiedy wejdziemy w jakieś emocjach, w sytuacji bez wyjścia, wejdziemy w coś, z czego nie będziemy umieli się wydostać. Przypomnij nam to słowo i przypomnij nam ten moment, kiedy Jezus pisze po piasku, kiedy Jezus zamyka się tak naprawdę na wszystko, co jest zewnętrzne i pyta Ojcze, co chcesz w tej chwili zrobić? Jezu, dziękujemy Ci za ten przykład, dałeś nam przykład, że żyjąc na ziemi, nie musimy żyć pod żadną presją, ale możemy być po prostu w słuchaniu i w spokojnie bijące serce Ojca. I chcemy być Panie w Twoim sercu, chcemy być blisko tego, co Ty sam mówisz, co sam czynisz i chcemy być w Twojej woli, bezpośrednio, dokładnie w Twojej woli i nie chcemy wychodzić z tego, co Ty masz dla naszego życia przez presję, którą próbują stworzyć ludzie. Niech wszelka presja dzisiaj będzie pokonana przez spokój, który pochodzi od Ciebie, przez spokój, który jest Twoim pokojem. O to, Panie, wołamy, o to prosimy w Twoje święte imię. Amen. Niech tak się stanie i bądźcie błogosławieni. Niech to słowo przypomina Wam się za każdym razem, kiedy wejdziecie w jakąkolwiek sytuację, która będzie pełna emocji, pełna ciśnienia z zewnątrz, bo w nim jest zawsze pokój, w nim jest zawsze mądrość do wyjścia z takich sytuacji. Pozdrawiam Was serdecznie, subskrybujcie kanał i do zobaczenia w kolejnym kwadransiku ze słowem. Z Bogiem, pa! Napisy stworzone przez społeczność Amara.org