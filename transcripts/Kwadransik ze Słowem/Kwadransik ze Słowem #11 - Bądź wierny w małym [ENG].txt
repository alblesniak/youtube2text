 Witajcie w 11 odcinku serii, którą zatytułowaliśmy KWADRANSIK ZE SŁOWEM. Będzie to 15 minut rozważania kolejnego fragmentu z pierwszej księgi Samuela. Będziemy kontynuowali dzisiaj trzeci rozdział, także zachęcam Was do tego, byście wzięli swoje Biblie w rękę. Dziś będziemy czytać od 19 wersetu do końca 3 rozdziału. Zostały nam już 2 czy 3 wersy. I pierwszy werset rozdziału 4. Jest to wielka rzecz, wielka frajda, odkrywać Stary Testament, czyli te księgi, które często są dla nas zapomniane. Już jeśli ktoś czyta Biblię, to pewnie w większości czytamy Nowy Testament, czytamy listy, czytamy Ewangelię. A gdzieś zapominamy o tym, że wielka mądrość Boża i wielkie treści są ukryte w księgach Starego Testamentu. I myślę, że dla mnie, jak i dla Was wierzę w to, jest to wielkie błogosławieństwo, że możemy sobie te rzeczy odkrywać i widzieć, jak one mają wielkie przełożenie dla mojego, dla naszego życia. Także dzisiaj będziemy to kontynuowali. Chcę Wam powiedzieć, że Bóg jest naprawdę dobry i dzieją się wokół nas każdego dnia wspaniałe rzeczy. To jest zwykła historia Bożego działania. Kilka dni temu na spotkaniu naszej wspólnoty usłyszeliśmy świadectwo jednej kobiety, która doświadczyła czegoś niezwykłego. Tydzień temu przyszła na spotkanie z dość dużym problemem, bo spadła z drabiny z pięciu metrów i lekarz powiedział, że pani to się zabić powinna, lecąc z pięciu metrów, a nie sobie tylko zerwać wiązadła w kolanie. Więc miała takiego wielkiego siniaka na biodrze i zerwane wiązadło. Przyszła z dwiema kulami i ledwo się w ogóle doczłapała do modlitwy. I powiem Wam szczerze, kiedy się za nią modliłem, to nie miałem jakiegoś wielkiego parcia na uzdrowienie ani na to, żeby coś tam się zadziało. Po prostu modliłem się i prosiłem Panie Boże, zrób co chcesz. No, przyszła kobieta w potrzebie. Także modliliśmy się za to kolano z jednym księdzem, który był ze mną. I pamiętam, jak położyłem rękę właśnie na kolanie. Ona była spuchnięta, duża. I pytam, czy coś ona czuje, kiedy się modlimy za nią. Powiedziała, że duże ciepło i chłód, które na zmianę przechodzą przez jej kolano. Więc wiedziałem, że już coś zaczęło się dziać. Więc pomodliliśmy się drugi raz. Za drugim razem ona już normalnie klęknęła. Nie mogła tego kolana w ogóle zgiąć, bo ból był tak okropny. Po trzeciej modlitwie miejsce, w którym było główne uderzenie, ono jeszcze lekko sprawiało jej ból, ten ból zupełnie odszedł. Opuchlizna nagle zniknęła. Więc ja się zastanawiałem, czy ja mam jakieś przewidzenia z widy, czy faktycznie to się wydarzyło. Więc wzięła kulę pod pachę, zaczęła chodzić. I powiedziałem, słuchaj, nie będziemy robić tu żadnej sensacji. Dajmy sobie tydzień, przyjdź za tydzień i powiesz, co się dzieje. Więc za tydzień przyszła już bez kuli. Powiedziała, że od tygodnia nie ma żadnego bólu, nie ma żadnej opuchlizny. Jedyna pamiątka po wypadku to ten wielki siniak na biodrze. Ma wrócić teraz do lekarza, zrobić też prześwietlenie. Zobaczyć, co z tą nogą się dzieje. W każdym razie funkcjonuje dobrze już od tygodnia. I to było coś też naprawdę niezwykłego, co mogliśmy usłyszeć wczoraj w Skierniewicach w naszej wspólnocie. Także dzielę się z Wami tym świadectwem, po to, by też zbudować Waszą wiarę i pokazać, że Bóg dzisiaj między odcinkami też wiele rzeczy niezwykłych, niesamowitych czyni. Przez takie proste narzędzia, jakimi jesteśmy my. Przeczytajmy sobie fragment, który powiedziałem na samym początku, że będziemy dzisiaj rozważać. Trzeci rozdział pierwszej księgi Samuela, XIX werset. Samuel dorastał, a Pan był z nim. Nie pozwolił upaść żadnemu jego słowu na ziemię. Cały Izrael od Dan aż do Berszeby poznał, że Samuel zyskał potwierdzenie jako prorok pański. I nadal Pan ukazywał się Samuelowi w silo przez słowo pańskie. Czwarty rozdział pierwszy werset. Słowo Samuela było kierowane do całego Izraela. Krótki fragment i możemy się zastanawiać teraz, co takiego możemy wyciągnąć z tych kilku wersów. Jaką treść, jaką wartość, jakie bogactwo przekazuje nam ten krótki fragment. Otóż to, co dotknęło mnie, czytając tę część Bożego Słowa i tę część życia Samuela, to to, że widzimy początek jego posługi i widzimy to, jak wielką osobą w całym narodzie staje się Samuel. Czytamy, że Samuel dorastał przebywając w świątyni, dorastał u Boku Helego. Trwał na modlitwie, trwał w świątyni, spędzając czas z Bogiem. I po pewnym czasie, bo nasza przygoda z Bogiem nie jest chwilowa, nasz wzrost zawiera w sobie czas. Jeśli chcemy wzrastać, jeśli chcemy dojrzeć do tego, co Bóg dla nas przygotował, potrzebujemy uzbroić się w cierpliwość. To wszystko polega na pewnym procesie. Aż do czwartego rozdziału, kiedy dochodzimy i czytamy, że słowo Samuela było kierowane do całego Izraela. To był chłopiec, który oczywiście w cudowny sposób się urodził. Możemy o tym przeczytać, czy też rozważaliśmy to w dziewiątym odcinku. Ale później, kiedy jego matka Anna przyniosła go do świątyni, do Helego, powiedziała zaopiekuj się nim, ja oddaję go dla Pana, bo wierzę, że skoro On mi go dał, to ja oddaję go teraz jako ofiarę dla Boga, żeby służył Bogu. Ten chłopiec był nieznany przez nikogo. Ten chłopiec był kimś totalnie anonimowym. Nikt nie wiedział, kim jest Samuel. Wszyscy znali tego kapłana Helego. Wszyscy wiedzieli, że to jest wielka postać, wielki proboszcz. A Samuel był kimś, tak jak powiedziałem, nieznanym. Zupełnie nieznanym. I co się dzieje? Samuel jest wierny Bogu w małym. Samuel jest wierny Bogu w modlitwie w świątyni, w postach, które tam były, jest wierny Bogu poprzez posłuszeństwo Helemu, który był jego zwierzchnikiem. I zobaczcie, w tych kilku obszarach wyrażała się wierność młodego chłopaka. On nie był wierny teraz, zobaczcie, w jakichś niezwykłych rzeczach. Te rzeczy, które wymieniłem, to nie są jakieś, nie oszukujmy się, nieosiągalne rzeczy dla nas dzisiaj. Modlitwa, post, posłuszeństwo. To są rzeczy, które dla nas są osiągalne. To są rzeczy, które są na wyciągnięcie ręki. I jesteśmy teraz też, zobaczcie, w okresie Wielkiego Postu, w czasie, w którym staramy się przybliżyć do Boga. I Bóg dzisiaj wierzy przez to słowo, mówi do nas, bądź wierny w małym, a postawię cię nad rzeczami większymi. Bądź wierny w tych drobnych rzeczach, do których cię wezwałem. Bądź wierny w tym, w czym wiesz, że chcesz za mną pójść, do czego, co już ci pokazałem, że jest twoim zadaniem dla twojego życia. A ja dam ci doświadczyć rzeczy większych. A ja dam ci doświadczyć tego, że będziesz postawiony nad rzeczami, na których może nie myślałeś, że kiedykolwiek do których będziesz posłany. I przez to, że Samuel wytrwał w modlitwie, w poście, w posłuszeństwie, w czwartym rozdziale czytamy, że słowo Samuela było skierowane do całego Izraela. Samuel stał się prorokiem nad całym narodem. To jest naprawdę niesamowite. Ten mały, nieznany chłopiec stał się kimś znanym w całym Izraelu. I to jest obraz naszej drogi, naszej przygody z Bogiem. Tak wygląda życie każdej osoby, czy każdej posługi tego wszystkiego, do czego Bóg nas dzisiaj wzywa. Jest to ta sama zasada. Jeśli będziesz wierny w małym, Bóg mówi, postawię cię nad rzeczami większymi. Jeśli będziesz wierny w tym, co było drobne, nieznaczące, to dam ci doświadczyć wielkiego błogosławieństwa, którego się nie spodziewałeś. I również jeśli chodzi o nasze życie, bo możemy dzisiaj się zastanawiać, nawet właśnie w tym czasie, który przeżywamy w Kościele, do czego Bóg mnie wzywa. I nawet jeśli nie wiesz, do czego Bóg cię wzywa, zachęcam cię dzisiaj do tego, byś był wierny w małym. Bądź wierny w modlitwie codziennej, bądź wierny w cotygodniowym poście. Zdecyduj, co chciałbyś poświęcić dla Pana, raz w tygodniu nawet, przez te 40 dni. I bądź posłuszny tym, których Bóg ci postawił nad sobą. Jeśli jesteś we wspólnocie, zwróć uwagę, żeby być posłusznym liderom, duszpasterzowi. Jeśli masz rodziców, mieszkasz jeszcze z rodzicami, bądź posłuszny swoim rodzicom. Wiecie, to jest trudne, akurat ten punkt. Bo nam się wydaje, że ok, będę posłuszny Bogu, ale rodzicom, bez przesady. Słowo Boże mówi o posłuszeństwie rodzicom. Wiecie dlaczego? Ponieważ to właśnie w tej drobnej rzeczy objawia się wierność Bogu. Ja się tego nauczyłem przez lata, że czasami wstaniesz rano, jesteś zmęczony, a ktoś ci powie z rodziców, idź tam, weź pozmywaj te gary, a jest wielka kupa garów. I myślisz sobie w tobie z wewnętrznym błąd, nie zrobię tego. Mimo, że myślisz, że teraz Bogu będziesz służył, myślisz o wielkich rzeczach, a ktoś ci każe gary zmywać. W tym się przejawia wierność Bogu, że zakasasz rękawy, pójdziesz do tego zlewu i zaczniesz po prostu te gary zmywać, zaczniesz sprzątać. I to uniża, to krzyżuje twoje serce i sprawia, że Bóg mówi, Jego serce staje się coraz bardziej podobne do mojego. Jezus też musiał ukrzyżować swoje serce, będąc posłusznym Ojcu, kiedy Ojciec powiedział, to jest moja wola, oddasz życie za moje dzieci. I Jezus stał się posłuszny aż do śmierci. To jest głupi przykład garów w porównaniu do tego zbawienia na Golgocie, ale potrzebujemy tego samego posłuszeństwa w tych drobnych rzeczach, jak i w rzeczach wielkich. Dlatego Bóg będzie cię próbował i kiedy będziesz odpowiadał we właściwy sposób, On zwiększy twój obszar wpływu, On poszerzy twój zasięg. I chcę was do tego zachęcić, w tych obszarach bądźmy posłuszni w wielkim poście Bogu. Posłuszeństwo, modlitwa, post. Cheli nauczył tego Samuela. Samuel był temu wierny i Bóg postawił go jako proroka nad całym narodem. I mnie się przypomina też to, jak zaczynaliśmy u nas w Skierniewicach naszą wspólnotę. Do dzisiaj rozmawiamy z ludźmi, którzy byli od samego początku, którzy są sporo starsi ode mnie i oni opowiadają, no to były takie śmieszne spotkanie z jakimiś po prostu dzieciaczkami w salce. I zastanawialiśmy się w ogóle, gdzie to nas poprowadzi, dokąd dojdziemy, co z tego będzie. No i można było właśnie się zastanawiać, czy to ma jakąś przyszłość w sobie. I dzisiaj po tych dziesięciu latach, gdzie wtedy nikt nas nie chciał przygarnąć, żaden ksiądz nie chciał do nas na spotkania przychodzić, bo to wyglądało głupio, śmiesznie, nie było nic tam poważnego dla nich. Czy dla osób, które tam przychodziły, była nas garstka. Dzisiaj po tych wielu latach jest nas już sporo, mamy prawie 200 osób we wspólnocie. I Bóg otworzył drzwi do już ponad dziesięciu krajów, w których byliśmy łącznie jako wspólnota. I głosimy słowo Boże tam, gdzie Bóg nas pośle. Zasięg i wpływ jest coraz większy, ale znowu musieliśmy przejść przez próbę tych małych rzeczy, czy będziemy w tym wierni. Kiedy modliliśmy się w szkole na długich przerwach, były nas dwie osoby i zastanawialiśmy się, czy to w ogóle ma sens, czy to w ogóle będzie działało. No ale właśnie, Bóg zobaczył, że modlimy się i wołamy do Niego, kiedy nas jest dwójka, to powiedział, będziecie tak samo wierni, kiedy dam wam 200 osób na spotkaniu, kiedy będę stawiał was przed tysiącami, kiedy będę wam wskazywał, kiedy będę wam wskazywał, kiedy dam wam 200 osób na spotkaniu, kiedy będę stawiał was przed tysiącami osób, by głosić. I tego się nauczyłem właśnie o Bożym Królestwie, o sposobach Bożego działania. Jeśli będę wierny w tym, co Bóg mi daje dzisiaj, nie muszę martwić się o jutro, bo jutro zatroszczy się o siebie, Bóg zatroszczy się o moje jutro. Także pomódlmy się teraz o to, byśmy mając wielkie marzenia, zapragnęli tego, by dzisiaj zacząć Bogu służyć w tym, do czego jesteśmy wezwani. I kiedy będziemy Bogu wierni w tych rzeczach, On postawi nas nad większymi. Także Panie, wołamy o Twoją łaskę i o Twoje błogosławieństwo i daj nam serca, które będą jak serca Samuela, który służył Ci w drobnych rzeczach i stał się prorokiem nad całym krajem. Pobłogosław nas i spraw, byśmy mogli Ci służyć do końca i byśmy zdali ten test i byli przez Ciebie użyci do wielkich rzeczy, byśmy byli dla Ciebie narzędziami godnymi w Twoich rękach. Panie, błogosław nas i poprowadź dalej. Amen. Dobrego czasu Wielkiego Postu, przeżyjcie ten czas wspaniale i idźmy do przodu. Bóg naprawdę przygotował wspaniałe rzeczy i chce nas do tego przygotować. Do zobaczenia, widzimy się w następnym odcinku.