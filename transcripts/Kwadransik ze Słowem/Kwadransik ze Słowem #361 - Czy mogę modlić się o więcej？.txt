 Czasami zastanawiamy się, czy wypada prosić Pana Boga o wielkie rzeczy. Czy to nie przeginka, czy nie przesadzamy, czy nie wołamy o zbyt wiele. W dzisiejszym kwadranciku ze słowem dowiesz się o tym, że nie wołamy o zbyt wiele. Dlaczego? Zostańcie ze mną. Zapraszam Was na kolejny odcinek. Halo, dzień dobry. Witajcie bardzo serdecznie w kolejnym kwadranciku ze słowem. Jestem w Warszawie i od razu bardzo serdecznie dziękuję moim przyjaciółom i Anecie i Wojtkowi za to, że udostępnili mi swoje mieszkanko. Poszli jako porządni ludzie do pracy, zarabiać na życie. A ja tutaj nagrywam dla Was kwadrancik ze słowem. No i tak dopiero się budzę i staram się jakoś tutaj nabrać sił na cały ten dzień, bo przede mną dzisiaj wiele wyzwań, jak to ostatnio. I mam nadzieję, że też ten kwadrancik, który nagrywam, zbliży nas wszystkich do Pana Boga i do tego, co On chce nam dziś powiedzieć. Tak jak wspomniałem przed chwilą, chcę dzisiaj, żebyśmy zatrzymali się na moment właśnie nad tematem wołania o wielkie rzeczy. Skąd mam taką pewność? Skąd mam takie przekonanie? Skąd wiem i dlaczego mówię do Was dzisiaj o tym, że wołanie o wielkie rzeczy jest w porządku? Że wołanie o wielkie rzeczy jest czymś, o co prosi nas tak naprawdę Pan Bóg. I myślę, że jest na to wiele fragmentów w Słowie Bożym, gdzie Ewangelie zachęcają nas, gdzie dzieje apostolskie zachęcają nas do wołania o więcej. Ale znalazłem też cytat ze św. Teresy Zawili, który bardzo lubię i który często też cytuję na różnych spotkaniach, kiedy modlimy się też o uzdrowienie. Bo św. Teresa Zawili powiedziała takie piękne, mądre zdanie. Kiedy wołasz i modlisz się do Boga o wielkie rzeczy, prawisz Bogu komplementy. Św. Teresa powiedziała to zdanie. Kiedy wołasz i kiedy modlisz się o wielkie rzeczy, prawisz Bogu komplementy. To była kobieta, która, myślę, znała bardzo dobrze serce Pana Boga. Znała Boga bardzo dobrze i bardzo mocno, stąd też Kościół nadał jej ten tytuł świętej, czyli tej, która wiemy, że jesteśmy pewni, że jest już z Jezusem i której życie było świadectwem, z którego możemy wiele czerpać. Ona wiedziała, miała poszerzone myślenie, miała poszerzony umysł, miała taki rozciągnięty umysł w porównaniu często do wielu z nas, do mnie również. Kiedy przychodzimy do Pana Boga, wydaje nam się, że nie możemy wołać o wiele, bo Pan Bóg albo mu się łaska skończy, albo nam się bonus na miesiąc skończy. Czasami przychodzą osoby do mnie i mówią pomóc się za tą osobę z mojej rodziny. Ja za ciebie może się pomodlę. Oni mówią nie, nie, za mnie nie. To byle ona była zdrowa, a ja tam jakoś sobie poradzę. To nam często pokazuje, że mamy takie myślenie, że Pan Bóg jakby słucha nas w jednej dziedzinie, to w drugiej już nie, bo skończy się mu po prostu moc, skończy się mu siła i skończą mu się dobre chęci. A Pan Bóg dzisiaj przez swoich świętych, przez swoje Słowo mówi nam poszerz swoje myślenie, rozciągnij swoje myślenie i zobacz, że jestem Bogiem, który naprawdę jest wszechmogący. Zobacz, że jestem Bogiem, który chce czynić wielkie rzeczy w twoim życiu. Nie bój się modlić o wielkie rzeczy. Nie bój się modlić o wielkie cuda. Nie bój się modlić o to, o co dzisiaj zastanawiasz się, może, czy wypada. Byliśmy teraz na modlitwie o uzdrowienie w Warszawie i usłyszeliśmy też piękne świadectwo jednej z osób, kobiety, która jakieś dwa miesiące temu była na spotkaniu z modlitwą o uzdrowienie w Skierniewicach. I tu już jest kolejne świadectwo uzdrowienia z Nowotworu. Jakieś parę miesięcy temu zaczęliśmy ze wspólnotą mocno modlić się, też więcej modlić się, szczególnie z tymi, z którymi jeździmy, o to, by Pan Bóg uzdrawiał z większych dolegliwości, z chorób, które są nieuleczalne. Zaczęliśmy wołać o to i chcemy wołać o to mocniej, bardziej, częściej. I widzimy, jak Bóg naprawdę odpowiada na te modlitwy, że Bóg słyszy nasze wołanie o więcej i daje nam doświadczyć tego, że więcej przychodzi. I na tym spotkaniu, na tej modlitwie o uzdrowienie, ta osoba złożyła świadectwo, że przyszła z dwoma guzami na jelitach, jeśli dobrze pamiętam. I przyszła na spotkanie na modlitwę wstawienniczą. I podczas tej modlitwy wstawienniczej czekała na to, żeby Pan Bóg ją dotknął. I to był taki moment, kiedy rozdzieliliśmy się z osobą, z którą tam też posługiwałem. Ona modliła się z jednej strony, ja modliłem się z drugiej. I nagle mówi, nie wiem czemu, zmieniłeś kierunek i poszedłeś nie tam, gdzie miałeś iść, ale się cofnąłeś. Faktycznie był taki moment. Pomodliłeś się za mnie i ja poczułem w swoim brzuchu, gdzieś w tej okolicy ciepło. Miałem spoczynek w Duchu Świętym i wiedziałem, że Bóg mnie uzdrawia. I kiedy wstałem, poszłam do swojego domu, poszłam później na badania i okazało się, że te problemy, które miałam, zniknęły. Zrobiono mi szczegółowe badania, żeby jeszcze to sprawdzić. Lekarz był w szoku, był zdziwiony, a ja wiedziałem, kiedy to uzdrowienie przyszło. To już jest kolejna historia, kolejna tego typu historia, kiedy Pan Bóg działa z mocą, kiedy podczas tych spotkań, kiedy głosimy Ewangelię, dajemy się prowadzić Duchowi Świętemu. Sam Bóg dokonuje rzeczy wielkich, ale też wierzę na... Jest to owocem tych wszystkich naszych modlitw, które zanosiliśmy do Pana Boga przez te ostatnie tygodnie, miesiące. I wierzę w to, że Bożą wolą jest to, by czynić wielkie rzeczy. Bożą wolą jest to, by dokonywały się i działy wielkie rzeczy. A naszym zadaniem jest o to wołać. I ta nasza modlitwa jest tą przestrzenią, w której te rzeczy, o które się modlimy, zaczynają się dokonywać. Przez modlitwę Bóg zaczyna działać, te rzeczy podczas spotkań, na których głosimy Słowo Boże. Byliśmy też ostatnio na spotkaniu w Warmii, czy w Warmii, na Warmii, w Stawigudzie. I była tam młoda dziewczyna, która straciła prawie całkowicie swój wzrok po uderzeniu. To był jakiś uraz po ciosie, bo ćwiczyła sztuki walki. Swoją drogą ciekawy hobby, jeśli chodzi o dziewczyny. No ale tam wiemy, że na tych terenach jest to popularne. Asia Jędrzejczyk tam też mieszka, pochodzi stamtąd. Nasza mistrzyni świata UFC, którą też mogliśmy poznać jakiś czas temu. Także Asia, pozdrawiamy cię. I ta dziewczyna miała uszkodzony wzrok. Podeszła do przodu, modliliśmy się za nią, miała spoczynek w Duchu Świętym. Kiedy wstała, tworzyła swoje oko, zobaczyła, że widzi moją rękę. Później zobaczyła, że randol, a potem mówiła, o, widzę lepiej na to oko niż na drugie. I mówię, napisz do mnie dzień później, jak się czujesz. Napisała do mnie, słuchaj, od rana widzę wszystko dobrze, nic się nie zmieniło. Ale ciekawe było to, jak wróciłam do domu, poszłam do moich rodziców. Powiedziałam, że byłam trzy godziny w kościele i zostałam uzdrowiona, i widzę. Tata wyciągnął alkomat i kazał mi dmuchać. Dmuchałem w alkomat, ale wykazał, że jestem trzeźwa. Pokazałem im, że czytam na to oko i mi uwierzyli. Bóg dokonuje tych rzeczy i Bóg jest naprawdę niezwykły w swoim działaniu. I co nam mówi dzisiaj Słowo? Bo czytamy dzisiaj też Słowo z Ewangelii na dany dzień. I też z czytań, które są bardzo bogate na tę niedzielę. W Liście do Rzymian w 13 rozdziale, w czytaniu ze św. Pawła z Listu do Rzymian, jest takie zdanie, czyli jest kilka zdań, od 11 do 14 wersetu. Zwłaszcza rozumiejcie chwilę obecną. Teraz nadeszła dla was godzina powstania ze snu. Teraz bowiem zbawienie jest bliżej nas, niż wtedy, gdyśmy uwierzyli. Not się posunęła, a przybliżył się dzień. Odrzućmy więc uczynki ciemności, a przyobleczmy się w zbroję światła. Żyjmy przyzwoicie, jak w jasny dzień, a nie w hulankach, w pijatykach, i nie w rozpuście i wyuzdaniu, nie w kłótni i zazdrości. Ale przyobleczcie się w Pana Jezusa Chrystusa i nie troszcie się zbytnio o ciało, dogadzając rządzą. To jest fragment Słowa Bożego, którym, jeśli wiecie, albo nie wiecie, nawrócił się na tym Słowie św. Augustyn, który przez lata żył poza Panem Bogiem, poza relacją z Bogiem, poza wiarą. Jego mama, matka Monika, modliła się za niego chyba 17 lat, jeśli dobrze pamiętam. I nawrócił się, czytając słowo, słuchając tego słowa, że nastała godzina powstania ze snu. Żyjmy przyzwoicie, jak w jasny dzień, a nie jak w nocy, nie jak w hulankach, nie jak w pijatykach. I to Słowo jest wezwaniem do nawrócenia. Idąc dalej do Ewangelii, Mateusza 24, od 34 do 44, czytamy tak. Zaprawdę powiadam wam, nie przeminie to pokolenie, aż się to wszystko stanie. Niebo i ziemia przeminą, ale moje Słowa nie przeminą. Lecz o dniu owym i godzinie nikt nie wie, nawet aniołowie niebiescy, tylko sam Ojciec. A jak było za dni Noego, tak będzie z przyjściem Syna Człowieczego. Albowiem jak w czasie przed potopem jedli i pili, żenili się i zamóż wydawali, aż do dnia, kiedy Noe wszedł do Arki. I nie spostrzegli się, aż przyszedł potop i pochłonął wszystkich. Tak również będzie z przyjściem Syna Człowieczego. Wtedy dwóch będzie w polu, jeden będzie wzięty, drugi zostawiony. Dwie będą mleć na żarnach, jedna będzie wzięta, druga zostawiona. Czuwajcie więc, bo nie wiecie, w którym dniu Pan Wasz przyjdzie. A to rozumiejcie. Gdyby gospodarz wiedział, o której porze nocy złodziej ma przyjść, na pewno by czuwał i nie pozwoliłby włamać się do swojego domu. Dlatego i wy bądźcie gotowi, bo w chwili, w której się nie spodziewacie, Syn Człowieczy przyjdzie. Te dwa czytania mówią nam tak naprawdę o potrzebie czujności i gotowości. O potrzebie bycia gotowym na przyjście Pana. Zbliżamy się do przeżywania Adwentu, w którym będziemy wchodzili w tajemnicę przyjścia Pana. I tego przyjścia jako pierwszego przyjścia, ale też tego przyjścia i oczekiwania na powtórne przyjście w przyszłości. I Słowo Boże mówi, że tak samo jak wstąpił, tak samo zstąpi. Oczekujemy na Jego przyjście i potrzebujemy czuwać. Bo w chwili, kiedy się nie spodziewamy Syn Człowieczy przyjdzie, może mundial się zacznie, będziesz oczekiwał na mecz reprezentacji Polski, a Syn Człowieczy przyjdzie w przerwie. Syn Człowieczy przyjdzie i powie, czy jesteś gotowy w trakcie meczu. To jest w ogóle też piękne i myślę, że tak powinniśmy żyć. Chrześcijanie powinni robić wszystko, żeby być ciągle gotowym, ale nawet wtedy, kiedy pójdą robić normalne rzeczy, nawet kiedy pójdą oglądać sport, nawet kiedy pójdą oglądać mundial. Pytanie jest takie, czy jesteś gotowy? Bardzo mi się to podoba z życia św. Jana Bosko. Kiedyś ludzie... pamiętam, czytałem taką historię, kiedy jacyś ludzie oglądali i patrzyli na życie Jana Bosko, jak gra z chłopakami w piłkę i byli zgorszeni. Jak ten duszpasterz, duchowy człowiek może grać teraz, marnować czas na takie ziemskie rzeczy, granie w piłkę. I zadali mu pytanie, postawili go przed takim pytaniem. W ogóle dlaczego grasz w piłkę z dziećmi, zamiast się modlić, zamiast być duchowym człowiekiem? A on mówi, gdyby Chrystus właśnie przyszedł, jestem gotowy, bo robię to, do czego mnie powołał, jestem gotowy. I chodzi o to, by być gotowym we wszystkim, co robimy. By być gotowym we wszystkim, do czego Pan Bóg nas wezwał i zaprosił. I nawet jak pójdziesz oglądać mecz, jeśli Jezus miałby wrócić w połowie meczu, to czy będziesz gotowy? To jest to pytanie. I jak połączyć te dwie rzeczywistości, bycia gotowym na Jego przyjście, na Jego powrót, bycia gotowym na spotkanie z Nim, z tą rzeczywistością cudów i uzdrowień, o których mówiłem na samym początku. Ja osobiście każdy znak, każde świadectwo cudu, uzdrowienia, każde świadectwo, o którym wam to opowiadam, jest wezwaniem do pokuty i nawrócenia. Jest wezwaniem do tego i wierzę, że przez te znaki Pan Bóg mówi nam spójrz w niebo, zobacz, że stamtąd przychodzi pomoc, stamtąd przychodzi zbawienie. Spójrz dzisiaj w swoje życie, spójrz na swoje serce, bo nie chodzi o to, by twoje ciało było uzdrowione od starego życia, ale chodzi o to, byś zobaczył skąd ta moc przyszła, byś zobaczył skąd pochodzi zbawienie, skąd pochodzi ratunek, skąd pochodzi życie, bo żyjąc na tym świecie, zderzamy się ciągle ze śmiercią, z chorobą, z przekleństwem, z jakimś bezpłodnością, z ciągłymi problemami, które się pojawiają. I przez takie świadectwa Jezus mówi spójrz w niebo, bo tam widzimy tylko przez te znaki, przez te cuda, przez te doświadczenia uzdrowień, jakieś przejawy, jakieś tylko małe petardy, jakieś odbłyski, jak właśnie od petard, od jakichś wybuchów, pojedyncze odblaski, pojedyncze wybuchy wieczności. Kiedyś wejdziemy w pełnię, kiedyś zobaczymy twarzą w twarz, nie będziemy potrzebowali znaków, nie będziemy potrzebowali wiary, bo zobaczymy Go takim, jakim jest, mówi Pismo. I chodzi o to, by przez każde z tych świadectw być gotowym coraz bardziej na powtórne przyjście Pana, by być gotowym coraz bardziej na Jego przyjście, być gotowym coraz bardziej na to, że kiedy On się pojawi, ty będziesz gotowy, ty będziesz gotowy. To jest to, co dzisiaj wierzę, Słowo mówi do nas. Bądź gotowy we wszystkim, co robisz, bądź gotowy w swojej codzienności, bądź gotowy w swoim oczekiwaniu na przyjście Pana, bądź gotowy na Jego przyjście, cokolwiek będziesz robił. I Duchu Święty, zapraszamy Cię dzisiaj, byś uczynił nasze serca stęsknionymi za Tobą, byś uczynił nas gotowymi, byś uczynił nas przygotowanymi na Twoje przyjście. Wypełnij nas dzisiaj swoją obecnością, wypełnij nas swoją mocą, wypełnij serca każdego z nas, byśmy wiedzieli, czy jemy, czy pijemy, czy cokolwiek innego robimy, byśmy wszystko robili na chwałę Twoją, byśmy byli gotowi we wszystkim, co dzieje się w naszym życiu. O to wołamy, o to prosimy, w imieniu Jezusa Chrystusa. Amen. I na koniec zapraszam was, to będzie ciekawe teraz, co wam powiem, do TVP Info w najbliższą niedzielę o godzinie chyba 19, muszę to sprawdzić, ale chyba o godzinie 19, dajcie mi chwilę, zaraz wam powiem, zaraz wam powiem. Zapraszam was tak, na godzinę 19 do TVP Info, program będzie się nazywał Głębia Ostrości, tam 25 minut reportażu też o mojej posłudze, o nawróceniu, o tej modlitwie całej, którą o uzdrowienie prowadzę. Będą przebitki z chwała Mu, będzie tam i Adam Sztaba, będzie tam i Mateusz Ziółko, będzie arcybiskup Grzegorz Ryś, będzie piękne świadectwo o żywym Jezusie. Także włączcie, zapraszajcie znajomych, nieznajomych, no i niech wam służy ten program, nam wszystkim, i myślę, że będzie to dobry czas. Pozdrawiam was serdecznie, ja lecę do obowiązków, miejcie się najlepiej, z Panem Bogiem, do zobaczenia. © PTA & TVP