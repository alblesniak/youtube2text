 Czy Twoje oddanie Bogu i życie z Nim sprawia, że niewierzący chcą poznać Chrystusa? Zapraszam na kwadransik ze Słowem. Muzyka Witam Was bardzo, bardzo serdecznie, jak zwykle z mojego samochodu. Ostatnio coraz bardziej zwykle z mojego samochodu, ponieważ w domu bywam nie tak często i nie ma za dużo czasu na to, żeby nagrywać dla Was te kwadransiki, więc gdzieś w międzyczasie, pomiędzy różnymi wydarzeniami staram się gdzieś znaleźć te 15 minut, żeby podzielić się z Wami Słowem, które rozważamy, żebyśmy zachowali pewną ciągłość, którą sobie powiedzieliśmy. Także robię, co mogę, staram się jak potrafię, żeby to tempo trzymać. Ja jestem właśnie w Częstochowie, jesteśmy na Kongresie Odnowy w Duchu Świętym, który jak co roku zbiera wszystkich odpowiedzialnych za odnowy w Duchu Świętym, liderów, ale też członków wspólnot. Jutro na sobotnim spotkaniu jest ogromne wydarzenie na Wałach Jasnogórskich. Zbierze się kilkadziesiąt tysięcy osób. Nas już tu nie będzie, bo będziemy w Głogowie, gdzie spędzimy cały weekend, więc pewnie kiedy oglądacie ten filmik, to jesteśmy już na drugim dniu właśnie konferencji, która odbywa się w Głogowie, którą nazwaliśmy Jesteście Moimi Przyjaciółmi. Mówimy o przyjaźni z Bogiem, o relacji z Bogiem i co to wszystko w naszym życiu zmienia, że Bóg jest nam bardzo bliski. Także mam nadzieję, że już niedługo będę mógł się z Wami podzielić świadectwami z tego wydarzenia. Wydarzeń i wyjazdów jest wiele, jak widzicie. Będę również starał się z niektórych z nich dodawać relacje, bo dzieje się bardzo wiele, Pan Bóg czyni niesamowite rzeczy. Ale zanim jeszcze będziemy szli i przechodzili do tych kolejnych rzeczy, które przed nami i zanim będę się nimi dzielił, to dzisiaj podzielimy się wspólnie Słowem Bożym, do czego Was zachęcam, byśmy je otworzyli dzisiaj na I Księdze Królewskiej, X rozdziale. Jest to kontynuacja fragmentu, który czytaliśmy ostatnio. Jesteśmy w I Księdze Królewskiej. Jeśli pamiętacie, ten X rozdział jest poprzedzony historią zbudowania świątyni dla Boga, którą zbudował król Salomon. Chciał zbudować ją wcześniej król Dawid, jednak Boża wola była inna i Pan Bóg miał inny pomysł na to, co zrobił król Salomon. Czytamy tutaj, co się dzieje, przeczytamy od pierwszego do trzynastego wersetu fragment, co dzieje się po zbudowaniu świątyni przez króla Salomona. Zachęcam Was do tego, byśmy otworzyli Słowo Boże wspólnie i wspólnie przeczytali te trzynaście wersetów. Również i królowa Saby, usłyszawszy rozgłos mądrości Salomona, przybyła, by osobiście się o niej przekonać. Przyjechała więc do Jerozolimy ze świetnym orszakiem i wielbłądami, dźwigającymi w onności bardzo dużo złota oraz drogocennych kamieni. Następnie przyszła do Salomona i odbyła z nim rozmowę o wszystkim, co ją nurtowało. Salomon zaś udzielił jej wyjaśnień we wszystkich zagadnieniach przez nią poruszonych. Nie było zagadnienia nieznanego królowi, którego by jej nie wyjaśnił. Gdy królowa Saby ujrzała całą mądrość Salomona oraz pałac, który zbudował, jak również zaopatrzenie jego stołów, potrawy, napoje i mieszkanie jego dworu, stanowiska usługujących jemu, jego szaty, jego podczaszych, jego całopalenia, które składał w świątyni pańskiej, wówczas wpadła w zachwyt. Dlatego przemówiła do króla. Niekiedy była wieść, którą usłyszałam w swoim kraju o Twoich dziełach i Twojej mądrości. Jednak nie dowierzałam tym wieściom, dopóki sama nie przyjechałam i nie zobaczyłam na własne oczy, że nawet połowy mi nie powiedziano. Przywyższyłeś mądrością i powodzeniem wszelkie pogłoski, które usłyszałam. Szczęśliwe Twe żony, szczęśliwi Twoi słudzy, oni stale znajdują się przed Twoim obliczem i wsłuchują się w Twoją mądrość. Niech będzie błogosławiony Pan Bóg Twój za to, że Ciebie upodobał sobie, aby Cię osadzić na tronie Izraela, z miłością, jaką żywi Pan względem Izraela. Ustanowił Ciebie królem dla wykonywania prawa i sprawiedliwości. Następnie dała królowi 120 talentów złota i bardzo dużo wonności oraz drogocennych kamieni. Nigdy nie przyniesiono więcej wonności od tych, które królowa Saby dała królowi Salomonowi. Flota Hirama, która dostarczyła złoto z ofiru, przywiozła również drewno sandałowe z wielką ilością drogocennych kamieni. Z drzewa sandałowego król zrobił chodnik do świątyni pańskiej i z pałacu królewskiego oraz cytry i harfy dla śpiewaków. Tyle drzewa sandałowego nie sprowadzono i nie widziano aż do dnia dzisiejszego. Król Salomon zaś podarował królowej Saby wszystko, w czym okazała swe upodobanie i czego pragnęła. Oprócz tego, czym ją Salomon obdarzył, z królewską hojnością. Niebawem wyruszyła w drogę powrotną do swego kraju wraz ze swymi sługami. Zobaczcie, że ten fragment Słowa Bożego w I Świętym Królewskim, w X rozdziale, mówi o tym, że to, co zrobił król Salomon, to, co zrobił król Izraela, król Bożego Ludu, było tak ekstrawaganckie, było tak hojne, było tak niesamowicie robiące wrażenie na innych, że nawet pogańska królowa, która przyjechała, by odwiedzić króla Salomona, która usłyszała jego świetności, o tym, co dzieje się w jego dworze, jest napisane, że wpadła w zachwyt, kiedy zobaczyła to, co Salomon zrobił dla Pana Boga. To jest dla mnie niezwykła historia, ponieważ my tak często, kiedy robimy rzeczy dla Boga, jesteśmy skąpi. My tak często, kiedy robimy rzeczy dla Boga, robimy je na pół gwizdka. Ksiądz św. Pamięci Kaczkowski mówił, że my robimy często katolipę, że jak coś jest katolickie, to musi być słabe, jak coś jest katolickie, to musi być niedoskonałe albo uchybiające. I to słowo mówi nam, że powinniśmy żyć inaczej, że to, co robimy dla Boga i to, co robimy, powinno mieć jakość. My czasami faktycznie jesteśmy bardzo skąpi, jeśli chodzi o sprawy królestwa. Jeśli chodzi o nasze własne sprawy, to jesteśmy w stanie wydać wiele, wiele kasy, ale jeśli chodzi o sprawy królestwa i o to, żeby to miało jakąś jakość i żeby to wyglądało tak na miarę Boga, którego wielbimy, mamy z tym naprawdę dość spory problem. Pamiętam, niedawno przeglądałem jakieś fora internetowe, czy byłem na Facebooku i na tym Facebooku zobaczyłem jeden komentarz człowieka, który powiedział, komentując, jak wiele pieniędzy ktoś wpłacił na patronajcie na ojca Adama Szustaka, powiedział, że to jest jakieś w ogóle marnotrawstwo, jak można tyle pieniędzy wydawać na takie rzeczy, jak można go tak wspierać, tam było 60 tysięcy złotych, które ludzie wpłacają miesięcznie, żeby wesprzeć jego posługę, a robi to po to, ojciec Adam, żeby wynajmować halę, robić wielkie wielbienia na parę tysięcy ludzi. Ja byłem kilka razy już na tych wielbieniach i są naprawdę jakościowo na bardzo wysokim poziomie. Ludzie przychodzą tam niekoniecznie wierzący, ale widzą piękne światła, super muzykę, ekstra atmosferę, słowo ogłoszone na bardzo wysokim poziomie i ludzie tam spotykają Chrystusa, spotykają Boga, ale to wszystko kosztuje. I wielu się gorszy tym, jak można tyle pieniędzy wydać na takie wielbienie, jak tyle pieniędzy można wydawać na takie rzeczy. Można wydawać. Król Salomon pokazuje nam, że powinniśmy zadbać o sprawy Królestwa Bożego, że powinniśmy zatroszczyć się i zrobić najdoskonalej to, jak potrafimy. Kiedy czytamy o królu Dawidzie, to jest Stary Testament, czytamy, że król Dawid również był zafiksowany, czyli ojciec Salomona de facto, był zafiksowany pod kątem robienia rzeczy dla Boga i robienia ich na wysokim poziomie. W jednym z książek czytamy, kiedy Dawid prowadził uwielbienie, czy chciał, żeby uwielbienie przed Bogiem trwało dzień i noc. Wynają najlepszych ludzi w swoim fachu, jest napisane. Wynają tych, którzy byli najlepsi, którzy najlepiej grali, którzy mieli talent i którzy mieli umiejętności, ponieważ chciał, żeby to, co robimy dla Boga, było naprawdę godne tego Boga, którego czcimy. I to przejął jego syn właśnie po nim, tą ekstrawagancję, tą hojność, która charakteryzuje ludzi, którzy naprawdę mają serce do oddawania chwały Bogu. Więc zastanów się nad tym, czy to, co robisz dla Pana, to, co robisz dla Niego, jest tylko jakimś takim ochłapem, jest tylko jakimś takim okruchem, który spada ze stołu Pańskiego, czy jest właśnie czymś, co będzie postrzegane jako świadectwo, że Bóg jest wielki, że jak wielki musi być ten Bóg, skoro oddajemy Mu tak wielką, tak ekstrawagancką chwałę. To jest na pewno rzecz, która jest warta zauważenia. My słuchajcie, jesteśmy powołani do tego, by być światłem świata, by być solą ziemi. Jesteśmy powołani do tego, żeby świecić, żeby ludzie widzieli nasze światło. O tym czytamy w Ewangelii Mateusza w 5 rozdziale, od 13 do 16 wersetu. Wy jesteście solą dla ziemi, lecz jeśli sól utraci swój smak, czymże ją posolić? Na nic się już nie zda, chyba że na wyrzucenie i podeptanie przez ludzi. Wy jesteście światłem świata. Nie może się ukryć miasto położone na górze. Nie zapala się też światła, nie stawia pod korcem, ale na świeczniku, aby świeciło wszystkim, którzy są w domu. Tak niech świeci wasze światło przed ludźmi, aby widzieli wasze dobre uczynki i chwalili waszego Ojca, który jest w niebie. Jesteśmy do tego wezwani. I na koniec jeszcze jedną refleksją chcę się z wami podzielić pod kątem tego, co czytaliśmy przed chwilą w 1 księdze królewskiej, właśnie w tym 10 rozdziale. Salomon nie doszedłby do takiej ekstrawagancji i do takiej możliwości oddania Bogu chwały przed królową Saby, gdyby nie był wierny w Małym. On był wierny w budowaniu świątyni kroczek po kroczku. On zdobywał materiały, rozkazywał swoim sługom, by budowali tę świątynię. To trwało i trwało, ale w końcu świątynia została wybudowana. I to jest dla nas zachęta. Jeśli chcesz czynić wielkie, cudowne, z rozmachem rzeczy dla Boga, to bądź wierny w Małym, bądź wierny w tym, co masz teraz w rękach. Bądź w tym wierny, a Pan Bóg, jeśli będziesz miał tylko właściwe serce, pobłogosławi temu tak, że ludzie ze wschodu, z zachodu, z północy i z południa przyjdą, bo zobaczą, jak wielką chwałę oddajemy naszemu Bogu i będą chcieli Go poznać. Także, Panie, chcemy Cię o to prosić, byś zabrał z naszych serc skomstwo, byś zabrał z naszych serc minimalizm, byś pokazał nam, że nasz Bóg jest wielki, że Ty jesteś wielki, dlatego należy Ci się wielka chwała. Niech taka postawa będzie w naszym sercu, a wierzę, że wielu przyjdzie do Chrystusa. Ja Was serdecznie pozdrawiam, błogosławię i jadę dalej głosić Pana Jezusa. Módlcie się za mnie, a ja Was serdecznie pozdrawiam. Pa, pa. © PTA & TVP