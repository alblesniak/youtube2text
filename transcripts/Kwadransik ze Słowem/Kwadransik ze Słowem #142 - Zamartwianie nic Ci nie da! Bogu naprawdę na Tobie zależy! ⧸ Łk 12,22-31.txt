 Nie wiem, czy o tym wiesz, ale jesteś kimś bardzo, bardzo ważnym w oczach Pana Boga. Być może o tym zapomniałeś, ale w tym kwadransiku ze Słowem postaram Ci się o tym przypomnieć. Dlatego zapraszam Cię na 15 minut rozważania Bożego Słowa. Cześć i czołem, witajcie bardzo serdecznie w kolejnym kwadransiku ze Słowem, który jak podejrzewam oglądacie siedząc w domach z uwagi na to wszystko, co dzieje się za drzwiami i co dzieje się na zewnątrz. Ale mamy niezwykły czas, niezwykłą możliwość, żeby nie marnować tych wolnych chwil, które zostały nam podarowane, ale możemy zatroszczyć się o te rzeczy, na które nie mamy zwykle czasu podczas normalnego dnia. Dlatego też dzisiaj zapraszam Was do tego, byśmy wspólnie, jak w każdym kwadransiku ze Słowem, wzięli do ręki Pismo Święte i będziemy rozważać dzisiaj fragment, który bardzo mocno gdzieś od ostatniej mojej transmisji na żywo, właśnie póki pamiętam i zacząłem mówić o transmisji na żywo, w najbliższy czwartek i w najbliższą sobotę na moim Facebooku, na oficjalnej stronie będzie można spotkać się z nami o 19.00. Ze mną z Mają i z Krzysiem Sowińskimi, gdzie wspólnie uwielbiamy Boga, wspólnie modlimy się, wstawiamy, także jeśli chcecie dołączyć, to możecie wejść sobie na Facebooka, jeśli nie macie Facebooka, to możecie założyć konto na to szczególne wydarzenie, w którym będzie wspólna modlitwa, także czwartek, sobota o godzinie 19.00. Zapraszam Was, trzeba wpisać Marcin Zieliński i polubić stronę, tam wyświetli się transmisja, kiedy się pojawi. Więc właśnie od ostatniej transmisji i od ostatniego kwadransika ze Słowem chodziły mi te zdania z Ewangelii św. Łukasza po głowie, dlatego od razu chciałbym, żebyśmy przeszli do sedna, ponieważ tych treści będzie bardzo dzisiaj, myślę, wiele. Łukasza 12, rozdział od 22 do 30, i będzie to słowo, które powinno dać nam dzisiaj pokrzepienie, ale też zachętę do tego, żeby żyć z Bogiem na zupełnie innym poziomie, niż być może jest to na dzisiaj w Twoim życiu czymś bardzo codziennym i normalnym. Pan Bóg chce, żebyśmy z takiej średniej, w której w większości często żyjemy, wyszli ponad przeciętność, ponad średnią, byśmy wyszli z tej letniości, o której czytamy w Apokalipsie św. Jana, kiedy Pan Jezus mówi, bądź zimny albo gorący, bo jeśli będziesz letni, no to wypluję Cię, wymiotuję z moich ust, mówi dosłownie to Słowo Boże. To znaczy, że letniość jest dla tego niebezpieczna i dlatego Pan Jezus nas przed nią tak bardzo dosłownie i wprost ostrzega, ponieważ ona zatrzymuje Cię przed wejściem w Boże obietnice. Życie w letniości jest niebezpieczne, ponieważ myślisz, że żyjesz z Bogiem, a tak naprawdę nie wchodzisz na żadną głębokość, nie wchodzisz na żaden poziom, który usatysfakcjonowałby Twoje serce, który usatysfakcjonowałby gdzieś Ciebie wewnątrz i nie wypełnisz, będąc w letniości, Bożej woli dla Twojego życia. Dlatego Pan Bóg chce, żebyśmy byli gorący. I dzisiaj otwórzmy wspólnie Ewangelię Łukasza, jeszcze raz powiem 22, 31 werset, przeczytajmy wspólnie tych kilka wersetów, ponieważ one powinny przynieść nam ukojenie. Potem rzekł do swoich uczniów, dlatego powiadam wam, nie troszczę się zbytnio o życie, co macie jeść, ani o ciało, czym macie się przyodziać. Życie bowiem więcej znaczy niż pokarm, a ciało więcej niż odzienie. Przypatrzcie się krukom, nie sieją, ani żną, nie mają piwnic, ani spichlerzy, a Bóg je żywi. O ileż ważniejsi jesteście Wy niż ptaki. Kto z Was przy całej swej trosce może choćby chwilę dołożyć do wieku swego życia? Jeśli więc nawet drobnej rzeczy uczynić nie możecie, to czemu zbytnio troszczycie się o inne? Przypatrzcie się liliom, jak rosną, nie pracują, nie przędą, a powiadam wam, nawet Salomon w całym swym przepychu nie był tak ubrany jak jedna z nich. Jeśli więc ziele na polu, które dziś jest, a jutro do pieca będzie wrzucone, Bóg tak przyodziewa, o ileż bardziej Was, małej wiary. I Wy zatem nie pytajcie, co będziecie jedli i co będziecie pili, i nie bądźcie o to niespokojni, o to wszystko bowiem zabiegają narody świata, lecz Ojciec Wasz wie, czego potrzebujecie. Ojciec Wasz wie, że tego potrzebujecie. Starajcie się raczej o Jego Królestwo, a te rzeczy będą Wam dodane. Bardzo lubię ten fragment, dlatego dzisiaj postarałem się przygotować nieco mocniej i tak od ostatniego odcinka mogliście zauważyć sobie grzebie w różnych tłumaczeniach. Za moment chciałbym przeczytać Wam ten sam fragment w wydaniu Biblii edycji św. Pawła. Czytałem sobie jeszcze ten fragment w Biblii pierwszego kościoła. To są takie dwa wydania, które sobie jeszcze czytam poza Biblią Tysiąclecia. Co jest bardzo ciekawe w jednym i drugim wydaniu, w tym fragmencie, który przed chwilą przeczytałem, nie ma słówka zbytnio, nie ma tego słowa. Troszczcie się zbytnio, to jest tylko wymysł tłumacza w Biblii Tysiąclecia. Nie ma tego ani w oryginalnym tekście, ani w innych tłumaczeniach, które teraz Wam podałem. Chciałbym Wam przeczytać ten fragment z Łukasza, właśnie 12 rozdziału, od 22 do 31 wersetu z edycji św. Pawła. Nie ma tu słów. Nie mają spiżarni w spichlerzach, a Bóg je karmi. Przecież Wy jesteście ważniejsi niż ptaki. Kto z Was, zamartwiając się, może przedłużyć swoje życie choćby o chwilę? Jeśli więc nie możecie zrobić najmniejszej rzeczy, dlaczego martwicie się o pozostałe? Nie ma tu zbytnio. Przypatrzcie się polnym kwiatom, jak rosną, nie pracują, ani nie przędą. A mówię Wam, nawet Salomon w całym swym przepychu nie był tak ubrany jak jeden z nich. Jeśli więc polną trawę, która dzisiaj jest, a jutro zostanie spalona, Bóg tak ubiera, czyż nie bardziej Was, ludzi słabej wiary? Dlatego i Wy nie pytajcie o to, co będziecie jeść i co będziecie pić i nie zadręczajcie się tym. O to wszystko zabiegają ludzie tego świata. Przecież Wasz Ojciec wie, że tego potrzebujecie. Szukajcie Jego Królestwa, a tamto zostanie Wam dodane. Zobaczcie, że w tym fragmencie, tak jak powiedziałem na samym początku, nie ma słowa zbytnio. Kiedy Pan Jezus mówi, żebyśmy się nie troszczyli, to nie mówi nie troszczcie się zbytnio, bo to tak naprawdę nie wiadomo co oznacza. I jasne, gdyby wziąć w skrajność ten fragment i specjalnie go docisnąć do pewnej skrajności, można by było powiedzieć, że nie pracuję, nie będę dbał o zdrowie, nie będę robił nic pożytecznego. W obecnej sytuacji mogę sobie powiedzieć, że nie będę dbał o nic, bo Pan Jezus mi mówi, żebym się nie troszczył o swoje życie. I takich ludzi też z krajnych się znajduje i czasami piszą mi takie komentarze pod filmami, żeby tak dosłownie wziąć teraz to słowo, tak bardzo dosłownie, żeby się w ogóle nie troszczyć o swoje życie. No nie, musimy brać Biblię w całości. Są fragmenty, gdzie św. Paweł mówi, kto nie pracuje, niech nie je. Czyli to też pokazuje nam, że mamy wziąć odpowiedzialność za swoje życie, ale mamy się o nie nie zamartwiać, mamy się o nie nie troszczyć w rozumieniu, że teraz wszystko zależy ode mnie, że teraz ja jestem Bogiem mojego życia, bo czasami niektórzy ludzie w takie buty wchodzą. Jasne, mamy odpowiedzialność w swoim życiu, ale Pan Bóg chce być pierwszy, chce być na tronie naszych serc, naszych decyzji, naszej woli, tego, co robimy na co dzień. Wtedy możemy zrzucić i wtedy takim stylem życia zrzucamy wszelki ciężar z naszych ramion, z naszych barków, bo wiemy, że Pan się tym zajmuje, że Pan się troszczy o twoje życie. I co jest bardzo ciekawe, co znalazłem też, kiedy rozważałem ten fragment, to według mnie są ciężkie słowa, szczególnie mówiąc o tym, w czym żyjemy dzisiaj, bo wyobraźcie sobie, że Pan Jezus dzisiaj mówi to do nas, bo mówi to do nas, nie martw się o życie, nie troskaj się, nie zamartwiaj się o swoje życie, o życie swoich najbliższych, nie wpadaj w panikę. I my dzisiaj możemy powiedzieć, ale Pan Jezus, łatwo Ci powiedzieć, bo jesteś Bogiem, bo teraz przecież Ty zmartwychwstałeś i Ci łatwo tak powiedzieć i my możemy sobie to tak z perspektywy słabego, prostego człowieczka to dzisiaj czytać. I tak, i nie. Pan Jezus, kiedy daje nam swoje słowo, On daje nam też łaskę, by je wypełnić. Pan Jezus nie będzie kazał Ci nigdy robić czegoś, do czego nie da Ci przedtem łaski. Więc kiedy mówi, byś to zrobił, to tylko dlatego, że proponuje Ci pomoc swego Ducha Świętego, by tak żyć. Więc chcecie dzisiaj to powiedzieć. Masz moc, by żyć od chrztu. Masz moc, by żyć świętym życiem. Masz moc, by żyć życiem zgodnym z Bożym Słowem. Nie swoją własną siłą, ale mocą łaski, którą daje Pan Bóg. I co tu jest ważnego w tym kontekście, o którym powiedziałem? Jezus nie mówi tej zasady, by się nie martwić i nie troszczyć do wszystkich. Może zabrzmi to kontrowersyjnie, albo zawieje jakąś półherezją, ale chcę Wam zaraz wytłumaczyć, dlaczego tak powiedziałem. Spójrzmy teraz w Biblii, Łk 12, 13, i ten werset zaczyna się tak, że Jezus rozmawiał z ludźmi z tłumu, ponieważ dosłownie jest napisane w 13 wersecie, że ktoś z tłumu odezwał się do Niego. To znaczy, że Jezus mówił do tłumów, różne rzeczy, których nie przeczytaliśmy teraz. Ale kiedy zaczynamy rozważać 12, 22 wersetu, Jezus mówi, że rzekł Jezus do swoich uczniów. Czyli tu już zwrócił się nie do całego tłumu, który był i chodził za nim, bo czynił znaki, ale Jezus zwraca się bezpośrednio do swoich uczniów. Dlaczego? Ponieważ Jezus wie, że do swoich uczniów może powiedzieć rzeczy głębsze, od swoich uczniów może wymagać rzeczy poważniejszych. Z jednej strony Jezus wymaga od nas, kiedy jesteśmy Jego uczniami, to znaczy naśladowcami, bo uczeń znaczy naśladowca. Uczeń to nie jest ktoś, kto po prostu słucha słowa, które mówi Jezus, bo to nie było tamtejsze rozumienie uczniostwa. Tamtejsze rozumienie uczniostwa polegało na tym, że Ty miałeś się stać jak Twój Mistrz. Więc Jezus mówi do tych, którzy chcieli Go naśladować, do swoich uczniów, nie martwcie się o swoje życie. Daje z jednej strony wymagania, a z drugiej strony daje większe obietnice. Z jednej strony podnosi poprzeczkę życia, w wielu miejscach w Ewangelii możemy to przeczytać, kiedy Jezus mówi trudne rzeczy do uczniów, nie mówi do wszystkich, ale mówi trudne rzeczy do uczniów. A ludzi, którzy przychodzą do Niego po cud, często uzdrawia jak tych dziesięciu trendowatych. On im nie powiedział nie wiadomo jakiego nauczania, on ich uzdrowił, on okazywał łaskę, ale też dawał pewną poprzeczkę dla swoich uczniów. Jeśli jesteś Jego uczniem, jeśli mienisz się być naśladowcą Jezusa, to Jezus dzisiaj w tym czasie, w którym żyjesz, w tym miejscu, w tej sytuacji, w tym wszystkim, całym zamieszaniu, które jest na świecie, mówi do ciebie nie lękaj się i nie troskaj i nie zamartwiaj się o swoje życie. Jeśli jesteś Jego naśladowcą, Jezus do ciebie mówi takie słowa, nie zamartwiaj się i nie troskaj o swoje życie, bo Ja chcę to życie bronić, Ja chcę to życie zaopatrywać. Co więc Pan Jezus mówi dzisiaj do swoich naśladowców? Nie martwcie się o swoje życie. Kto z was zamartwiając się może przedłużyć swoje życie choćby o chwilę? Zobaczcie jakie to jest niezwykłe słowo. Kto z was zamartwiając się, znowu biorąc to słowo w życie, aplikując je do życia naszego, kto z nas dzisiaj zamartwiając się, wchodząc w jakiś lęk, strach, panikę, może zmienić cokolwiek? No nikt. Jest takie ciekawe tłumaczenie, to znalazłem akurat w Biblii Gdańskiej, gdzie jest dosłownie przetłumaczony ten werset. Kto z was martwiąc się może dołożyć do wzrostu swojego choćby jeden łokieć? Ciekawe, co? Kto z was może martwiąc się sprawić, że będzie trochę wyższy? No nikt. Więc Pan Jezus mówi do ciebie, 28-29 werset dalej. Jezus mówi do swoich uczniów. Czemu się martwicie, ludzie małej wiary? Nie wiem, czy przychodzi wam jeszcze jeden fragment, który od razu mi się przypomniał, kiedy czytałem ten, kiedy Pan Jezus powiedział znowu do swoich uczniów. To dla mnie znowu ciekawe. Jezus nie wytyka niewiary niewierzącym, tym, którzy za Nim nie chodzą. Jezus nie wytyka niewiary ludziom z zewnątrz, za pola Jego słuchaczy. Jezus wytyka niewiarę swoim uczniom. Jezus nie wytyka niewiary tym, którzy mają większe oczekiwania i wobec których są większe oczekiwania. Jeśli chcesz iść za Jezusem, to spodziewaj się, że Jezus będzie też podnosił ci poprzeczkę i będzie mówił tobie, to jest źle, to jest niedobre w twoim życiu. Będzie robił to w miłości, ale kiedy podnosi ci Pan Jezus poprzeczkę, kiedy wymaga od ciebie więcej, większych rzeczy, kiedy wymaga większego poświęcenia, większego oddania, to znaczy, że ma dla ciebie większe rzeczy. Jezus tak czyni w Ewangelii. Ten zarzut znalazłem też w Mateusza 8 rozdziale, w 23-27 wersecie. Gdy wszedł do łodzi, poszli za nim Jego uczniowie. Nagle zerwała się gwałtowna burza na jeziorze, także fale zalewały łódź, a On spał. Wtedy przystąpili do Niego i obudzili Go mówiąc, Panie ratuj, giniemy. Czy dzisiaj tak się nie dzieje? Ludzie wołają, Panie ratuj, giniemy. Panie czy Cię to nie obchodzi? Ludzie giną, ludzie umierają. Panie gdzie jesteś? A On im rzekł, czemu bojażliwi jesteście małej wiary? Potem wstał, rozkazał wichrą i jezioro i nastała głęboka cisza, a ludzie pytali zdumieni, kimże On jest, że nawet wichry i jezioro są Mu posłuszne? Zobaczcie, że mała wiara w jednym i w drugim przypadku objawia się przez co? Przez zamartwianie się, przez zadręczanie się i nawet w sytuacji, kiedy mogli stracić życie, Jezus mówi im, gdzie jest wasza wiara? Ludzie małej wiary, bo gdybyście mieli wiarę, to byście zrobili to, co ja wam zaraz pokażę, co mogę zrobić. I wierzy, że dzisiaj Pan Bóg mówi do nas wierzących, nie bójcie się, bo co czytamy dalej? Nie bój się mała trzutko, bo spodobało się Ojcu dać wam królestwo. Spodobało się Ojcu dać nam królestwo. Jeśli chcesz oglądać Królestwo Boże w mocy, jeśli chcesz widzieć, jak Boża moc objawia się w potężny sposób w twoim życiu i przez twoje życie, jeśli chcesz być świadkiem cudów, znaków, uzdrowień, jeśli chcesz być świadkiem niezwykłych rzeczy, to wiedz, że Bóg ci daje te obietnice, ale dopiero wtedy, kiedy przestaniesz być tylko fanem Pana Jezusa, gdzie bijesz Mu brawo, jak Mu wychodzi, a jak coś się nie udaje, coś nie widzisz w swoim życiu, to wybiegasz. Dopóki jesteś fanem, pewien poziom cudów, znaków, mocy Bożej jest ograniczony w twoim życiu i nie jesteś w stanie jako fan widzieć rzeczy w pełni, które obiecał Jezus. Dopiero jako naśladowca, kiedy ty ofiarujesz swoje życie, kiedy ofiarujesz dzień po dniu na modlitwę, ofiarujesz dzień po dniu na posłuszeństwo Bogu, na poznawanie Boga, na spędzanie czasu z Bogiem, kiedy stajesz się przez modlitwę, przez zbliżanie się do Niego w sakramentach, w czytaniu słowa, stajesz się podobnym do Niego, stajesz się Jego naśladowcą, wtedy Bóg otwiera przed tobą nowy poziom znaków, nowy poziom cudów, nowy poziom objawienia, którego nie miałeś wcześniej. Zaczynasz widzieć, mimo że kiedyś nie widziałeś, zaczynasz słyszeć to, co słyszeli inni, ale ty nie wiedziałeś, jak to się dzieje, że można słyszeć Boga. Stań się Jego uczniem, stań się Jego naśladowcą, stań się człowiekiem, który idzie za Chrystusem i jest z Nim zjednoczony. Kiedy jest dobrze i kiedy jest źle, kiedy świat się cieszy i kiedy świat panikuje, ty zawsze bądź w Chrystusie, dbaj o to każdego dnia, zadbaj o to dzisiaj, zadbaj o to jutro, a wtedy Pan weźmie cię na zupełnie inny poziom, na którym będziesz widział te rzeczy, o których dzisiaj mówimy. To jest moje marzenie, by wejść wyżej, to jest marzenie wielu z Was, którzy oglądacie te kwadransiki, więc weźmy to słowo, bo Pan chce dzisiaj podnieść nam poprzeczkę i On mówi nie bój się człowieku małej wiary, nie bój się, bo Ja zatroszczę się o Twoje życie dzisiaj, w tym czasie wirusa, w tym czasie epidemii, czy pandemii, jak już niektórzy ją nazywają na świecie. Pan Ci mówi nie bój się i nie troszcz się o swoje życie, a Ty możesz powiedzieć, ale tak trochę, tak chociaż zbytnio może tam faktycznie jest napisane, żebyś tak zbytnio nie troszczył. Jezus dzisiaj mówi nie troszcz się o swoje życie, a wtedy będziesz widział jak Pan troszczy się o Ciebie. Więc znowu apeluję do tego, bądźmy mądrzy, ale ufajmy Chrystusowi, bo On prowadzi nasze życie. Więc Panie dzisiaj o to się modlimy, byś dał nam mądrość, byś dał nam wiarę, byśmy byli ludźmi, którzy jak św. Piotr może nie raz, nie dwa usłyszą, czemu zwątpiłeś, kiedy szedł do Ciebie po wodzie, ale tylko ci, którzy podejmują ryzyko wiary i którzy czasami usłyszą, że są ludźmi małej wiary, będą walczyli o większą wiarę. Dajmy im taką też moc i mądrość w tym, żebyśmy umieli wierzyć w czasie, w którym jesteśmy, byśmy nie poddali się lękowi, nie poddali się strachowi, ale byśmy w Imię Twoje, Panie, zwyciężyli każdą bitwę, którą dzisiaj toczymy. Więc w Twoje święte imię, Panie, przyzywamy mocy świętej krwi Jezusa nad naszym narodem, nad całym światem i niech Twoja święta krew, Panie, szczególnie w naszym narodzie, niech zacznie się od naszego narodu, Panie, niech Twoja moc uzdrawia chorych na koronawirusa, niech w imieniu Jezusa Twoja obecność i Twoja chwała przyjdzie przez Polskę, przyjdzie przez nasz kraj i niech przez ten kraj przyjdzie uzdrowienie do tych wielu, wielu, wielu osób, Panie. Do których ta epidemia dotarła. Panie, o to się modlimy, abyśmy byli światłem świata, solą ziemi, abyśmy byli ludźmi, którzy dzisiaj mają wiarę i którzy widzą odpowiedź na modlitwę, bo my, Panie, wierzymy w Twoje imię, które wykupiło nam łaskę i wszelkie błogosławieństwo i ufamy, Panie, że Ty zatroszczysz się o nas, bo już się o nas troszczysz i nie dasz nam zrobić nic złego. Dlatego uwielbiamy Cię, błogosławimy Cię i błogosławimy też w Tobie tych wszystkich, którzy dzisiaj oglądają ten kwadransik i tych wszystkich, których nosimy w sercach. Amen. Więc niech tak się stanie, kwadransik się trochę przedłużył, ale wierzę, że jesteście przez niego pobłogosławieni. Widzimy się w kolejnym odcinku i do zobaczenia. Muzyka