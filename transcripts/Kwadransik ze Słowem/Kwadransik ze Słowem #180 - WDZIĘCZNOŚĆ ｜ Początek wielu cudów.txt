 Słowo Boże mówi bardzo, bardzo wiele na temat dziękczynienia. Myślę, że będziecie sami zaskoczeni, kiedy pokażę wam dzisiaj, jak wiele cudów i niezwykłych czynów, które czynił Pan Jezus, zaczynały się właśnie od tej postawy serca, wdzięczności względem Ojca. Także nie odchodźcie za szybko też od komputerów i od telefonów, bo będę miał wam na koniec też coś bardzo ważnego do powiedzenia. Zapraszam was bardzo serdecznie na dzisiejszy Kwadransik ze Słowem. Cześć, dzień dobry, witajcie bardzo, bardzo serdecznie w kolejnym Kwadransiku ze Słowem. Ja jestem dzisiaj w Nowym Sączu. Nie musicie mnie pytać w komentarzach, jak długo tu jeszcze będę, bo już pewnie wyjechałem, kiedy widzicie ten odcinek, przyjechałem tylko na chwilę na imprezkę urodzinową i pojechałem dalej służyć w trasę. Ten weekend, w którym jesteśmy teraz, spędzam w Kaliszu, w Ostrowie Wielkopolskim, na festiwalu Abba Pater. Także wierzę, że w następnych odcinkach będę mógł wam opowiedzieć o tym, co Pan Bóg czynił przez ten weekend. A ja tutaj jechałem sobie przez 5,5 godziny podziwiając polskie piękne ziemie. Nie wiem, czy pamiętacie, taki był filmik na YouTube chyba z prezydentem Komorowskim na Jasnej Górze, jak to mówił, jak leciał i widział piękne polskie autostrady. No, bardzo lubię ten fragmencik, czasem sobie włączam na poprawę humoru. No i dzisiaj, tak jak powiedziałem wam na początku, chciałbym powiedzieć o wdzięczności, o dziękczynieniu, bo jest to coś bardzo, bardzo ważnego. Widzimy to i w Starym Testamencie, i w Nowym Testamencie. Wiele, wiele zachęty do właśnie tej postawy serca, do dziękczynienia, do tego, by być wdzięcznym. By być wdzięcznym Panu Bogu, by być wdzięcznym za wszystko, co się w życiu dzieje. I ta postawa wdzięczności jest taką naturalną glebą, można powiedzieć, czy najlepszą glebą do cudów, które czyni Pan Bóg. Nawet z najgorszych, najtrudniejszych sytuacji w naszym życiu, Pan Bóg ma moc nas wyprowadzić. I myślę szczególnie wtedy, kiedy wiemy, jaką wielką moc ma dziękczynienie, jaką wielką moc ma wdzięczność. Kiedy naprawdę umiemy być wdzięczni, umiemy dziękować, przechodząc przez trudne sytuacje, jesteśmy w stanie dużo szybciej wyjść i zobaczyć gdzieś za horyzontem, że jest nadzieja, jest rozwiązanie, chociaż wydawałoby się po ludzku, że jest ciężko. W tych dwóch historiach, które chciałbym, żebyśmy dzisiaj przeczytali, będziemy mogli to zobaczyć. Pierwsza z nich to jest Ewangelia Jana, szósty rozdział, od pierwszego do trzynastego wersetu. Drugi fragment to jest Ewangelia Jana, jedenasty rozdział, od trzydziestego ósmego do czterdziestego czwartego wersetu. I te dwie sytuacje właśnie łączy ta sama prawda, o której przed chwilką powiedziałem, że zarówno na początku pierwszej historii i drugiej Pan Jezus staje z wdzięcznością w swoim sercu i dziękuję Ojcu za to, że już został wysłuchany. Dziękczynienie rozpoczyna cud, który dzieje się w życiu tych ludzi. Potężne cuda tu się działy, zresztą o tym za chwilę przeczytamy. I z cudami jest jeszcze taka jedna bardzo ważna rzecz, o której lubię wspominać, że cuda dzieją się zawsze w sytuacji kryzysu. Cuda nie dzieją się wtedy, kiedy jest wszystko dobrze, jest wszystko super. Cuda dzieją się wtedy, kiedy jest beznadziejnie i kiedy nie ma wyjścia z sytuacji. Kiedy Izrael nie wiedział, którędy uciekać przed opresją, kiedy, pamiętacie, byli w tarapatach, bo z jednej strony myśleli, że się utopią w morzu, albo co gorsza, nie wiadomo co było gorsze, co było lepsze, wpadną w ręce Egipcjan. Wtedy w tym dramacie, w tym potrzasku Bóg przychodzi do nich i czyni cud, czyni coś niezwykłego i uwalnia ich z sytuacji beznadziejnej. Każdy cud, który możemy znaleźć później w Starym Testamencie, w Nowym Testamencie, dzieje się w sytuacji, kiedy jest zagrożone życie, jest zagrożone zdrowie, kiedy już nie ma wyjścia. Bóg przychodzi i czyni coś niezwykłego. A na początku tego wszystkiego widzimy dzisiaj również dziękczynienie Ewangelii, Jana szósty rozdział. Potem Jezus udał się za jezioro Galilejskie, czyli Tyberiackie. Szedł za nim wielki tłum, bo widziano znaki, jakie czynił na tych, którzy chorowali. Jezus wszedł na wzgórze i usiadł tam ze swoimi uczniami. A zbliżało się święto żydowskie, Pascha. Kiedy więc Jezus podniósł oczy i ujrzał, że liczne tłumy schodzą do Niego, rzekł do Filipa, skąd kupimy chleba, aby oni się posiedlili? A mówił to, wystawiając go na próbę. Wiedział bowiem, co ma czynić. Odpowiedział mu Filip, za 200 denarów nie wystarczy chleba, aby każdy z nich mógł choć trochę otrzymać. Jeden z uczniów jego, Andrzej, brat Szymona Piotra, rzekł do niego, jest tu jeden chłopiec, który ma pięć chlebów jęczmiennych i dwie ryby, lecz cóż to jest dla tak wielu? Jezus zatem rzekł, każ się ludziom usiąść, a w miejscu tam było wiele trawy, tak jak tutaj, wy nie widzicie. Usiedli więc mężczyźni, a liczba ich dochodziła do pięciu tysięcy. Jezus więc wziął chleby i odmówiwszy dziękczynienie, rozdał siedzącym. Podobnie uczynił z rybami, rozdając tyle, ile kto chciał. A gdy się nasycili, rzekł do uczniów, zbierzcie pozostałe ułomki, aby nic nie zginęło. Zebrali więc i ułomkami z pięciu chlebów jęczmiennych, które zostały po spożywających, napełnili dwanaście koszów. I Jana jedenasty, rozdział trzydziestu ósmy, werset. A Jezus ponownie okazując głębokie wzruszenie, przyszedł do grobu, do grobu Łazarza. Była to pieczara, a na niej spoczywał kamień. I Jezus rzekł, usuńcie kamień. Siostra zmarłego, Łazarza, Marta, rzekła do niego, i nie uśmiechnie, już cuchnie, leży bowiem od czterech dni w grobie. I Jezus rzekł do niej, Czyż nie powiedziałem ci, że jeśli uwierzysz, ujrzysz chwałę Bożą? Usunięto więc kamień. Jezus wzniósł oczy do góry i rzekł, Ojcze, dziękuję Ci, żeś mnie wysłuchał. Ja wiedziałem, że mnie zawsze wysłuchujesz, ale ze względu na otaczający mnie tłum, lud powiedziałem, aby uwierzyli, żeś Ty mnie posłał. To powiedziawszy, zawołał donośnym głosem, Łazarzu, wyjdź na zewnątrz. I wyszedł zmarły, mając nogi i ręce powiązane opaskami, a twarz jego była zawinięta chustą. Rzekł do nich Jezus, rozwiążcie go i pozwólcie mu chodzić. Ciekawe jest to, jak już powiedziałem wcześniej, że na początku pierwszego i drugiego cudu, który przeczytaliśmy sobie przed chwilą, jest dziękczynienie. Jezus zna Ojca, Jezus wie, co działa, Jezus wie, co przynosi korzyść. Kiedy uczniowie patrzą na Jezusa, wiedzą, że może oni nie zrozumieją tego, co Jezus teraz będzie robił, ale chcą się tego uczyć. Zresztą widzieliśmy to już raz w Ewangelii, kiedy uczniowie powiedzieli do Jezusa, naucz nas się modlić. Nie wiemy, jak się modlić, nie wiemy, jak to robić. I Jezus ich nauczył. Kiedy, myślę, patrzyli na Jezusa, jak Jezus czyni cuda, to też mieli to pytanie, jak to się dzieje, że zmarli wstają, jak to się dzieje, że te chleby były rozmnożone, że ryby były rozmnożone. I gdzieś w środku tych pytań jest dzisiaj dziękczynienie. Jedną z odpowiedzi, myślę, z jedną z kluczy, które dzisiaj Jezus nam daje przez te fragmenty, jest dziękczynienie. My tak często zapominamy o dziękczynieniu. My tak często popadamy w styl życia tego świata, to znaczy z łatwością marudzimy, z łatwością narzekamy. A kiedy zaczynamy narzekać, marudzić, kiedy zaczynamy negatywnie gdzieś się odzywać i wyrzucać z siebie te wszystkie właśnie różne złe emocje i negatywizmy, wtedy to jest znak, że gdzieś przegraliśmy pewną bitwę w naszym umyśle, że gdzieś przestaliśmy ufać Panu, że gdzieś zamiast być wdzięcznym za to, co Pan czyni, zaczynamy doszukiwać się zła, zaczynamy doszukiwać się braku Jego działania. A zamiast dostrzegać to, co Pan czyni w naszym życiu, zamiast dostrzegać te rzeczy, które On już zrobił, tych naprawdę wiele łask, które otrzymujemy, otrzymaliśmy nawet tego dnia, to zaczynamy gdzieś tracić kurs i patrzymy nie na to, co czyni Bóg, ale na to, co czyni wróg. I to jest początek naszych upadków, to jest początek tego, co gdzieś nam się przytrafia i tutaj tracimy Jezusa z oczu. Za każdym razem, kiedy tracimy Jezusa z oczu, zachowujemy się jak Piotr, który zaczął już iść po wodzie, i patrzył na Jezusa, ale kiedy Jezus gdzieś zniknął z Jego oczu, bo przelągł się wiatru, który był dookoła, kiedy Piotr się przelągł, wpadł do wody i pamiętajcie, zaczął się topić. I Jezus spytał, gdzie jest Twoja wiara? Dlaczego zwątpiłeś człowieku małej wiary? Więc jeśli chcemy, żeby nasza wiara była na takim poziomie, by Bóg przez nią mógł coś czynić, jeśli chcemy widzieć Boże znaki w swoim życiu, potrzebujemy być ludźmi dziękczynienia. Potrzebujemy nauczyć się, zdyscyplinować się. Być może potrzebujemy wstawać i pierwsze, co robimy, zwykle może odpalasz telewizor, może, nie wiem, masz swoje poranne rytuały. Być może warto zamienić te poranne rytuały na dziękczynienie. Podziękować Bogu za kolejny dzień, który Ci dał. Podziękować Bogu za to, co się wczoraj stało. Być może, kiedy idziesz spać, potrzebujesz podziękować Bogu na głos, żeby sam mógł usłyszeć, co Bóg zrobił podczas tego dnia. Daj sobie parę minut przed snem, żeby podziękować Bogu za jedną, drugą, trzecią, czwartą rzecz. Za pokusę, której być może dzisiaj zdołałeś się oprzeć. Za dobroć, którą Bóg Ci okazał. Za ludzi, których Bóg Ci dał. To jest naprawdę bardzo, bardzo ważne. Widzimy w tym fragmencie, że szczególnie w tych momentach, gdzie potrzebny był cud, Jezus wierzy, że dzisiaj chce nas tego nauczyć. Że potrzebujemy, zanim zaczniemy wołać z wiarą o wielkie rzeczy, potrzebujemy najpierw stanąć w obecności Bożej. Stanąć przed Ojcem i podziękować Mu za to, że już nas wysłuchał. Podziękować Mu za to, co już uczynił. Być może dzisiaj potrzebujesz modlić się za kogoś bliskiego, kto zachorował. Najpierw stań przed Bogiem i podziękuj Mu za to, co już widziałeś. Za Jego wierność w Twoim życiu. Za to, że On już uczynił tak wspaniałe rzeczy, które już mogłeś oglądać, doświadczać, ich w przeszłości. Zanim zaczniesz modlić się o kolejny cud, przypomnij sobie poprzedni cud. I stań przed Bogiem z wdzięcznością. Niech to pobudzi Twoje serce do takiego prawdziwego wołania z wiarą. A ja dzisiaj też chciałem wykorzystać ten odcinek do wdzięczności. Oczywiście względem Pana Boga, ale też względem Was. Jak widzicie, w ogóle już powoli się zbliżamy do 200 odcinka. Już powoli mam w głowie pomysł na to, co będę chciał też na ten 200 odcinek zrobić. Ale bardzo Wam chciałem podziękować za te już ponad 2 lata, kiedy jesteśmy wspólnie na kanale. Za to, że mnie wspieracie. Też jakiś czas temu, wiecie, ruszyłem na Patronite. To jest taki portal, w którym możecie mnie wspierać również finansowo, byśmy ten kanał mogli razem rozwijać. Więc nie sposób Wam nie podziękować. Zresztą sami widzicie zmiany. Myślę, jak włączycie pierwszy odcinek i ten, to zobaczycie różnicę między jakością i dźwięku i wideo. Dzięki Waszym wpłatom też i pomocy na Patronite mogłem kupić aparat, mogłem wynająć biuro, w którym mam cały ten sprzęt. Sprzęt audio, sprzęt wideo. Mam taką sofę, kanapę, na której czasem śpię i nocuję, nie mając siły wracać do domu. Kiedy mam nocne transmisje czy nocne modlitwy przez internet, szczególnie w tym czasie koronawirusa, ostatnio to się zdarzało. Także udało się też płacić, czy udaje się płacić dzięki Wam ludziom, którzy montują te rzeczy, którzy się zajmują, bo ja nie mam na to czasu. Jeżdżę i ciągle coś robię. Kolejne te wszystkie odcinki czy też serie, które pojawią się na kanale również będą dzięki Wam, bo jesteśmy w stanie zapłacić tym, którzy mogą nam te wszystkie rzeczy montować i pojechać w jakieś miejsce ciekawe, żeby nagrać fajną serię. Także gdyby nie Wy, tego wszystkiego by nie było. Gdyby nie Wy, znowu nie kupiłbym ostatnio kolejnych mikrofonów do trzeciej serii, do podcastów, które się pojawią już niedługo też, myślę, na YouTubie, na Spotify. Także tak wiele rzeczy udało się zrobić dzięki Wam. Dzięki Bogu i dzięki Wam. Pan Bóg się posługuje Wami, więc za to Wam bardzo, bardzo dziękuję. Mam w sercu też taką chęć, żeby za jakiś czas zrobić takie nasze spotkanie dla tych, którzy też starają się być, wspierać. I może jak ta cała pandemia, epidemia się trochę uspokoi, to uda nam się fizycznie spotkać na jakimś ciastku, wspólnej modlitwie. Coś będziemy myśleć i coś będziemy na pewno tworzyć. Też chcę Wam bardzo podziękować za to, że ostatnio, kiedy Was poprosiłem o wsparcie ojca Marcina Bożątka i tego dzieła Siloe, domu uzdrowienia, który w Mistowie pod Warszawą, niedaleko Mińska Mazowieckiego, powstaje, ojciec Marcin do mnie zadzwonił i mówił, Marcin, ponad 80 osób wpłaciło pieniążki i ponad 20, mówi, parę tysięcy udało się zebrać. Wiadomo, to jest też jakaś cząstka dopiero tego, co jest potrzebą, bo tam potrzebne jest kilka milionów, ale kiedy będziemy siać, myślę, w ten sposób, to Pan Bóg będzie na pewno temu błogosławił i będziemy wspólnie tworzyli to dzieło, które myślę, będzie dziełem miłosierdzia dla wielu ludzi, którzy tam będą. Także jeszcze raz z całego serca Wam dziękuję. Jeśli dzisiaj oczekujecie cudu, stańmy dzisiaj wspólnie. Stańcie dzisiaj też w domu na modlitwie z dziękczynieniem. Niech dziękczynienie będzie taką pierwszą rzeczą, którą czynimy, kiedy przychodzimy do Boga. Nie od próśb zaczynajmy, nie od wołania o cuda, nie od wołania o wielkie rzeczy. Najpierw stawajmy w dziękczynieniu, w zachwycie, w uwielbieniu przed Bogiem i dopiero z tego miejsca dziękczynienia, z tego miejsca, w którym oddamy Bogu chwałę i wdzięczność, zaczynajmy prosić, a wierzę, że efekty będą nie mniejsze jak w Biblii, kiedy Pan Jezus rozmnaża ryby, rozmnaża chleb, kiedy Pan Jezus wskrzesza Łazarza. Niech te same i większe rzeczy dzieją się w Twoim życiu. O to się modlę dzisiaj. I Panie prosimy Cię o każdą osobę, która jest dzisiaj tutaj z nami. Dziękujemy Ci za każdą osobę, szczególnie, która jest na tym kanale, która wchodzi tu, która tu wejdzie, być może czasem przypadkiem. Ty sam ją pobłogosław, Ty sam daj jej, każdemu z nas, każdej z nas, doświadczyć Twojej miłości, Twojej mocy. Panie, o to Cię proszę dzisiaj, byś wylał na nas swoją miłość, swoją obecność, byś dał nam łaskę Ducha Świętego, którą też jest wdzięczność, abyśmy byli wdzięczni, kiedy stajemy przed Tobą, ale też kiedy idziemy do ludzi, byśmy byli wdzięczni względem nich, aby oni zobaczyli przez tą wdzięczność w nas Chrystusa, aby zobaczyli przez tę wdzięczność w naszych oczach Ciebie, Jezu, aby byli dotknięci Twoją mocą i Twoją miłością. O to prosimy w Twoje święte imię, Panie, i niech tak się stanie. Amen. Subskrybujcie kanał, bądźcie ze mną dalej na tym kanale. Twórzmy wspólnie to dzieło, które wierzy, że się dopiero rozpędza. Ja też modlę się za Was i mam nadzieję, że widzimy się w kolejnych kwadrancikach ze Słowem i też na kolejnych wydarzeniach, które wierzę, że będą się również odbywały, czy na jesieni, czy dalej zobaczymy, co się będzie działo. Także dziękuję Wam za to jeszcze raz, że jesteście. Pozdrawiam Was serdecznie i widzimy się w kolejnym kwadranciku ze Słowem. Muzyka