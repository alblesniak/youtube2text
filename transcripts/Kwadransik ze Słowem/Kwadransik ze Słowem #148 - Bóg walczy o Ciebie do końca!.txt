 Już jutro zaczynamy Triduum Paschalne. Będziemy rozważali i przeżywali najważniejsze treści naszej wiary. Nie są to łatwe święta, z uwagi na to, że siedzimy w domach, ciężko jest dotrzeć na Eucharystię fizycznie, mamy ją tylko przed telewizorem, ale wierzę w to, że będzie to również niezwykły czas spotkania z Panem Jezusem i Jego obecność, Jego bliskość będzie wbrew pozorom jeszcze bardziej doświadczana w naszych sercach. Mam nadzieję, że również ten kwadransik ku temu się przyczyni. Zapraszam Was na kolejny odcinek Kwadransika ze Słowem. Cześć kochani, witam Was bardzo, bardzo serdecznie w kolejnym odcinku naszego ukochanego kwadransika ze Słowem. Cieszę się, że jesteście ze mną i że znaleźliście chwilę, żeby skupić się na rozważaniu Słowa Bożego. Wbrew pozorom, powinniśmy mieć coraz więcej czasu, chociaż wielu z nas również przez to, że siedzimy w domach i utknęliśmy w miejscu, mamy więcej obowiązków. Wielu z Was pewnie ma dzieci na głowie, namnożyło się tych wszystkich rzeczy, które trzeba ogarnąć i nie jest to być może łatwe, żeby spotkać się tu wspólnie. Tym bardziej wielki szacunek dla Was, że jesteście tutaj dzisiaj razem ze mną i chciałbym podzielić się z Wami dzisiaj kilkoma myślami, które gdzieś chodzą mi po głowie od zeszłej niedzieli, od niedzieli palmowej. Tak jak możecie pamiętać, fragment Słowa Bożego, który czytaliśmy na liturgii był bardzo, bardzo, bardzo obfity, bardzo długi i można by było z tej liturgii Słowa wyciągnąć wiele, co zresztą działo się na wielu różnych miejscach. Pewnie też uczestniczyliście w transmisji Eucharystii, czy to z arcybiskupem Rysiem, czy to też gdzieś w swoich parafiach, na różnych profilach działo się bardzo wiele. Ja chciałbym dzisiaj powiedzieć Wam o czymś, co gdzieś dotknęło mojego serca, kiedy rozważałem tamtejszą Ewangelię, więc chciałbym od razu zachęcić Was do tego, byśmy otworzyli Ewangelię Mateusza na XX rozdziale. Fragment, który w zeszłą niedzielę był rozważany, myślę, najbardziej utkwił nam moment, kiedy Pan Jezus wjeżdża do Jerozolimy na osiołku. Ten moment, kiedy Pan Jezus odbiera chwały od ludzi. I też dzieliłem się z jedną ze wspólnot taką też swoją refleksją. Jeśli pamiętacie ojca Tardifa, człowiek, który miał niezwykły charyzmat uzdrowienia, niezwykły charyzmat też głoszenia w mocy Ducha Świętego, działy się znaki, cuda, potężne znaki, myślę, w ostatnich wiekach to była jedna z takich najbardziej widocznych postaci, jednocześnie najbardziej pokornych postaci. To było potwierdzenie, że przez życie tak pokornej osoby, jak ojciec Tardif, Bóg mógł czynić niezwykłe rzeczy. Pokora, to była katecheza, którą ten człowiek niósł swoim życiem, że przez pokorę Bóg naprawdę potrafi uczynić człowiekiem coś niesamowitego i nieprawdopodobnego. Także warto, żebyśmy modlili się, a jeśli chcecie się o mnie o coś modlić, to bardzo was proszę, byście modlili się i o świętość, i taką wierność tej świętości w codzienności, ale i o pokorę, bo bardzo, bardzo tego potrzebuję. I porównywałem, pamiętam ten obraz do tego, co kiedyś powiedział ojciec Tardif, bo mówił, kiedy całe miasta zbierały się, żeby go słuchać, żeby modlić się wspólnie z nim, on mówił, jestem tylko osiołkiem, który wprowadza Pana Jezusa na swoich barkach, na swoich ramionach do miasta. Nie chodzi tu o mnie, nie chodzi tu absolutnie o mnie, nie chodzi o to, co ja prezentuję sobą, ale chodzi o tego, którego ja tutaj staram się pokornie wprowadzić. I właśnie z tą jedną ze wspólnot na takiej transmisji właśnie online dzieliłem się tym, jak niezwykłe jest to, że zobaczcie, kiedy ci ludzie rzucali przed stopy Pana Jezusa swoje płaszcze, szaty, ten osiołek, który się nagle znalazł nie wiadomo skąd, w środku tak niezwykłej sceny, on swoimi, wtedy powiedziałem stopami, no osioł nie ma stop raczej, swoimi kopytkami chodził po tych wszystkich płaszczach, które były znakiem, fizycznym znakiem oddawania chwały Jezusowi. Być może każdy z tych płaszczy, z tych wszystkich rzeczy rzucanych pod stopy Pana Jezusa i pod te kopytka, osiołka, były znakiem, były być może przesiąknięte jakimś uzdrowieniem, mocą Bożą, doświadczeniem Chrystusa, który ratował, zbawiał, leczył. Każda ta szata miała swoją historię, podejrzewam. I ten osiołek nagle jest w środku tej całej historii i ma swój udział w chwale, która jest oddawana Bogu. I jak niezwykłej pokory potrzeba, żeby nie zgłupieć w takiej historii, żeby nie zgłupieć, dlatego myślę, Pan Jezus wybrał sobie takiego osiołka, który nie umiałby nawet przypisać sobie chwały, żeby był w środku tak wielkich, już niedługo zbawczych wydarzeń, ponieważ Bóg potrzebuje od nas i oczekuje od nas pokory. On nie potrzebuje niewiadomo jak wielkich umiejętności. On posługiwał się w historii, kiedy czytamy Biblię, czytamy tradycje Kościoła, posługiwał się ludźmi, którzy byli prości, którzy byli pokorni, którzy nie chcieli chwały przypisywać do siebie. Ale to jeszcze inna historia. W każdym razie to czytaliśmy w niedzielę. I zacząłem się tak zastanawiać, co poprzedzało tę historię. Co poprzedzało historię, o której przed chwilą sobie powiedzieliśmy. Co wydarzyło się na chwilę przed tym, kiedy Pan Jezus wziął tego osiołka i pojechał do Jerozolimy na swoją ostatnią drogę. I w Ewangelii Mateusza w 20 rozdziale chciałbym, byście otworzyli sobie też 29 werset. To jest moment, kiedy już uczniowie idą razem z Panem Jezusem do Jerozolimy. I uczniowie kłócą się, kto jest największy. Pan Jezus im tłumaczy, co się będzie za chwilę w ogóle działo. To kiedyś sobie rozważałem. Pamiętam ten fragment na rekolekcjach ignacjańskich, kiedy Pan Jezus mówi, zobaczcie, wyobraźcie sobie, mówi o naprawdę ważnych rzeczach, które dzieli się tymi rzeczami z najbliższymi sobie ludźmi. Mówi, zaraz będę szedł do Jerozolimy, umrę śmiercią męczeńską, bo tak ma zginąć Mesjasz. To jest coś, co jest przepowiedziane u proroków. A oni zaczynają się kłócić, kto jest największy. Kto z nich jest najważniejszy. Myślę sobie, że Pan Jezus musiał się czuć naprawdę niezrozumiany przez tych, dla których poświęcił czy spędził z nimi ostatnie trzy lata. To było coś pewnie niełatwego. Pan Jezus przez to przechodził. Często pewnie przechodzi przez to z nami dalej. I w 29 wersecie czytamy, co się dzieje później. Gdy wychodzili z Jerycha, towarzyszył Mu wielki tłum ludu. A oto dwaj niewidomi, którzy siedzieli przy drodze, słysząc, że Jezus przechodził, zaczęli wołać Panie, ulituj się nad nami, Synu Dawida. Tłum nastawał na nich, żeby umilkli, lecz oni jeszcze głośniej wołali Panie, ulituj się nad nami, Synu Dawida. Jezus przestanął, kazał ich przywołać i zapytał Cóż chcecie, żebym wam uczynił? Odpowiedzieli Mu Panie, żeby się oczy nasze otworzyły. Jezus więc, zdjęty litością, dotknął ich oczu, a natychmiast przejrzeli i poszli za Nim. Zobaczcie, Jezus wjeżdża na swoją ostatnią prostą do Jerozolimy. Dzieje się coś, czy ma się za chwilę zadziać coś, o czym mówili prorocy, co zapowiadali prorocy? Zbawcza historia zaczyna swoją kulminację i co robi Jezus w trakcie tego? Uzdrawia jeszcze dwóch niewidomych. Jezus w trakcie tej niesamowitej tajemnicy, która się rozpoczyna, Jezus do ostatniej chwili szuka człowieka. Jezus do ostatniej chwili szuka człowieka, żeby go uzdrowić, żeby go uwolnić, żeby mu przebaczyć, żeby go zbawić. To jest dla mnie niesamowite w Panu Jezusie, że On mógł teraz się skupić, powiedzieć, to już jest czas mesjański, czas, w którym zapowiadali prorocy, teraz klapki na oczy, jadę do Jerozolimy, to jest moja jedyna rzecz, którą mam teraz zrobić, na której mam być skupiony. Ale celem Jezusa było to, żeby zbawić człowieka. Do ostatniej chwili, za chwilę pokażę Wam jeszcze jeden fragment pisma, ale to jest coś zdumiewającego, że Jezus uzdrawia człowieka w ostatniej jeszcze chwili, przed wjazdem do Jerozolimy, kiedy jest na drodze, On uzdrawia dwóch niewidomych. I czasami, wiecie, kiedy rozmawiamy między wierzącymi, ludzie mówią, zostawcie tę teologię, tę Ewangelię sukcesu, tę Ewangelię sukcesu. Tu nie chodzi o uzdrowienie, tu nie chodzi o to, że Pan Jezus uzdrawia, to nie jest najważniejsza treść Ewangelii. No jasne, że nie jest najważniejsza treść Ewangelii, ale na pewno jest ważną częścią Ewangelii. To, że Jezus przyszedł, by zbawić człowieka, częścią tego zbawienia jest również uzdrowienie. Skąd to wiem? No, czytam Ewangelię. Gdybyśmy wycięli uzdrowienia fizyczne z Ewangelii i uzdrowienia, których dokonywał Pan Jezus, no to byłaby naprawdę cieniutka. Po coś Jezus nam pokazuje, na czym polega, w jaki sposób przejawia się jego zbawienie. Kiedy, pamiętacie, uzdrawia paralityka, on najpierw mówi, odpuszczone są Ci Twoje grzechy. Ale wszyscy zaczynają szemrać, faryzeusze mówią, ale jak to, Ty możesz grzechy, tylko Bóg może grzechy odpuszczać. On mówi, jeśli nie wierzycie w to, co niewidzialne, to uwierzcie przez moje czyny, uwierzcie przez to, co za chwilę zobaczycie. I ten człowiek wstał, wziął łoże, wyszedł. Był szabat, więc to jeszcze był kolejny problem. I zaślepienie tych ludzi polegało na tym, że zamiast zacząć czyć Boga, że człowiek odzyskał zdrowie, że człowiek wrócił do stanu, w którym może być właśnie żywy, szczęśliwy, to oni mówili, on złamał prawo, musimy teraz patrzeć, zobaczyć, gdzie znowu nie złamię prawa, bo musimy go teraz zabić. I czasami taka właśnie zatwardziałość serc, pozornie wyglądająca na religijność, jest bardzo niebezpieczna, bo ona nie patrzy tak naprawdę na to, co jest sednem Ewangelii, co jest sednem tych rzeczy, które czyni Pan Jezus. Sednem uzdrowienia, sednem uwolnienia, czy później przebaczenia win jest to, że człowiek ma się spotkać z Chrystusem, ma spotkać się z powrotem z kochającym Ojcem, ma się spotkać z powrotem z Bogiem, z którym myślał, że przez swój grzech stracił kontakt. Chrystus objawia to przez swoją moc w Ewangeliach i Chrystus objawia to przez swoją moc również dzisiaj. I to jest niezwykłe. W naszym życiu, czy to ewangelizatorów, czy w naszym życiu po prostu chrześcijan, katolików, jest miejsce na uzdrowienie, jest miejsce na krzyż, jest miejsce na to, by uzdrawiać i chodzić w mocy Bożej, jest miejsce na to, by wziąć cierpienie i by przejść z tym cierpieniem przez życie w miłości Bożej. Nie musimy walczyć ze sobą, tylko potrzebujemy mądrości, potrzebujemy, by dowiedzieć się, pytać Boga, pytać Boga, Boże, co jest Twoją wolą dla mnie, co jest na tą sytuację, w której się znalazłem, Twoim rozwiązaniem. Wiem, że jesteś Bogiem cudów, będę walczył z wiarą o cud, ale wołam Ci, daj mi mądrość, powiedz mi, co jest Twoją wskazówką dla mnie dzisiaj. I chciałbym wziąć Was teraz w to drugie miejsce, o którym mówiłem. To jest Ewangelia Łukasza, 23, 33, Ewangelia Łukasza, 23, 33, do 43, i jest napisane tak, te 10 wersetów, przeczytajcie ze mną. Gdy przyszli na miejsce zwane Czaszką, ukrzyżowali tam Jego i złoczyńców, jednego po prawej, drugiego po lewej Jego stronie. Lecz Jezus mówił, Ojcze, przebacz im, bo nie wiedzą, co przyniął. Potem rozdzielili między siebie Jego szaty, rzucając losy. A lud stał i patrzył. Lecz członkowie Wysokiej Rady drwiąco mówili, innych wybawiał, niechże teraz siebie wybawi, jeśli On jest Mesjaszem, Wybrańcem Bożym. Przydzili z Niego i żołnierze podchodzili do Niego i podawali Mu ocet, mówiąc, jeśli Ty jesteś Królem Żydowskim, wybaw sam siebie. Był także nad Nim napis w języku greckim, łacińskim i hebrajskim. To jest Król Żydowski. Jeden ze złoczyńców, których tam powieszono, urągał Mu. Czy Ty nie jesteś Mesjaszem? Wybaw więc siebie i nas. Lecz drugi karcąc Go rzekł, Ty nawet Boga się nie boisz, chociaż tę samą karę ponosisz. My przecież sprawiedliwie odbieramy, bowiem słuszną karę za nasze uczynki. Ale On nic złego nie uczynił i dodał, Jezu wspomnij na mnie, gdy przyjdziesz do swego królestwa. Jezus mu odpowiedział, zaprawdę powiadam Ci, dziś ze mną będziesz w raju. Jezus w ostatniej chwili swojego życia zbawia człowieka, ratuje człowieka. To jest tak nieprawdopodobne. W momencie, kiedy On wisi na krzyżu, kiedy cierpi, kiedy jest w całym bólu, w całej agonii, jest moment, za chwilę przyjdzie ten moment, kiedy wyzienie Ducha, kiedy odda ostatnie tchnienie, Jezus wisi na krzyżu i patrzy w Bóg, żeby zbawić chociaż jeszcze jeden człowiek. Nie wiem, czy oglądaliście film Przełęcz Ocalonych? Polecam wam, genialny film. Być może nawet na święta, na taką refleksję o człowieku, który jedzie na wojnę, nie chce walczyć, bo nie chce trzymać ze względu na swoją wiarę. To był chrześcijanin, broni w ręku i ratuje ludzi bez broni na wojnie. Wchodzi na takie wzgórze, na którym ratuje jednego po drugim. Najpierw jest pośmiewiskiem, bo się z niego śmieją, jak możesz broni do ręki na wojnie nie wziąć. A on ze względu na swoją wiarę, na swoje przekonania religijne nie bierze tej spluwy, tego karabinu i żadnej broni do ręki. I on staje się bohaterem, bo wydobywa, wyciąga ludzi, którzy już są na pół umarli i sprowadza ich do obozu. Staje się wielkim bohaterem. To było coś nieprawdopodobnego, co ten człowiek czynił, ale jego zdanie, jego słowa, które ciągle tkwią w mojej głowie, bo w tamtym filmie są również niezwykłe. On chodził i mówił jeszcze jeden. Panie, daj mi jeszcze jednego. Boże, daj mi łaskę, by wziąć i wyciągnąć jeszcze jednego. Chrystus na krzyżu robi coś podobnego. Mówi, ojcze, ja wiem, że już zaraz umieram. Wiem, że zaraz odejdę z tego świata. Daj mi zbawić jeszcze jednego. Bóg jest zachłanny w zbawianiu ludzi. Bóg jest zachłanny w ratowaniu ludzi. Bóg będzie do ostatniej chwili Cię szukał. Do ostatniej chwili Twojego życia. Będzie szukał momentu, żeby Cię uratować. Jeśli modlisz się za niewierzących w swoim domu, w swojej rodzinie, to niech to święto Ci przypomina, które obchodzimy, to triduum paschalne. Że Jezus przeszedł przez swoją Paschę. Jezus cierpiał po to, żeby walczyć do końca. Żeby uratować to, co da się jeszcze uratować. Jeśli modlisz się za kogoś ze swojej rodziny, to wiedz, że Jezus będzie walczył o tę osobę, o jej nawrócenie, do końca jej życia. Że nawet, kiedy przyjdzie moment, być może już umierania, a Ty będziesz mówił, że on się jeszcze nie pojednał z Bogiem, nie wyspowiadał, nie wyznał grzechów, jeszcze nie przyjął Jezusa do swojego serca, wiedz, miej wiarę w to, że Jezus wtedy, w tych ułamkach sekund, będzie o Niego walczył. I nigdy nie wiesz do końca, co stało się w sercu człowieka, którego ludzie już przekreślili, kiedy umierał i odchodził z tego świata. Chrystus będzie walczył o Twoich najbliższych. I Chrystus będzie walczył również w te święta. O Ciebie, o Twoje serce. Że jeśli być może są w Twoim sercu miejsca, w których nie przyjąłeś Chrystusa, w których Chrystus jeszcze nie jest Panem, to On będzie walczył o Ciebie, żeby zasiąść na tronie całego Twojego serca, bo tylko wtedy będzie mógł Ci przekazać całą swoją miłość, całą swoją troskę, całą swoją siłę, którą On chce Ci dać w Twojej słabości. I Panie, chcemy Ci dzisiaj podziękować w te święta, za to, że jesteś z nami. Byśmy przeżywali każdy moment Drogi Krzyżowej, każdy moment, który przeżywamy. Każdy moment Drogi Krzyżowej, każdy moment Twojego cierpienia, wiedząc, że nie zostało Ci to życie odebrane, ale że to życie oddałeś za nas. I chcemy się zjednoczyć z Tobą w Twoim cierpieniu, w cierpieniu i w trosce. Tak jak tych dwóch ślepców, którzy zostali uzdrowieni. Panie, chcemy my z taką samą litością patrzeć na tych, którzy się dzisiaj źle mają i z takim samym współczuciem im służyć. Chcemy służyć tym, których, Panie, Ty sam postawisz na naszej drodze. Daj nam mieć współczucie i litość, która pochodzi z Twojego serca. Panie, chcemy być takimi ludźmi. Wołamy dzisiaj za naszymi rodzinami, które Cię nie znają. Niech przyjdą do poznania Pana, bo Ty walczysz o nich i będziesz walczył o nich do końca. Boże, niech te święta będą prawdziwe, szczere, błogosławione i niech w tych świętach dojdzie do naszego spotkania z Tobą, jak jeszcze nigdy wcześniej. Oto, Boże, prosimy przez Twoje święte i potężne imię. Amen. Kochani, bądźcie błogosławieni, przeżywajcie te najbliższe dni w zjednoczeniu z Bogiem. Przyzywajcie Ducha Świętego, by dawał Wam i nam wszystkim doświadczać tego wszystkiego, co Pan Jezus chce nam pokazać właśnie w tych dniach. Bądźcie błogosławieni, trzymajcie się mocno Jezusa i niech Maryja i Święci niech wstawiają się za każdym z nas, abyśmy te święta przeżyli i byśmy się nawrócili do tego, do czego Pan Bóg dzisiaj nas szczególnie zaprasza. Z Bogiem, widzimy się w kolejnym odcinku w niedzielę, kiedy Pan Jezus z martwych wstaje. Pa, pa. Napisy stworzone przez społeczność Amara.org