 Jest Wielki Post, więc się nawracamy. A o co chodzi z tym nawróceniem? Dzisiaj kolejny fragment Słowa Bożego, który podpowie nam, co zrobić i jak zrobić, żeby zbliżyć się do Boga. Zapraszam Was bardzo serdecznie na dzisiejszy odcinek. 🎵 Muzyka 🎵 Cześć, dzień dobry, dobry wieczór, witajcie bardzo serdecznie w kolejnym kwadranciku ze Słowem. Bardzo się cieszę, że jesteście dzisiaj tutaj ze mną, wieczorową porą. U mnie nagrywam tych 15 minut rozważania Bożego Słowa i bardzo, bardzo cieszę się, że chcecie ze mną brać dzisiaj Słowo Boże do ręki i wprowadzać je w swoje życie. Ostatnio jeździmy bardzo wiele, głosimy Słowo Boże, zresztą nic się chyba nie zmienia, bo to rok, jak tak wygląda przez 12 miesięcy, niekoniecznie tylko w Wielkim Poście, no ale jakoś tak faktycznie ostatnio czas był dość mocno natężony i mało czasu było na odpoczynek, tym bardziej doceniam teraz ten czas, kiedy siedzę nieco więcej w domu, w biurze. Tutaj się ostatnio orientowałem, że chyba nie byłem faktycznie z parę ładnych tygodni, jak nie miesięcy, więc wróciłem i nabieram sił przed kolejnymi wyjazdami. Niedługo Ostrów, Wielkopolski, 11 kwietnia będziemy modlić się o uzdrowienie, także przyjeżdżajcie, być może będzie transmisja, ale jeśli możecie przybyć, to zapraszam Was bardzo serdecznie, śledźcie to, co się dzieje. A na ostatnich spotkaniach działo się wiele. Usłyszeliśmy takie bardzo poruszające świadectwo ostatnio jednego z mężczyzn, który cierpiał po covidzie na astmę i podczas jednego ze spotkań z modlitwą o uzdrowienie padło słowo poznania, że Bóg uzdrawia teraz czyjąś astmę i problemy z oddychaniem. Opowiedział, że poczuł niesamowite gorąco, które gdzieś przepływało przez jego płuca, przez jego drogi oddechowe i od tamtej pory minęło już kilka miesięcy. Oddycha normalnie, śpi normalnie, nie bierze żadnych leków na oddychanie i mówi, że jego życie się zmieniło, chęć do życia wróciła. To było coś niezwykłego, coś, co było dla niego bardzo poruszającą rzeczą. Więc chwała Bogu za to. Bardzo nas też poruszyło świadectwo uzdrowienia kręgosłupa pewnej młodej dziewczyny, która przyjechała na nasze spotkanie i jedna z osób z mojej ekipy miała słowo, dostała słowo do niej, a więc wyciągnęliśmy ją do przodu. Powiedziała jej w cztery oczy, że Pan Bóg pokazuje ją jako osobę, która gdzieś odeszła i Pan Bóg dzisiaj zaprasza ją do powrotu, do relacji z nim. Okazało się, że ta dziewczyna nie chodziła już długo do kościoła i modliliśmy się za nią. Przyjechała do nas w ostatnią niedzielę, by podzielić się świadectwem uzdrowienia swojego kręgosłupa. Więc to jest niezwykłe, że w tym trudnym czasie, w którym jesteśmy, wydawałoby się w tych bardzo trudnych czasach, Bóg przywraca wiarę wielu ludziom, Bóg przyprowadza do siebie wielu, wielu ludzi, więc dobrze jest głosić Słowo Boże, dobrze jest w tym być, dobrze jest być w dziełach Pana Boga. Otwórzmy dzisiaj ósmy rozdział Ewangelii Jana. Ostatnio jakoś Pan Bóg do mnie dużo mówi przez Ewangelię Jana, więc dzisiaj sobie przeczytamy ten ósmy rozdział od 21 do 29 wersetu. A On rzekł do nich, Wy jesteście z niskości, a Ja jestem z wysoka. Wy jesteście z tego świata, Ja nie jestem z tego świata. Powiedziałem wam, że pomrzecie w grzechach swoich. Tak jeżeli nie uwierzycie, że Ja jestem, pomrzecie w grzechach swoich. Powiedzieli do Niego, kimże Ty jesteś? Odpowiedział im Jezus, Przede wszystkim, po cóż jeszcze do Was mówię? Wiele mam wam do powiedzenia i do sądzenia, ale ten, który mnie posłał, jest prawdziwy, a Ja mówię wobec świata to, co słyszałem od Niego. A oni nie pojęli, że mówił o Ojcu. Rzekł więc do nich Jezus, Gdy wy wyższycie Syna Człowieczego, wtedy poznacie, że Ja jestem i że Ja nic od siebie nie czynię, ale że to, co mówię, mówię, czego mnie Ojciec nauczył. A ten, który mnie posłał, jest ze mną. Nie pozostawił mnie samego, bo Ja zawsze czynię to, co się Jemu podoba. To jest to ostatnie słowo, ostatnie zdanie, z którym chciałbym was zostawić i nas na chwilę tu zatrzymać. Jezus mówi, bo Ja zawsze czynię to, co się Jemu podoba. Jezus mówi, Ja zawsze czynię to, co podoba się Ojcu. I dla mnie, powiem wam szczerze, to mnie dzisiaj tak mocno dotknęło, kiedy czytałem sobie Biblię, czytałem ten fragment po angielsku, bo muszę się trochę szykować na mój wylot do Stanów Zjednoczonych. I czytałem sobie to zdanie, Ja zawsze czynię to, co się Jemu podoba. To jest nawrócenie. I o to chodzi w nawróceniu. By tak jak Jezus móc powiedzieć, że zawsze czynię to, co podoba się Ojcu, zawsze czynię to, co jest Jemu miłe, zawsze czynię to, co uwielbia Ojca. I chcę wam powiedzieć, że ja nie zawsze tak żyję, a mam tego świadomość. Jezus prosi nas tutaj, myślę, przez to słowo, które dziś do nas mówi, w XXI wieku, w 2022 roku, w Wielkim Poście. To słowo mówi do nas. Jezus zaprasza nas do takiego życia, w którym każda cząstka naszego życia, każdy element naszego życia, będzie wyglądał tak i będzie tak poddany Bogu, że w tych wszystkich elementach naszego życia będziemy podobać się Bogu. Że w tych wszystkich elementach naszego życia to, co czynimy, będzie oddawało Mu chwałę. Czy tak wygląda dzisiaj twoje życie? Czy tak wygląda dzisiaj moje życie? Czy możesz powiedzieć, że w twoich relacjach, które masz, że w twojej pracy, w tym jak obchodzisz się z pieniędzmi, tym jak obchodzisz się z ludźmi, tym jak funkcjonujesz, tym w jaki sposób myślisz, czy w tych drobnych rzeczach w twoim domu, bo my często się chcemy nawracać z tych wielkich rzeczy, a zapominamy, że te najdrobniejsze, te codzienne są tak naprawdę najważniejsze. Czy twoja rodzina, twoje relacje w najbliższej rodzinie wyglądają tak z twojej strony? Nie myśl teraz o tym, czy ciebie traktują właściwie, ale pomyśl dzisiaj o tym, czy w sytuacji, w której jesteś, czy ty uwielbiasz Boga swoim zachowaniem, czy ty uwielbiasz Boga swoją relacją do męża, do żony, do mamy, do taty, do dziecka, czy jesteś świadectwem, czy możesz powiedzieć, bo ja zawsze czynię to, co podoba się ojcu. To jest, myślę, bardzo mocny rachunek sumienia, który możemy sobie tym jednym zdaniem dzisiaj tutaj zrobić. Zobaczcie, że to jest też ten fragment, od razu może pójdę w tę stronę, w Hebrajczyku w 11 rozdziale, w 6 wersecie jest napisane, że bez wiary nie można podobać się Bogu. Jezus mówi tutaj, jakby podchodzi do tematu podobania się Bogu z innej strony, bo mówi, że zawsze czyni to, co się Jemu podoba. A to są wspaniałe rzeczy, wspaniałe momenty w Słowie Bożym, kiedy Słowo Boże same się tłumaczy, kiedy samo tłumaczy, co w innym miejscu jest napisane. Więc jeśli mówimy dzisiaj tutaj, co Jezus ma na myśli, jeśli mówimy tutaj o tym, że Jezus żyje w sposób, jaki podoba się ojcu, to czytając list do Hebrajczyków, 11 rozdział, 6 werset, możemy powiedzieć, że Jezus mówi, że zawsze wierzy ojcu, że żyje wiarą w Ojca. Wiecie, Jezus był Synem Bożym, był Bogiem chodzącym po ziemi, ale jak pisze św. Paweł w liście do Filipian, On uniżył samego siebie, On stał się we wszystkim podobnym do nas, z wyjątkiem grzechu. Ale On zrezygnował ze swojego bycia pełnym chwały i przyszedł na ziemię, stał się taki jak my, żeby pokazać nam, jak żyć, żeby pokazać nam, że kiedy jesteśmy ludźmi modlitwy, kiedy jesteśmy ludźmi przyjmującymi miłość Ojca, ludźmi, którzy odpowiadają na tę miłość, naszą modlitwą, naszym postem, naszym upodabnianiem się do Boga, do Ojca, to właśnie dzięki tej wierze możemy żyć, jak żył Jezus. To jest niezwykłe odkrycie, którego potrzebujemy dzisiaj. Potrzebujemy to zrozumieć, że twoje życie może wyglądać, jak życie Jezusa w Ewangelii. Twoje życie może wyglądać, jak życie Syna Bożego, ponieważ ty również stałeś się Synem Boga i Córką Boga przez Ducha Świętego, który mieszka w tobie. To Duch Święty sprawia w nas to upodobnienie, to Duch Święty sprawia w nas, że możemy naśladować Chrystusa. Może robimy to dzisiaj jeszcze niedoskonale, ale Duch Święty, ten doskonały Duch Święty, który był w Jezusie i na Jezusie, jest w nas, jest na nas, prowadzi nasze życie i to On sprawia, że upodabniamy się do Jezusa. I nawrócenie to jest upodabnianie się do Chrystusa. Nawracanie się to jest ciągłe, dzień po dniu, upodabnianie się i upodabnianie się do Syna Bożego. Byśmy wyglądali jak On, by nasz styl życia przypominał Jego styl życia. By to, co Jezus czynił, kiedy czytamy Ewangelię, było częścią naszego życia, naszej codzienności. O to chodzi w nawróceniu. By żyć tak, by podobać się Ojcu. A bez wiary nie można podobać się Bogu. Czy dzisiaj wierzysz? To nie jest pytanie, czy w swojej teologii wyznajesz, że Bóg jest. Ale to jest pytanie dzisiaj o to, czy dajesz się prowadzić Bogu. Czy dajesz się prowadzić Duchowi Świętemu? Czy dajesz Bogu czas każdego dnia, by Jego Słowo przemieniało sposób, w jaki myślisz? Czy dajesz Bogu czas każdego dnia, by przemieniał sposób, w jaki patrzysz na świat? Bo tylko wtedy, kiedy Bóg przemieni twoje i moje myślenie, po to czytamy Słowo Boże dzień za dniem, by On przemienił, by Ono, to Słowo, przemieniło nasz sposób myślenia. Dopiero wtedy Ono jest w stanie przemienić sposób naszego życia. Dopiero wtedy to Słowo cię nawraca, kiedy to Słowo w ciebie wchodzi, kiedy to Słowo wchodzi do twojego serca, kiedy wchodzi do twojego życia. Potrzebujemy otwierać się jeszcze mocniej, by to Słowo naprawdę nas dotykało, byśmy byli otoczeni Słowem. Papież Franciszek zadawał takie pytanie, kiedyś pamiętam. Bardzo ważne pytanie, co by się stało, gdybyśmy tak często, jak otwieramy, czy grzebiemy, scrollujemy w naszych telefonach, na portalach społecznościowych, gdybyśmy tak często czytali Słowo Boże. Jak by wyglądało nasze życie, gdybyśmy tak często, jak bierzemy telefon do ręki, brali do ręki Pismo Święte? Jak by wyglądało twoje i moje życie? Ja sobie to wziąłem do serca i są takie momenty, kiedy staję na światłach, na czerwonym, a dużo jeżdżę, więc jak staję na czerwonym, czasem biorę sobie Pismo Święte do ręki zamiast telefonu. I wiem, że to jest próba włączenia takiego nowego nawyku do mojego życia. Jak stoję, zamiast brać telefon do ręki, biorę Pismo, czytam fragment psalmu, czytam fragment słowa. I niech to Słowo mnie przemienia w trasie, kiedy jeżdżę. Niech to Słowo będzie włączone, kiedy jadę w aucie. Niech to Słowo będzie pierwszym, które czytam, kiedy wstaję rano. Potrzebujemy dzisiaj, żeby Słowo Boga nas przemieniało, bo to nie jest Słowo człowieka, to jest Słowo Boga, które przemienia nasze życie. I kiedy pozwalamy się Bogu przemieniać, nawracamy się i stajemy się ludźmi, którzy żyją zgodnie z tym Słowem, i stajemy się coraz bardziej bliscy temu ideałowi, którym jest Jezus Chrystus, który mówi ja zawsze, czy nie to, co się Jemu podoba. Wiem, że w moim życiu są jeszcze takie przestrzenie, które nie do końca podobają się Panu Bogu. Wiem, że w moim życiu są jeszcze takie przestrzenie, które wyglądają tak, jak powinny wyglądać. Wiem, że są takie miejsca, w których sam jeszcze próbuję być Panem swojego życia, w których sam próbuję trzymać się kurczowo tego, co jest dla mnie ważne. A Jezus mówi, puść, pozwól mi, żebym ci pokazał, jaki jest mój plan dla ciebie. Przestań sam próbować, przestań sam się zmagać i pozwól, że pokażę ci, co przygotowałem dla ciebie. Panie, o to się dzisiaj modlę i o to cię dzisiaj proszę, byś pokazał mi i każdemu z nas, jak wielkie rzeczy przygotowałeś, jak wspaniałe rzeczy przygotowałeś dla tych, którzy cię miłują, dla tych, którzy cię kochają. Panie, daj nam dzisiaj zobaczyć i daj nam dzisiaj doświadczyć, jak wielkie rzeczy są przygotowane dla tych, którzy wierzą, którzy są zakochani w tobie. Prosimy cię dzisiaj o taką miłość, która nas przemieni. Prosimy cię dzisiaj o takie doświadczenie twojej dobroci i bliskości, by to nawrócenie nie było dla nas trudem, ale byśmy z twoją łaską dzisiaj weszli na nowy poziom relacji z tobą, z twoją łaską weszli na nowy poziom intymności z tobą i byśmy kochali cię tak bardzo, jak jeszcze nigdy wcześniej. Daj nam się nawrócić, nie samemu, nie o własnych siłach, ale dzięki twojej pomocy i dzięki twojej łasce, Panie. Dajmy ci i potrzebujemy cię do życia, byśmy żyli pełnią tego, co dla nas przygotowałeś, byśmy byli ludźmi, którzy mogą powiedzieć, że czynimy wszystko w swoim życiu, by tylko On, ojciec był uwielbiony. Amen. Niech tak się stanie, kochani. Pozdrawiam was bardzo serdecznie, ściskam mocno. Dajcie łapkę w górę, wpiszcie w komentarzach, co u was słychać i mam nadzieję, że widzimy się z niektórymi. 9. na spotkaniu patronów, 10. w katowickim Spodku, na pięknym widowisku, wydarzeniu. Będziemy oglądać pasję Mela Gibsona z muzyką na żywo, graną przez Polską Orkiestrę Filmową. No i 11. widzimy się w Ostrowie Wielkopolskim na modlitwie o uzdrowienie. Ściskam, pozdrawiam, trzymajcie się, niech Pan Bóg was błogosławi. Napisy stworzone przez społeczność Amara.org