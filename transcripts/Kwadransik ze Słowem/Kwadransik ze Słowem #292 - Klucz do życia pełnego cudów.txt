 Nie wiem jak u was, u mnie już trochę późno, w pół do drugiej w nocy. Jestem po ośmiu godzinach w samochodzie, ale nie przeszkadza to w tym, żeby nagrać kolejny kwadransik ze słowem, bo Pan czyni naprawdę wielkie rzeczy. Mam nadzieję, że chcecie usłyszeć o tym, co działo się ostatnio. Jeśli tak, to zostańcie ze mną i widzimy się za chwilę. Cześć, witajcie bardzo serdecznie w dzisiejszym kwadransiku ze słowem. Pewnie po mnie widać, że trochę już jestem zmęczony, ale chcę się z wami chociaż przez parę minut podzielić rzeczami, które czyni Pan Bóg. Jestem na świeżo po ostatniej posudze w tym roku, która odbyła się w Żaganiu, niedaleko niemieckiej granicy. Chcę wam powiedzieć, że to była ostatnia posługa w tym roku. Kolejna będzie dopiero w lutym, bo styczeń będzie dla mnie miesiącem na modlitwę, na moje osobiste spotkanie z Panem Bogiem, na wejście w post, wejście we wstawiennictwo, pytanie Pana Boga, co chcę w przyszłym roku czynić i robić. Tak, żebyście wiedzieli, że ruszamy na nowo od lutego z pełną parą i w pełnej determinacji, z jeszcze większą mocą, namaszczeniem Bożym i z mądrością. I ten ostatni przystanek, ta ostatnia miejscowość, w Żagań, bo byliśmy w Żaganiu wczoraj, to było dla mnie coś bardzo pięknego, poruszającego z różnych względów. Zawsze chyba największą taką radością jest to, co czyni Pan Bóg. I może powiem wam na początku to, co mnie bardzo poruszyło. Historia, która miała miejsce wczoraj. Jechałem na to spotkanie z jedną osobą z mojej wspólnoty i po drodze, kiedy jechaliśmy, modliliśmy się i podczas tej modlitwy miałem takie jedno przekonanie. Czasami Pan Bóg daje więcej słów poznania, wczoraj miałem jedno. I też wierzyłem, że mam zaufać Panu Jezusowi z tym jednym słowem, że ono wystarczy. I po głoszeniu Słowa, po tym, kiedy przyzywaliśmy Ducha Świętego, Duch Święty zaczął dotykać ludzi, zaczął ich naprawdę dotykać w taki sposób, żeby było widać, że jest Boże poruszenie. Ja w swoim sercu czułem, że Jego obecność jest bardzo bliska, intensywna. I wtedy zrobiłem takie krótkie wprowadzenie, że w ostatnim czasie faktycznie Bóg mówi do nas takie bardzo konkretne rzeczy na temat ludzi, na temat ich nawet ubioru, tego, w co będą ubrani, jaką mają sytuację w życiu, a my ich nie znamy, przyjeżdżamy w nowe miejsce i wiemy tylko tyle, co powie nam Pan Bóg. I powiedziałem o obrazie, który dostałem. Powiedziałem, że widziałem mężczyznę podczas modlitwy, który siedzi na stołku, jest w jakimś pomieszczeniu, które wygląda dla mnie jak kuchnia, i ma ogromne problemy z kolanami, nie może wstawać, nie może się poruszać. Widziałem ogromny ból, ogromne cierpienie w obrazie tego człowieka, który nie mógł wstać i siedział w tym pomieszczeniu, które przypominało kuchnię. I miałem wrażenie, że ten ból kolan jest bólem, który pojawia się i wraca, że są nasilenia tego bólu. I to był człowiek w średnim wieku. I spytałem, czy jest tu taki człowiek, czy ktoś z osób, które są w kościele, się z tym identyfikują. I słuchajcie, jeden mężczyzna podniósł rękę, pomachał do mnie i powiedziałem, czy może pan podejść. I podszedł do mnie mężczyzna, zapłakany, w średnim wieku. I ja go zapytałem, czy to słowo, czy ten obraz coś mu mówi. Na co on powiedział, Marcin, dzisiaj siedziałem na stołku. Siedziałem w pomieszczeniu, które przypomina kuchnię, ale nie jest kuchnią. I zaczął mi mówić, co ja widziałem. I powiedział, że widziałeś w tym obrazie moje miejsce pracy, bo ja tam pracuję, bo ja wykonuję stoły, jestem stolarzem, robię kuchnię. I wszyscy, kiedy zaczęli słyszeć, co ten człowiek mówi, zrobili wielkie oczy i powiedzieli, że to jest niesamowite. Ja sam słuchałem tego i mówiłem, że to jest niezwykłe. I powiedział, że kiedy siedział na tym stołku, dzisiaj w tym miejscu przypominającym kuchnię, miał telefon w ręku i dzwonił do lekarza, bo nie może poradzić sobie ze swoim bólem kolan. To było coś niezwykłego. Poprosiłem księży, by położyli na nim ręce, cały kościół wyciągnął ręce, modliliśmy się, by Bóg przyszedł z uzdrowieniem do kolan. I wierzę, że Bóg to uczynił, bo powiedziałem temu człowiekowi, że Bóg nie pokazał nam tego po to, by pokazać, że masz problem. Bóg przyszedł rozwiązać dzisiaj twój problem, bo taki jest Jezus. I ten człowiek w pewnym momencie zaczął doświadczać mocy Ducha Świętego, obecności Ducha Świętego. Padł na podłogę i leżał tam z 15 minut. Widziałem, jak płakał, jak doświadczał mocy Bożej. Kiedy wstawał, podbiegła do niego jego żona, rzuciła mu się na szyję. To było tak wzruszające, jak oni przez 5 minut byli w swoich objęciach, przytulali się i płakali, płakali ze wzruszenia, jak Bóg znał historię ich życia i jak Bóg dzisiaj zainterweniował. To było coś niezwykłego, niesamowitego. I to jest coś, co jest naprawdę wielkim przywilejem, że możemy brać w tym udział, że możemy na to patrzeć. I chwała Panu za to. W Żaganiu, w tym miejscu, na tym spotkaniu, mówiliśmy na temat paralityka. Jest taki fragment w Ewangelii Marka, w drugim rozdziale, od pierwszego do dwunastego wersetu, który mówi o paralityku, pamiętacie, tego człowieka, który został wniesiony przez czwórkę swoich przyjaciół do miejsca, gdzie był Jezus, do tego domu, gdzie był Jezus. Czytałem ten fragment i zastanawiałem się, jak mogę go skomentować, bo zostałem poproszony, żebym z tego fragmentu powiedział coś. Można było mówić bardzo wiele oczywistych rzeczy. Ale w trakcie modlitwy wierzę, że Duch Święty wskazał mi taki jeden fragment, który był kluczowy. Kiedy powiedziałem o tym, jak wielka moc kryje się w jedności, kiedy ta czwórka przyjaciół jednomyślnie, zgodnie, zaczęła przynosić tego człowieka sparaliżowanego Jezusowi. Słowo Boże mówi, to chciałbym, byście sobie otworzyli Mateusza 18, 19-22. Dalej zaprawdę powiadam wam, powiedział Pan Jezus. Jeśli dwaj z was na ziemi zgodnie o coś prosić będą, to wszystkiego użyczy im mój Ojciec, który jest w niebie. Bo gdzie są dwaj albo trzej zebrani w imię moje, tam ja jestem pośród nich. Jezus powiedział bardzo mocne słowo. Gdzie dwa albo trzej zgromadzą się w moje imię. Wcześniej w tym wcześniejszym zdaniu, w 19-tym wersecie. Jeśli dwaj z was na ziemi zgodnie o coś prosić będą, tego wszystkiego użyczy im mój Ojciec, który jest w niebie. Co jest kluczem w tej obietnicy? Słuchajcie, kluczem w tej obietnicy jest to słowo zgodnie. O co zgodnie prosić będą. Jezus mówi, jeśli dwaj albo trzej o coś zgodnie prosić będą, Jezus mówi, ja to uczynię. Co jest kluczem do tego, by ta obietnica się wypełniła? Słuchajcie, kluczem jest to słowo zgodnie. Ja myślę, że o to toczy się tak wielka walka. Zresztą o tym mówiłem w żaganiu. O to toczy się tak wielka walka, byśmy my jako ludzie wierzący, stawali przed Panem zgodnie. Byśmy stawali przed Panem razem. Zgodnie to nie znaczy jedynie, że ustalimy jedną intencję, o którą modlimy się jeden i drugi. Zgodnie to znaczy mieć uporządkowane serce na tyle, by umieć z bratem i siostrą stanąć w czystości serca, w czystości sumienia, w czystości ducha i przedstawiać Panu prośby, które są zanoszone z czystą intencją i z czystym sercem. Są takie dwie rzeczy, o których też mówiłem na tym wyjeździe, które stawiają jakiś mur, jakąś barierę w działaniu Pana Boga. Są dwie rzeczy, które sprawiają, że ta jedność, ta zgodność jest zaburzona, a co za tym idzie, Pan nie może wysłuchiwać nas tak, jakby chciał. Zobaczcie, że ta zgodność, o której powiedzieliśmy, przyniosła uzdrowienie temu sparaliżowanemu człowiekowi. Gdy będziemy prawdziwie zgodni w rozumieniu biblijnym, zgodni, zjednoczeni, będziemy w tym razem, wtedy Pan będzie czynił tak niezwykłe rzeczy. Są dwie rzeczy, które są przeszkodą do tego, by zgodnie prosić Pana. Pierwszym jest nieprzebaczenie. Kiedy masz w swoim sercu nieprzebaczenie, jeśli masz w swoim sercu jakąś zgodę na to, żeby trzymać gorycz, trzymać jakieś zacietrzewienie, trzymać w swoim sercu jakieś negatywne emocje względem kogoś, wtedy masz w swoim sercu coś, co jest blokadą w modlitwie. Znalazłem taki fragment w jednym miejscu w Ewangelii, gdzie Jezus, pamiętacie, mówi o wielkiej wierze. Mówi o wierze, że jeśli masz wiarę, jak ziarnikogorczycy, powiesz tej górze, przesuń się, ona się przesunie itd. I co jest bardzo ciekawe, że werset poniżej tej wielkiej obietnicy, na której pewnie wszyscy byśmy się zatrzymali, Jezus mówi o przebaczeniu. Myślę, że to jest przesłanie tego fragmentu. Jeśli chcesz mieć owocne życie duchowe, jeśli chcesz mieć życie pełne cudów, potrzebujesz mieć życie pełne przebaczenia. Potrzebujemy decydować się za każdym razem, jeśli ktoś nas rani, ktoś nas obwinia, ktoś nas traktuje tak, jak nie powinniśmy być traktowani, powinniśmy mieć zgodę w naszym sercu na to, że będziemy przebaczać raz po raz, tak jak Jezus powiedział do Piotra, siedem razy siedem, siedemdziesiąt siedem razy, przebaczaj za każdym razem. Dlaczego? To jest klucz do życia pełnego cudów. To jest klucz do życia pełnego mocy Bożej. To jest klucz do tego, by widzieć niezwykłe rzeczy w swoim życiu. To nam się często nie łączy, bo możesz dzisiaj zadać pytanie, co ma wspólnego zgoda z wielką wiarą, co ma wspólnego pojednanie, przebaczenie z tym, żeby widzieć w swoim życiu duchowym wielkie owoce. No właśnie, bardzo wiele wspólnego. Jezus nie przez przypadek mówi o tym. I właśnie tą drugą rzeczą po nieprzebaczeniu jest brak pojednania. Kiedy masz w swoim sercu brak tej decyzji, że chcesz pojednać się z osobą, z którą mógłbyś się pojednać, gdybyś tylko pierwszy wyciągnął rękę. Jezus też mówi, jeśli chcesz, przynieś swój dar przed ołtarz. Innymi słowy, jeśli chcesz iść się modlić, przynieś swój dar, zostaw go przed ołtarzem i najpierw pojednaj się z tym, z którym masz się pojednać. Bo inaczej twoje modlitwy będą zatrzymywały się na suficie. Twoje modlitwy będą zatrzymywały się w miejscu, w którym będziesz sfrustrowany, bo będziesz się modlił i nie będziesz widział. Będziesz się modlił, będziesz mnożył modlitwy, a Bóg jakby nie słyszał. Będziesz w końcu obwiniał Boga, że się modlisz, a Bóg cię nie słyszy. A problem nie będzie leżał po stronie Pana Boga, ale będzie leżał po stronie twojej i mojej ignorancji, bo Bóg w swoim słowie powiedział to jasno. Ale czy jesteśmy wierni, słuchajcie, czy jesteśmy wierni Bożemu Słowu, czy jesteśmy wierni temu, co Pan nam już powiedział? To jest dzisiaj pytanie, które Bóg nam stawia. Zobaczcie, w co będzie uderzał diabeł. Diabeł będzie uderzał w jedność, będzie uderzał w zgodność. Dlaczego? Bo wie, że kryje się w niej moc, która potrafi przywrócić zdrowie paralitykowi. Kryje się w niej moc, która potrafi potrząsnąć miastami, narodami. W zgodzie, w zgodności, w jedności, która jest w Jezusie. Jest potężna siła. Dlatego wróg atakuje nasz naród przez podział, przez podziały. Kiedy patrzymy na media, widzimy podział. Kiedy patrzymy w politykę, widzimy podział. Kiedy patrzymy na ludzi, na społeczeństwo, widzimy podział. Diabeł będzie walił właśnie w te rzeczy, których się boi. Bo diabeł wie, jeśli my, Polacy, staniemy w jedności, jeśli my, Polacy, staniemy zjednoczeni, to już nie raz w historii pokazywaliśmy, że potrafimy pokonać każdego wroga. Dlatego wróg się tego boi. I my potrzebujemy dzisiaj w Jezusie stanąć w jedności, w pojednaniu. Potrzebujemy dzisiaj przeprosić się z tymi, z którymi trzeba wyciągnąć pierwszą rękę. Bo jeśli wrócisz do miejsca zgody, z tego miejsca pojawi się wiele cudów. Opowiadałem wam ostatnio niezwykłą historię. Kobiety, która przyszła do nas na spotkanie z diagnozą, że z jej barkiem nie da się nic zrobić. Przyszła prosto od lekarza. Lekarz jej to powiedział. I ta kobieta w momencie, kiedy podjęła decyzję o przebaczeniu, gorąco zalała jej rękę i zaczęła ruszać ręką we wszystkie strony. Lekarz powiedział, że bez operacji to będzie niemożliwe. A to się stało w momencie, kiedy przebaczyła. Więc zobaczcie, jak Bóg potrafi czynić rzeczy, które po ludzku są niemożliwe, kiedy decydujesz się grać na Jego zasadach, kiedy decydujesz się, by przebaczać, by się pojednać, by wrócić do tego, do czego zachęca nas Pan Jezus w swoim Słowie, w swojej Ewangelii. To jest Jego zaproszenie. I chcę was dzisiaj zaprosić do tego, zachęcić. Abyś pojednał się z tym, być może z kim się nie pojednałeś już przez długi czas, jesteś niepojednany, masz nieprzebaczenie w sobie, nie chcesz się z kimś być może widzieć, nie chcesz o kimś myśleć. Jezus dziś prosi cię. Przebacz, pojednaj się, a zobaczysz przełomy w swoim życiu duchowym. I Panie, chcecie dzisiaj prosić szczególnie za te osoby, które nie potrafią przebaczyć, które nie potrafią się pojednać, które nie wiedzą już, co robić, żeby wyjść na wolność. Proszę Cię, daj im dzisiaj taką łaskę, Panie, wyjścia na wolność z niewoli nieprzebaczenia i niepojednania. Daj nam zobaczyć dzisiaj nasze rodziny, które się jednają, które się jednoczą. Daj nam zobaczyć nasze wspólnoty, które są uzdrawiane z nieprzebaczenia. Daj nam zobaczyć nasz naród i prosimy Cię za nasz kraj, za tę sferę polityczną, za tę sferę też mediów. Przyjdź i pojednaj, Panie, obozy, które stały naprzeciwko siebie. Pojednaj Kościół, pojednaj ludzi w Kościele, byśmy mogli w tej jedności i w pokorze, w uniżeniu jedni przed drugimi, zobaczyć wielkie dzieła Boże, zobaczyć Twoją moc, Panie. Prosimy Cię, przyjdź, Duchu Święty, objaw swoją chwałę, objaw swoją moc i daj nam widzieć, Panie, kolejnych paralityków, którzy na naszych oczach zaczynają wstawać i chodzić, i oddawać Tobie chwałę, bo Ty na to zasługujesz, Panie. O to Cię prosimy i już za to Ci dziękujemy. W imię Jezusa. Amen. Pozdrawiam Was serdecznie. Ja już się kładę spać, bo ledwo żyję. Ściskam Was mocno i do szybkiego zobaczenia. Z Bogiem. Nie zapomnijcie zasubskrybować oraz zafollowować mnie na Facebooku!