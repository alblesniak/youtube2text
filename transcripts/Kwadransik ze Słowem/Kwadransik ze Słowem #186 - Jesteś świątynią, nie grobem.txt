 Czasem jako wierzący zapominamy, że Pan Bóg przyszedł zbawić nie tylko naszego ducha, ale również nasze ciało. I myślę, że z tej niewiedzy wynika bardzo wiele różnych dziwnych treści, które wychodzą z ust ludzi, którzy wierzą w Pana Jezusa, którzy mienią się być chrześcijanami. I w tym dzisiejszym odcinku mam nadzieję, że z taką skrajną teorią, z takim skrajnym myśleniem się rozprawimy. Także zapraszam Was na kwadrancik ze Słowem. Cześć i czołem, witajcie w kolejnym kwadranciku ze Słowem, który rozpoczynamy właśnie od ciekawego tematu, ciekawych treści. Uważam, że ciekawych, ponieważ jak dobrze wiecie, jestem sam po AWF-ie, więc temat fizyczności, czy gdzieś rekreacji, sportu i tego co też zewnętrzne jest dla mnie istotny. I okazuje się, że jest bardzo mocno ukorzeniony, czy zakorzeniony w nauczaniu Kościoła, o czym możemy przeczytać czy to w katechizmie, czy też w wielu pismach nawet św. Jana Pawła II, który przedstawiał teologię ciała w bardzo głęboki sposób. Były różne okresy w Kościele, w których kładziono nacisk na różne rzeczy, na różne filozofie, teorie. I w różnych epokach było bliżej tamtejszym ludziom do różnych sposobów postrzegania rzeczywistości świata. Również ciała, tego jak człowiek jest stworzony i o co powinien dbać. I myślę, że dzisiaj warto spojrzeć z takiej perspektywy czasu, biorąc obecne, aktualne nauczanie Kościoła do ręki, patrząc z powrotem do Słowa Bożego, co się w nim dzieje. I dzisiaj w tym kwadransiku ze Słowem spróbujemy też dwa fragmenty Słowa sobie przeanalizować. Otwórzmy dzisiaj na początku Ewangelię Łukasza, 24 rozdział, od wersetu 36 do wersetu 43. I jest to jeden z opisów kończących Ewangelię św. Łukasza, mówiących o tym, co dzieje się po zmartwychwstaniu Pana Jezusa. Chwilę wcześniej, przed tym fragmentem, który przeczytamy, możemy znaleźć naszą sławną drogę do Emaus. A my przeczytajmy od 36 wersetu. Pan Jezus, myślę, próbuje się wkupić w towarzystwo, które powinno Go rozpoznać. Oni się dziwią, nie mogą Go poznać, bo najpierw wygląda jak duch, jak jakaś zjawa, ale za chwilę pokazuje im kości. Jezus przychodzi i ciało. Pokazuje im, że jest też człowiekiem w tym fizycznym wymiarze. Nawet po zmartwychwstaniu przychodzi do nich w zmartwychwstałym ciele. W ciele, które jest przebóstwione, które jest chwalebne, ale które jest właśnie ciałem. To jest bardzo ciekawy sposób. Myślę, tak sobie przypomniałem, może odejdę trochę od tematu, ale przypomniało mi się, jak kiedyś zostałem zaproszony na chyba 20 albo 30-lecie jakiejś firmy, by głosić Słowo Boże. To był bardzo odważny krok szefostwa, które zaprosiło do normalnej świeckiej firmy mnie jako ewangelizatora, żeby powiedzieć pracownikom o Panu Jezusie, gdzie rok temu, czy tam parę lat temu były kabarety. Generalnie wiecie, kto by chciał słuchać o Panu Bogu w jakiejś normalnej firmie na imprezie. Sam się zastanawiałem, jak to wyjdzie i o co tam tak naprawdę chodzi, ale przyjąłem zaproszenie. I tak domyślałem się, że ci faceci nie za bardzo będą szczęśliwi. Same koksy, takie łyse byki. I mieli być zebrani po jedzeniu w sali konferencyjnej, gdzie miałem się dzielić świadectwem i miałem mówić o Panu Bogu. Więc domyślałem się, że to nie jest coś, o czym marzyli. I kiedy poszedłem sobie jeszcze wcześniej do toalety, wychodzę z tej toalety, myję ręce i jeden z tych właśnie łysych koksów z firmy pyta mnie, czy to Ty jesteś ten Marcin? Ja mówię, no tak. I on tak się tak przygląda, patrzy i mówi, a Ty czasem piwa się napijesz? Ja mówię, no czasem tak. A w FIFA to na PlayStation czasem grasz? Ja mówię, no czasem tak. A on mówi, a to Ty jesteś swój gość. I od razu mi piątkę zbił i powiedział, że okej, to fajnie, to idziemy słuchać. Więc poszedłem na górę i śmiałem się po drodze i mówię, muszę wszystkim opowiedzieć tę historię, którą kupiłem wszystkich. I później faktycznie przez godzinę słuchali mnie w ciszy i jeszcze potem musiałem zostać, żeby modlić się indywidualnie za nich. Więc Pan Jezus przychodzi w podobny sposób, musi się wkupić w jakiś sposób znowu w tą gromadę, bo oni nie za bardzo wierzą w to, co sam im zresztą wcześniej mówił. Więc przychodzi, pokazuje im zmartwychwstałe ciało, pokazuje, że Bóg wskrzesił go z martwych i nie zapomniał o ciele. Jezus robi taki śmieszny numer, tutaj bierze rybę i mówi, macie coś do jedzenia? I chce im pokazać, że ciało również jest ważne. To jest myślę też treść, która płynie z tego opisu po zmartwychwstaniu. Jest drugi fragment z pierwszego listu do Koryntian, to jest trzeci rozdział, który chciałbym, byśmy też sobie otworzyli. 16-17 werset, dobrze znany fragment, końcówka tego trzeciego rozdziału. Czyż nie wiecie, że jesteście świątynią Boga i że Duch Boży w was mieszka? Jeśli ktoś zniszczy świątynię Boga, tego zniszczy Bóg. Świątynia Boga jest świętą, a wy nią jesteście. Zobaczcie, jakie stanowcze, jakie mocne, jakie naprawdę bezkompromisowe zdanie, które możemy tu przeczytać. Czyż nie wiecie, że jesteście świątynią Boga i że Duch Boży w was mieszka? A jeśli ktoś zniszczy świątynię Boga, tego zniszczy Bóg. Ten fragment słowa mówi o tym, jak ważne dla Boga jest ciało człowieka. Myślę, że mało fragmentów w Słowie Bożym jest tak mocnych, tak stanowczych. Kto zniszczy świątynię Boga, którym jest ciało, tego zniszczy Bóg. Tak ważne jest dla Boga nasze ciało. Tak ważne było ciało dla Boga, który stał się człowiekiem, stał się również ciałem. Przez przyjście Chrystusa ciało stało się przebóstwione, stało się jeszcze bardziej podobne do Boga, jeśli można to tak opisać. Więc nasze ciała są dla Boga ważne. Nasze ciała są święte. Słowo Boże uczy nas, byśmy tak na nasze ciała patrzyli. A my bardzo często, dlatego ten temat dzisiaj podejmuję, jako wierzący, jako chrześcijanie, jako katolicy, patrzymy na ciało i bierzemy więcej z filozofii, które nie są chrześcijańskie, niż z nauczania Kościoła, które jest dzisiejsze i aktualne. Które przedstawia, co jest prawdziwą wolą Bożą. Platon mówił kiedyś, że nasze ciało jest grobem duszy, a Chrystus mówi, że nasze ciała są świątyniami Boga. Zobaczcie, jakie skrajne mentalności, ale ludzie wierzący również weszli w filozofię platońską, w pewnym okresie też funkcjonowania Kościoła. I do dzisiaj mamy pewne tego skutki, że ludzie również dzisiaj patrzą na ciało jako na coś nieważnego. I teraz oczywiście, że chodzi o to, by nasz duch, nasza dusza była zbawiona. I można wejść do nieba ze zniszczonym ciałem, ale z duszą, która jest zbawiona. Z naszym duchem, który jest zbawiony. Ale Chrystus pokazuje nam również przez swoją misję w Ewangeliach, przez uzdrawianie, uwalnianie, że Jemu zależy na to, by nasze ciała również były wolne, by były zdrowe. I kiedyś, kiedy będziemy już po drugiej stronie, kiedy już nasze ciała również zmartwychwstaną, bo nie zmartwychwstaniemy tylko z duszami, z naszym duchem. Nasz duch nie tylko będzie zmartwychwstały, zmartwychwstaniemy również z ciałem, nasze ciała zmartwychwstaną. I spędzimy w naszych zmartwychwstałych ciałach całą wieczność. To jest też ciekawe. I to też wiele osób, które gdzieś dzielą się swoim doświadczeniem spotkania Boga. Oczywiście do takich historii trzeba podchodzić z jakimś również dystansem. Nie wszystkie prywatne, jakieś takie drobne objawienia. Traktować na równi ze Słowem Bożym. Bo musimy sobie to wiedzieć również w tej całej dynamice i różnych rzeczach, które znajdujemy w internecie. Że naszą wiarę budujemy przede wszystkim na Słowie Bożym. To jest fundament naszego objawienia. Ten fundament jest również oparty, czy my opieramy się również o tradycję apostolską, którą mamy w Kościele, o magisterium Kościoła, który tłumaczy nam jak to mamy rozumieć. Objawienia prywatne możemy przyjmować, jeśli potwierdzają to ten fundament, na którym budujemy. Ale nie musimy tak naprawdę tego słuchać, bo to nie jest nic, czego byśmy nie spotkali tutaj. I nie znaleźli tutaj w tym naszym głównym fundamencie wiary. Ale jest to też ciekawe, jak słyszałem kiedyś proroctwo człowieka, który nie znał nikogo, kto był po drugiej stronie. I Pan zaczął mówić mu o rodzinie tej osoby, której przekazywał słowo prorocze. Mówił, widzę małego chłopca, który zmarł w wieku 6 lat. I ta rodzina zaczynała płakać, bo widziała, że on nie miał prawa wiedzieć szczegółów, które podawał. I mówię, mam taki obraz, czy on był w jakiś sposób niepełnosprawny, nie mógł biegać tutaj na ziemi? Tak, cały życie spędził swoje na wózku. Widzę go w niebie, jak biega z Jezusem, trzymając go za rękę. I ta rodzina była rozwalona całkowicie, bo nie miała, no mówię, ten człowiek nie miał prawa nic wiedzieć, a wiedział przez objawienie, przez proroctwo, które dał mu Duch Święty. I takie historie, drobne historie, które mogą w jakiś sposób ubarwić nam przesłanie słowa, we właściwy sposób podkreślić, że naprawdę tam po drugiej stronie nie będzie już śmierci, nie będzie smutku, nie będzie niepełnosprawności. Nasze ciała będą w najlepszej możliwej kondycji, w jakiej moglibyśmy je zobaczyć i sobie je wyobrazić. To znaczy, że Bóg chce nas sprawnych i chce nas finalnie szczęśliwych i finalnie uzdrowionych. Także to jest kierunek, który powinniśmy wiedzieć. I nie przyjmujmy tutaj na ziemi takiej interpretacji, że Bóg się nie troszczy w ogóle o nasze ciało, że nie jest ważne, jak nasze ciała będą funkcjonowały. Bo jeśli nie zadbasz o swoje ciało, to prędzej czy później ono odmówi ci posłuszeństwa i nie będziesz mógł czynić tych duchowych zadań, do które Pan Bóg cię wezwał i do których cię powołał. Jeśli chcesz głosić Ewangelię przez całe swoje życie, to zrobisz więcej przez 100 lat ze zdrowym ciałem, z ciałem, które podźwignie twoją posługę, niż przez 20 lat głosząc tylko ten czas, w którym wyeksploatowałeś swoje ciało do końca. Naprawdę dbajmy o to. Dbajmy o sen, podkreślam to, o to, co jemy. Dbajmy o swoją też kondycję fizyczną, bo jeśli na ciele oprzemy nasze powołanie, na zasadzie, że nasze ciała będą zdrowe, to pojedziemy dużo dalej, niż gdybyśmy tylko troszczyli się o modlitwę, a zapomnieli o naszych ciałach. Chciałbym wam to dzisiaj zostawić, to przesłanie, tę treść. Zadbajmy o siebie, ruszmy się, pójdź może dzisiaj na spacer z Panem Jezusem. Niech to będzie może dzisiaj twoja wieczorna modlitwa, popołudniowa modlitwa. Pójdź z Nim na spacer, pójdź z Jezusem na basen, pójdź z Jezusem gdzieś na rower, do lasu. Spędź z Nim czas, On naprawdę będzie się z tego cieszył. I Panie, o to cię prosimy, byś otworzył nasze serca, nasze umysły też dzisiaj na to, byśmy byli świadomi, że to, co robimy dla własnego ciała, robimy dla ciebie, jeśli grzeszymy w ciele, grzeszymy przeciwko tobie, ale jeśli dbamy o siebie, dbamy również o naszą świątynię, w której ty sam zdecydowałeś się zamieszkać. O to cię, Panie, prosimy, daj nam łaskę zrozumienia tego i taką troskę o to wszystko, co nam dajesz. O to cię prosimy w imieniu Jezusa Chrystusa. Amen. Pozdrawiam was serdecznie, ściskam, mam nadzieję, że macie się dobrze i subskrybujcie kanał, widzimy się w kolejnym kwadrancie Piotr Słowian.