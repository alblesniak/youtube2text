 Tak jak wspomniałem wam ostatnio, w dzisiejszym odcinku chciałbym podzielić się z wami kilkoma głębszymi przemyśleniami jeszcze w temacie rozeznawania duchowego, rozeznawania Bożych dzieł, rozeznawania Bożej mocy i tego, czy w ogóle potrzebujemy te rzeczy rozeznawać. Także jeśli jesteście zainteresowani, zapraszam was, byście zostali ze mną na te 15 minut rozważania Bożego Słowa. Dziękuję bardzo. Dziękuję bardzo. Dziś właśnie zagłębić się w tematykę, o której powiedziałem przed chwilą, w tematykę rozeznawania duchowego. Rozeznawanie jest bardzo potrzebne moim zdaniem i będę chciał w tym odcinku też was w tym utwierdzić. Jest potrzebne szczególnie dzisiaj, kiedy pojawia się bardzo wiele różnych opinii, bardzo wiele różnych środowisk. Myślę, że dla wielu ludzi, bo wiem, bo piszecie też zresztą, żyję na tym samym świecie, co i wy, jest to ciężkie, kiedy na przykład wchodzisz do internetu i jeden autorytet duchowy mówi jedno, drugi autorytet duchowy mówi drugie, jeden ksiądz, który ma wiele lat doświadczenia, mówi taką rzecz, drugi ksiądz, który ma jeszcze więcej doświadczenia, mówi inną. I tak naprawdę o co tutaj chodzi i jak się w tym połapać. Myślę, że przede wszystkim w temacie rozeznania nie chodzi o to, co powie człowiek, bo musimy wiedzieć, że człowiek choćby najdoskonalszy, najbardziej doświadczony, gdzieś najbardziej dla nas uznany, czy w naszych oczach niesamowity, to tylko człowiek. I może się pomylić, może mieć własną opinię, która jest opinią niekoniecznie zgodną z tym, co mówi i naucza. Nawet w Kościół też się takie rzeczy zdarzają. Dlatego my powinniśmy być w tych czasach coraz bardziej świadomi naszej wiary, powinniśmy być coraz bardziej świadomi tego, co mówi Słowo Boże, stąd te kwadransiki, tego też, co mówi Kościół w swoich dokumentach, abyśmy mieli punkt odniesienia, który będzie głębszy, który będzie dużo bardziej szeroki niż tylko pojedyncze opinie pojedynczych ludzi, choćby byli niesamowici, mądrzy i bardzo doświadczeni. Choć też oczywiście nie można do tego podchodzić w skrajności i przekreślać każdego człowieka, nie słuchając żadnego. Tego nie chcę wam powiedzieć, ale myślę, że kumaci zrozumieją. W ostatnim odcinku mówiliśmy dość sporo na temat znaków, cudów, uzdrowień, różnych aspektów patrzenia na tę rzeczywistość, które podaje nam Słowo Boże. I ważne, żebyśmy sobie uświadomili to, co mówi też Ewangelia św. Jana. Uważam, że to jest warta odnotowania, ciekawostka. Św. Jan Ewangelista nie nazywa cudów cudami, ale znakami. Wiele razy mówi, że taki znak dokonał się w tym miejscu, takiego znaku dokonał Pan. Więc on nie używa słowa cud, ale znak. Znak jest czymś, co ma doprowadzić do czegoś. On jest drogowskazem prowadzącym ku czemuś, ku komuś. Znaki zawsze prowadzą do Boga, do spotkania z Bogiem. I to jest ciekawe, że na 7 znaków, które są opisane w Ewangelii Jana, 6 z nich prowadzi bezpośrednio, i o tym mówi bezpośrednio Ewangelia Jana, do pojawienia się wiary w człowieku albo w rzeszy ludzi, którzy tam byli. I to jest bardzo ważne, ponieważ dzisiaj też słyszy się takie głosy, które mówią, że znaki dzisiaj, cuda dzisiaj nie są potrzebne, nie są w ogóle konieczne. Znaki są konieczne, ale do niczego dobrego nie prowadzą. I to jest niebiblijne. Takie zdania są niebiblijne, ponieważ Ewangelia Jana mówi bardzo jasno o tym, że znaki prowadzą do wiary. Więc dzisiaj potrzebujemy nowej pięćdziesiątnicy, o której mówili ostatni papierze, modląc się o to, by przyszło nowe zesłanie Ducha Świętego. Znaki są nam potrzebne. Znaki są konieczne do tego, żeby ludzie wierzyli. Jeśli chcemy dzisiaj widzieć z powrotem rzesze ludzi, które przychodzą do Kościoła, które nawracają się na wiarę i zaczynają mieć relacje z Bogiem, potrzebujemy dzisiaj odrodzenia w Duchu Świętym, potrzebujemy nowych znaków, nowej pięćdziesiątnicy i życia na miarę dziejów apostolskich. To jest rozwiązanie, które proponuje nam Słowo Boże. Również w tych sytuacjach, w których widzimy, jak Pan Bóg działa i dzieją się niezwykłe rzeczy, musimy mieć oczy otwarte, byśmy również umieli dostrzec podstępy, za którymi stoi wróg. Wróg jest bardzo dobry, Diabeł jest bardzo dobry w kopiowaniu, w małpowaniu Bożych rzeczy. Ja często przytaczam fragment z Księgi Wyjścia, który bardzo wprost pokazuje, że wróg kopiuje działanie Boga. Nie wiem, czy pamiętacie, kiedy Bóg chciał wyprowadzić swój naród z Egiptu. Wtedy wziął jako narzędzie Mojżesza. Mojżeszowi pomagał Aaron i oni mieli dokonywać znaków, dzieł, cudów w imię Boga. I w wielu miejscach, kiedy pojawiały się te znaki, kiedy miała przemienić się woda w krew, kiedy pojawiały się plagi, wtedy faraona serce było zatwardziałe, ponieważ jego magowie, czy ci, którzy posługiwali, tam są użyte słowo mędrcy, zależy w którym tłumaczeniu, robili jakieś magiczne sztuczki, dokonywali takich małych cudów i robili to samo, co robił Mojżesz. Kiedy Mojżesz zamienił laskę w węża, oni też potrafili zamienić tę laskę w węża itd. Więc widzimy, że wróg lubi kopiować, lubi małpować rzeczy, które czyni Bóg. I w rozeznaniu jest to bardzo ważne, byśmy nie skupiali się jedynie na zewnętrznych przejawach, to znaczy tym, jak coś wygląda, to nie jest jedyne kryterium rozeznawania, bo wtedy można popełnić taki błąd, że patrząc na zewnętrzne przejawy, nie spojrzymy na to, co się dzieje w środku. A to, co się dzieje w środku, jest najważniejsze, bo temu, co się dzieje w środku, działaniu Boga, które się dzieje w sercu, mogą towarzyszyć różne zewnętrzne czynniki, które nie zawsze będą oczywiste. Tak samo działaniu wroga, które się dzieje wewnątrz człowieka, mogą towarzyszyć różne zewnętrzne czynniki. Więc nie jest to takie oczywiste, dlatego, jeszcze raz to podkreślam, potrzebujemy rozeznawać. W Dziejach Apostolskich w 8 rozdziale, możemy sobie ten fragment otworzyć, Dzieje apostolskie 8 rozdział, od 9 do 13 wersetu, czytamy o Filipie, który głosi Ewangelię wśród wielkich znaków i cudów, jest napisane, że cała Samaria się zbiegła, żeby słuchać Ewangelii z ust Filipa, ponieważ dokonywał wielkich znaków i cudów, ponieważ demony krzyczały, kiedy głosił Chromi, wstawali i działy się niezwykłe rzeczy, ale czytamy też, co się działo tam, gdzieś z innej strony. Dzieje apostolskie 8 rozdział, od 9 do 13 wersetu. Pewien człowiek imieniem Szymon, który dawniej zajmował się czarną magią, wprawiał wzdumienie lud Samarii, twierdził, że jest kimś niezwykłym. Poważali go wszyscy od najmniejszego do największego. Ten jest wielką mocą Bożą, mówili. A liczyli się z nim dlatego, że już od dość długiego czasu wprawiał ich w podziw swoimi magicznymi sztukami. Lecz kiedy uwierzyli Filipowi, który nauczał o Królestwie Bożym oraz o imieniu Jezusa Chrystusa, zarówno mężczyźni, jak i kobiety przyjmowali chrzest. Uwierzył również sam Szymon, a kiedy przyjął chrzest, towarzyszył wszędzie Filipowi i zdumiewał się bardzo na widok dokonywanych cudów i znaków. Zobaczcie, że kiedy przejawiała się moc Boża w głoszeniu Filipa o Królestwie Bożym, o imieniu Jezusa Chrystusa, ta moc była potężniejsza niż moc demoniczna, w której posługiwał Filip. I dlatego ten lud, całe miasto uwierzyło Filipowi, a nie Szymonowi, magowi. Nawet Szymon, mag, kiedy zobaczył, co ten Filip tam czyni w imię Jezusa, to mówił, że to jest nieprawdopodobne, ja muszę się temu przyjrzeć. I był zdumiony. Zobaczcie, jak wielka odpowiedzialność jest na Kościele, na nas, bo my jesteśmy Kościołem. Jak wielka odpowiedzialność jest na nas. Jeśli nie będziemy głosili w mocy Ducha Świętego, to ludzie będą chodzili do takich Szymonów, magów, będą chodzili do wróżek, do bioenergoterapeutów, będą chodzili do ludzi, którzy posługują jakąś tam różną mocą, która nie będzie mocą Bożą. I będziemy się wkurzać, że ludzie gdzieś tam właśnie szukają na peryferiach, ale to będzie nasza wina, ponieważ my wycofamy się z pola bitwy. To jest pole, w którym my katolicy, my chrześcijanie powinniśmy zająć nasze miejsce, powinniśmy stanąć i odważnie głosić Chrystusa, odważnie głosić Jego imię. I to jest zadanie, do którego jesteśmy wyznaczeni. Mamy głosić Ewangelię, mamy głosić Słowo Boże. I zobaczcie dalej, dzieje apostolskie są księgą, w której Słowo Boże jest potwierdzone mocą. Głoszenie Ewangelii musi dokonywać się w mocy. Inaczej nie przejawiamy pełni Ewangelii. I to jest prawda, że uzdrowienie nie jest rzeczą najważniejszą w Biblii. Nie jest najważniejszą rzeczą w życiu chrześcijańskim. Uzdrowienie nie jest czymś, o co tak naprawdę chodzi w naszej wierze. Ale Ewangelia bez uzdrowienia też nie jest pełna. To jest wybór Boży. Bóg po coś przeznaczył tak wielką część Ewangelii na to, abyśmy my karmili się nią i widzieli, jak wielką moc ma Chrystus i w jakiej wielkiej mocy później w dziejach apostolskich chodzą apostołowie i później w tradycji Kościoła widzimy, jak chodzą uczniowie uczniów, którzy dzisiaj są dla nas wielkim przykładem. I szesnasty rozdział dziejów, to jest drugi fragment, który chciałbym, byśmy otworzyli. Od szesnastego do osiemnastego wersetu to jest kolejna historia, która mówi o tym, jak bardzo ważne jest rozeznawanie, bo jeśli nie rozeznamy, to będziemy w stanie potknąć się, będziemy w bardzo dużej pokusie uwierzenia w coś, co wygląda na działanie Boże, a nie jest działaniem Bożym. Kiedyśmy szli na miejsce modlitwy, zabiegła nam drogę, to mówi, relacjonuje to święty Łukasz, ale mówi o tym, co się dzieje w życiu Pawła. Zabiegła nam drogę jakaś niewolnica opętana przez ducha, który wróżył. Przynosiła na duży dochód swym panom. Ona to biegnąc za Pawłem i za nami wołała, ci ludzie są sługami Boga Najwyższego, oni wam głoszą drogę zbawienia. Czyniła to przez wiele dni, aż mając dosyć tego, Paweł odwrócił się i powiedział do ducha, rozkazuje ci w imię Jezusa Chrystusa, byś z niej wyszedł. I w tejże chwili wyszedł. To jest dla mnie bardzo ciekawe, ponieważ ta kobieta mówi prawdę. Ta kobieta mówi prawdę, a jest napisane, że była opętana przez ducha, który wróżył. I od razu mi się to kojarzy, kiedy moi znajomi gdzieś tam ze szkoły czasami rozmawiamy, przychodzą do mnie i mówią, Marcin, ty mówiłeś, że te wróżby są złe, a ja poszłam do wróżki i powiedziała mi prawdę. I to jest dla nich kryterium rozeznania, że powiedziała im prawdę. Bo skąd by miała wiedzieć, skąd miałaby znać prawdę o moim życiu. I zobaczcie, że demon też jest w stanie powiedzieć prawdę. Ona mówiła rzeczy właściwe, ci ludzie są sługami Boga Najwyższego. No nie byli sługami Boga Najwyższego, byli. Oni wam głoszą drogę zbawienia. Czy nie głosili drogi zbawienia? Głosili drogę zbawienia. Więc to nam pokazuje, że samo mówienie o Bogu, samo mówienie o Nim jeszcze nie jest dowodem na to, że działa Duch Boży. Kiedy spojrzelibyśmy nawet na dzienniczek siostry Faustyny, siostra Faustyna powiedziała, że kiedyś w swoim tam właśnie sprawozdaniu, że kiedyś spaliła część dzienniczka, kiedy go przygotowywała, ponieważ przyszedł do niej anioł i kazał jej to spalić. A później okazało się, Bóg jej pokazał, że to był wróg, który wyglądał jak anioł, który przyszedł od Boga. Święty Paweł zresztą mówi o tym, że czasem duch ciemności, anioł ciemności potrafi się zaszyć, podszyć pod anioła światłości. Wygląda jak coś od Boga, a nie jest wcale wysłannikiem Boga. Więc taką grę pozorów tutaj widzimy. Czyniła to przez wiele dni, aż Paweł w końcu się wkurzył i powiedział wyjdź do tego ducha i ten duch wyszedł. I ta kobieta została uwolniona. Więc próbuję pokazać wam, że to nie jest wcale takie oczywiste. Nie jest to oczywistą kwestią, kiedy dzieją się znaki, że znaki dzieją się mocą ducha Bożego. Nie jest to oczywistą kwestią, kiedy ktoś mówi nawet o Bogu. Czasem jakbyście włączyli sobie na po 22, właśnie, jakichś tam wróżbitów w telewizji, to oni robią czasami taki miks w głowie ludziom, bo mówią teraz położę ci ta rota, a za chwilę zachęcają, ale pójdź w niedzielę do kościoła i pomódl się i poświęć jeszcze wodą święconą. Robią taką kombinację, w której tam nie ma już ducha Bożego. To jest jakaś kombinacja rytuałów i to wygląda jak czary. To są czary, w które ludzie wchodzą pod jakimś takim płaszczykiem czegoś dobrego, czegoś Bożego. Dlatego musimy dzisiaj rozeznawać. I św. Jan w pierwszym liście Jana 4, od 1 do 3 mówi Umiłowani, nie dowierzajcie każdemu duchowi, ale badajcie duchy. Inne tłumaczenie mówi, rozeznawajcie, czy są z Boga, gdyż wielu fałszywych proroków pojawiło się na świecie. Po tym poznajecie ducha Bożego, że każdy duch, który uznaje, że Jezus Chrystus przyszedł w ciele, jest z Boga. Każdy zaś duch, który nie uznaje Jezusa, inne tłumaczenie mówi, nie wyznaje Jezusa, nie jest z Boga. I to jest duch Antychrysta, który jak słyszeliście, nadchodzi już teraz i przebywa na świecie. I kończąc, wiecie, chcę wam pokazać to, o czym mówi Słowo Boże, o czym mówi tutaj św. Jan, potwierdzając to, o czym mówiliśmy wcześniej, że mamy badać duchy, mamy rozeznawać duchy. I ducha Bożego poznajemy po tym, że jest głoszony Chrystus, ale nie są to tylko słowa i nie są to nawet tylko słowa potwierdzone mocą, ale te słowa, które są potwierdzone mocą, mają prowadzić nas do poddania życia Chrystusowi. Diabeł nie może podrobić prawdziwego nawrócenia. Diabeł nie może podrobić świętości, nie może podrobić prawdy, nie może podrobić świętości i czystości życia. Może podrobić znaki, może podrobić nawet jakieś mądre słowa, które brzmią jak coś Bożego, ale nie podrobi owocu, którym jest przemienione życie. Nie podrobi owocu, którym jest świętość i którym jest czystość. I są dwie skrajności, o których chcę wam powiedzieć, które pokazują, że my nie rozeznajemy. I po czym można poznać, że człowiek nie rozeznaje? Po tym, że wpada w skrajności. Pierwszą skrajnością jest to, że kiedy pojawia się coś nowego, człowiek bierze to wszystko do siebie, mówi to jest niesamowite, to jest spektakularne, więc to musi pochodzić od Boga. Każda nowinka jest przez taką osobę przyjmowana. To nie jest dobre. I drugą skrajnością, która nie jest dobra, to jest doszukiwanie się wszędzie diabła i wszędzie fałszywych proroków. Są też tacy ludzie, którzy wszędzie widzą diabła, wszędzie widzą fałszywych proroków. I to też pokazuje, że ci ludzie nie rozeznają. Opierają się jedynie na jakichś opiniach, ale sami nie rozeznają. I my dzisiaj potrzebujemy rozeznania. Więc chcę dzisiaj zostawić was z tymi myślami, z tą refleksją, że potrzebujemy dzisiaj być dojrzałymi wierzącymi, którzy poddają rzeczy w wątpliwość, kiedy nawet coś jest z pozoru dobre. Więc ja się zastanawiam, biorę Słowo Boże, biorę nauczanie Kościoła, biorę te rzeczy na modlitwę i pytam Boże, co Ty na ten temat sądzisz? I kiedy będziemy rozeznawać, kiedy będziemy pytać Boga, wtedy będziemy chodzić w tym, do czego Bóg nas wzywa i nie wejdziemy gdzieś w krzaki, nie wejdziemy gdzieś w jakieś pobocze, z którego będzie nam ciężko wrócić. Więc Panie, chcemy Cię prosić dzisiaj o mądrość, chcemy Cię prosić o łaskę i chcemy Cię prosić o Twoje błogosławieństwo, abyś udzielił nam swojego ducha mądrości, abyś udzielił nam swojego ducha, który poprowadzi nas ku wszelkiej prawdzie i ku prawdziwemu Słowu, które pochodzi od Ciebie. Daj nam rozpoznawać te miejsca, w których jesteś, Panie, ale dawaj nam też z łatwością poznawać miejsca, w których Cię nie ma, abyśmy trzymali się od nich z daleka. O to Cię prosimy przez moc Twojego Świętego imienia i niech Twój Duch działa w nas i mówi do nas. W imię Jezusa. Amen. Bądźcie błogosławieni. Nieco przedłużyłem, ale wierzę, że mimo wszystko zobaczymy się w kolejnym kwadrencie Bóg ze Słowem. Z Bogiem. Do zobaczenia.