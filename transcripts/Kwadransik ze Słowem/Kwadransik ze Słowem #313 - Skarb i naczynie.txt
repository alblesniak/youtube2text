 Bóg daje nam skarb, który przechowujemy w naczyniach winianych. Mamy skarb, a tak często zaniedbujemy naczynie, w którym ten skarb się znajduje. O tym więcej w dzisiejszym kwadrensiku ze słowem. 🎵🎵🎵 Cześć, dzień dobry, witajcie bardzo, bardzo serdecznie w kolejnym kwadrensiku ze słowem z Częstochowy, z pięknego miejsca. Bardzo kocham Częstochowę, bardzo kocham wiele miejsc, które tutaj są i Jasną Górę, na którą zawsze gdzieś się wybieram. Kiedy tutaj przebywam, kiedy tutaj jestem, więc z tego dla mnie też wyjątkowego, pięknego miejsca, w którym również odbywały się rekolekcje, na których Pan czynił wielkie rzeczy. Chcę Was bardzo dzisiaj serdecznie przywitać, pozdrowić. Trochę już jesteśmy zmęczeni, ja i moja ekipa, moje gardło już też, że tak powiem, wysiada, może to słychać czasami, ale jestem bardzo wdzięczny Bogu za to wszystko, co uczynił, co czyni, czego dokonuje na naszych oczach, dokonywał i w Poznaniu, i w Porzewicach, i tutaj w Częstochowie. Dwa dni temu tutaj, kiedy kończyliśmy pierwszy wieczór z modlitwą o uzdrowienie, podeszła do mnie jedna pani i mówiła, Marcin, Marcin, poznałeś mnie? Ja mam często takie pytania i tak nie wiem, co powiedzieć, żeby nie było pani przykro albo komuś przykro. I mówię, no tak w sensie, no gdzieś się pewnie widzieliśmy, ale potem faktycznie już zdajarzyłem, że się spotkaliśmy parę miesięcy temu w Częstochowie na spotkaniu dla młodych. Ta pani przyszła tam, bo się dowiedziała, że tam będę i chciała, żeby się pomodlić o jej zdrowie. I pamiętam wtedy, jak przyszła z mężem i jej twarz była bardzo zniszczona, zmęczona, zmartwiona, bo przyszła i powiedziała, że się dowiedziała dopiero o tym, że jest bardzo poważnie chora nowotworowo i że będzie jej chyba ciężko, bo diagnoza jest bardzo ciężka. No i poprosiła o modlitwę, więc mówię, ok, jak pani przyszła z mężem, pomodlimy się, położyliśmy na nią ręce i coś się zaczęło z nią dziać. Trochę nie wiedziałem na początku, co, bo zacząłem wyginać gdzieś w różną stronę i w pewnym momencie miałem takie doświadczenie obecności i to niedobrego ducha. I mówię do niej, o, z jakimś kolegą pani przyszła i zaczęliśmy się modlić o uwolnienie, to znaczy, zapraszaliśmy Jezusa, żeby przyszedł do jej serca, do jej ciała, żeby przyszedł z uwolnieniem, z uzdrowieniem i to było takie doświadczenie niezwykłe uwolnienia, takiego wprost, kiedy ta obecność była i ta obecność poszła. I w pewnym momencie, kiedy ja poczułem, że ona odeszła, ta kobieta mówi, ale jestem wolna i poczuła wolność, więc pomodliliśmy się o Ducha Świętego, żeby wypełnił to miejsce, które zostało puste i pamiętam, że ten mąż wziął ją pod pachę i ją odprowadził do samochodu, bo miała niezwykłe doświadczenie też Pana Boga. I wczoraj, kiedy się pojawiła, powiedziała, Marcin, pamiętasz mnie? Miała bardzo rozpromienioną twarz i powiedziała, chciałem dzisiaj powiedzieć i przyjść zaświadczyć Ci, że jestem całkowicie zdrowa. Więc chwała Panu za to, co uczynił. Dostaliśmy dzisiaj też wiadomość z Poznania, była na spotkaniu kobieta, która musiała wyjść już po mszy, więc nie zdążyła być nawet na modlitwie o uzdrowienie, ale kiedy wyszła z mszy, nagle zaczęło ją parzyć gdzieś coś w ciele, w nodze, w biodrze i miała 1,5 cm krótszą nogę, i lekarz jej powiedział, że będzie musiała chodzić przez już resztę swojego życia najprawdopodobniej z wkładką, więc ona jak kobieta mówi, no nawet sandałów nie ubiorę na wiosnę ani w lato, no trochę będzie trudno mi gdzieś to przeżyć, no ale jak trzeba, to trzeba. I słuchajcie, wróciła do lekarza, po tym poszła specjalnie się zbadać, bo wiedziała, co czuła, czego doświadczyła. I okazało się, że jej nogi są całkowicie równe. Więc Bóg nas dzisiaj tak zaskakuje i daje nam takie piękne, piękne historie, żebyśmy się ucieszyli też dobrem, które Pan Bóg czyni, którego dokonuje, kiedy głosimy Jego słowo. I dzisiaj chciałbym, byśmy otworzyli fragment z II Listu do Koryntian, z 4 rozdziału, od 7 do 11 wersu, gdzie św. Paweł mówi tak, Przechowujemy zaś ten skarb. Co jest tym skarbem? To jest Duch Święty. Przechowujemy zaś ten skarb w naczyniach glinianych, aby z Boga była owa przeogromna moc, a nie z nas. Zewsząd znosimy cierpienia, lecz nie poddajemy się zwątpieniu. Żyjemy w niedostatku, lecz nie rozpaczamy. Znosimy prześladowania, lecz nie czujemy się usamotnieni. Obalają nas na ziemię, lecz nie giniemy. Nosimy nieustannie w ciele naszym konanie Jezusa, aby życie Jezusa objawiło się w naszym ciele. Ciągle bowiem jesteśmy wydawani na śmierć z powodu Jezusa, aby życie Jezusa objawiło się w naszym śmiertelnym ciele. Ile ten św. Paweł mówi o Jezusie? Jezus, Jezus, Jezus. Widać, że Jezus jest dla niego wszystkim. Co mówi słowo? Ten skarb, obecność Ducha Świętego, w której jest wszystko, czego potrzebujemy, ten skarb jest przechowywany w nas, w naszym wnętrzu. To jest w ogóle jedna z takich tajemnic, którą odkrywają święci też wielokrotnie, kiedy mówią o tym, że całe nasze życie duchowe mieści się w naszym wnętrzu. Że tak naprawdę te wszystkie głębokości, tajemnice życia duchowego kryją się w nas. Że w naszym sercu św. Teresa z Awilii powiedziała, że to właśnie na głębokości naszego serca odbywa się spotkanie z Jezusem. I tam możemy wejść w głębokości nieba. My czasami szukamy na zewnątrz, szukamy gdzieś w różnych miejscach, a prawda jest taka, że Jego obecność jest w nas, Jego obecność jest dostępna w naszych wnętrzach, w naszych sercach. I przechowujemy ten skarb, w którym jest moc Boża, ten skarb, w którym jest źródło tej wszelkiej mocy, która objawia się w uzdrowieniach, w uwolnieniach, tej mocy Ducha Świętego, ten skarb obecności Ducha przechowujemy w naczyniach gdynianych, to znaczy w naszych słabych ciałach. I to jest coś bardzo ważnego, byśmy to zrozumieli, że Pan Bóg zaufał nam z największym darem, jaki mogliśmy otrzymać, z największym darem, który mogliśmy dostać, a tym największym darem jest Duch Święty. Kochani, tym największym darem, jaki możemy dostać, nie jest uzdrowienie, nie jest uwolnienie, nie jest nawet jakieś błogosławieństwo, które możemy mieć. Te wszystkie dary są ważne i są dobre, ale największym darem, który możesz otrzymać i który możesz dostać, jest dar Ducha Świętego. Jest ta osoba, On jest osobą, On jest tym, który chce być kimś ważnym w twoim życiu, kto chce mieć relację z tobą, kto chce mieć z tobą bliską więź, kto chce iść z tobą ramię w ramię przez cały dzień, nie tylko wtedy, kiedy jesteś na adoracji, nie tylko wtedy, kiedy jesteś na nabożeństwie, nie tylko wtedy, kiedy się modlisz, ale całe twoje życie On chce iść z tobą. Otrzymaliśmy największy dar, jaki mogliśmy otrzymać, dar Ducha Świętego. I przechowujemy ten dar w naczyniach glinianych, to znaczy w naszym własnym ciele. Jak wielką odpowiedzialność mamy, aby zatroszczyć się o nasze gliniane naczynia. Jak wielką troską powinniśmy otoczyć nasze ciało, fizyczne ciało, nasze zdrowie, jak bardzo powinniśmy dbać o nasze zewnętrzne powłoki, nazwijmy to, o to, co mamy w naszym ciele, jak bardzo powinniśmy o nie dbać, wiedząc, że nosimy w nich moc Bożą. Wiecie, to jest niezwykłe doświadczenie, kiedy na przykład posługuję... Wczoraj wieczorem mieliśmy tutaj posługę o wylanie Ducha Świętego, modliliśmy się o wylanie Ducha i często mam takie doświadczenie, że moc wychodzi ze mnie, moc Ducha Świętego. Kiedy staję przed ludźmi i czuję, że ludzie doświadczają mocy Bożej, która wychodzi ze mnie. Wiem, że dla niektórych brzmi to kosmicznie, ale tak to jest. Wczoraj to było też takie mocne, kiedy czułem, że obecność Ducha, że namaszczenie Ducha jest na mnie i wystarczyło, że przechodziłem tutaj przez ławki i ludzie mieli przy zamkniętych oczach spoczynki w okolicy, gdzie przechodziłem. I tu zrozumcie mnie, błagam was, zrozumcie mnie dobrze, tu nie chodzi w ogóle o mnie w tym momencie. Tu nie chodzi o to, że ja chcę pokazać, że coś mam, czego ktoś z was nie ma. Macie tego samego Ducha Świętego w sobie. I kiedy zaczniesz służyć, zaczniesz posługiwać, zaczniesz pozwalać Duchowi Świętemu wyjść, wychodzić z tej klatki, w którym często mamy Go zamkniętego, On będzie te rzeczy czynił. Ale chcę wam pokazać, że to się dzieje przez nas, bo Bóg w nas mieszka. I Bóg dotykał tak wielu ludzi wczoraj, którzy mieli niezwykłe spotkanie z Bogiem poprzez narzędzie, poprzez naczynie, poprzez to gliniane naczynie, które jest tak kruchliwe, które jest tak słabe, które jest tak kruche i tak bardzo delikatne, że może się potłuc, połamać o wszystko. Moc Boża, ta moc Ducha Świętego jest, to jest wielka tajemnica wiary. Jest i mieszka w naszym wnętrzu. I ja wiem, że dużą odpowiedzialnością, moją odpowiedzialnością za tę posługę nie jest jedynie to, bym się modlił, bym pościł, bym teraz wyrastał duchowo, i tak dalej, i tak dalej. To jest ogromna odpowiedzialność, jak najbardziej. Ale tak wielką odpowiedzialnością moją jest też to i każdego z nas, by zadbać o swoje ciało, wiedząc, że jest ono świątynią Boga. Były herezie przez wieki w kościele, które próbowały wchodzić do kościoła, jak platonizm, ta myśl platońska, że duch się liczy, ciało jest w ogóle jakimś więzieniem. To nie jest chrześcijańskie nauczanie, a tak wielu z nas dzisiaj tak myśli. Ciało się nie liczy, dlatego modlitwę o uzdrowienie ktoś nie uznaje, że jest właściwa, bo ciało się nie liczy, ciało jest nieważne, to przeminie. Ale nie wiem, czy wiecie, chrześcijaństwo uczy, Jezus uczy, że nasze ciała również z martwych wstaną. Będziemy z naszymi ciałami, owszem przemienionymi, ale na wieki z Panem. To nie jest tak, że nasze ciała się nie liczą. Bóg je przemieni i będziemy mieli te przemienione, doskonałe ciała, ale będą to ciała. I potrzebujemy o nie zadbać, tak jak możemy, tak jak umiemy, tak jak potrafimy, bo to jest nasza odpowiedzialność. W Lisie do Koryntania św. Paweł powie, jeśli grzeszymy przeciw ciału, grzeszymy przeciwko Bogu, dlatego te wszystkie grzechy, cudzołóstwa, nieczystości uderzają w nasze ciało i uderzają w świątynię, w której mieszka Bóg. Dlatego potrzebujemy stoczyć walkę i toczyć walkę w naszym nawracaniu się również w tym Wielkim Poście o to, byśmy żyli świętym życiem, byśmy nie dali się jakimś porządliwościom prowadzić, kierować naszym życiem, byśmy nie dawali się jakimś zewnętrznościom, które kierują naszym ciałem raz w prawo, raz w lewo prowadzić się w życiu. Bo to Duch Boży, który w nas mieszka, ma nas prowadzić. To Duch ma prowadzić, a ciało ma iść za Duchem. A nie odwrotnie. To nie te cielesności mają nas miotać raz w lewo, raz w prawo, a Duch gdzieś tam w środku jest, bo jest wielu chrześcijan, którzy tak żyją i to są chrześcijanie, po których nie widać żadnego chrześcijaństwa, którzy nie różnią się niczym, niczym od świata. Ksiądz Franciszek Blachnicki w 61 roku wypowiedział słowa prorocze, w które bardzo mocno wierzę, że są prorocze również dzisiaj, powiedział tak. W 61 roku. W dzisiejszym świecie nie ostoi się katolicyzm połowiczny, a nawet tak zwany głębszy, intelektualny, ale paktujący ze światem. To wszystko utonie w morzu nowoczesnego pogaństwa. Ostoi się tylko katolicyzm pełny, autentyczny, ewangeliczny i nadprzyrodzony. Trzeba się odważyć, by być świętym. To było proroctwo z 1961 roku, który wypowiedział ksiądz Franciszek Blachnicki, kandydat dzisiaj na ołtarze. Powiedział, że przychodzi czas, że już taki czas jest, chociaż tamta epoka jeszcze tego nie widziała. Tak mają prorocy, wyprzedzają epokę. Powiedział, że przyjdzie czas, w którym taki katolicyzm pół na pół, jedną nogą na świecie, drugą nogą z Bogiem, jedną nogą z diabłem, drugą nogą swoją pobożnością, nie przetrwa. Więc potrzebujemy dzisiaj zdecydować się na życie w stu procentach poświęcone Bogu. Potrzebujemy wołać Ducha Świętego, by dał nam dzisiaj moc, by żyć świętym życiem, by żyć nadprzyrodzonym życiem, ewangelicznym życiem. Dlatego my dzisiaj robimy, co robimy. Słuchamy Słowa, bo to są te kwadransiki ze Słowem, byśmy zaczęli żyć ewangelicznym życiem, by na nasze życie zastąpiła moc Ducha, by ten Duch, który w nas mieszka, mógł nami kierować. Byśmy szli tam, gdzie Duch nas prowadzi, byśmy dali się Mu prowadzić i wtedy nagle zobaczysz, że twoje życie produkuje jedno świadectwo po drugim, trzecie po czwartym, piąte po szóstym i nagle się orientujesz, że żyjesz w Duchu Świętym, bo prowadzi cię Duch, a nie twoja cielesność. Takimi ludźmi Bóg chce nas mieć. Tacy ludzie podobają się Bogu, bo bez wiary nie można podobać się Bogu, Hebrajczyków 11, 6, jest tak napisane. Więc kochani, modlę się dzisiaj o to i chcę się z wami o to pomodlić, byśmy byli ludźmi, którzy będą prowadzeni przez Ducha, ale też, którzy nie zapomną o ciele, o to, by zadbać o to nasze ciało i pod kątem moralnym, ale też pod takim kątem, byś umiał odpoczywać, byś umiał dać sobie dzień wolny. Po to Bóg stworzył ten jeden, czy dał ten jeden dzień, jako dzień szabatu, dzień wolny, bo wie, że nasze ciała, które sam stworzył, potrzebują tego, by normalnie żyć. Daj sobie dzień wolny. Taka jest natura człowieka, którą Bóg w końcu stworzył. Potrzebujesz dnia na odpoczynek, na dzień spędzony z Panem, z rodziną, żeby wyluzować. Potrzebujesz dobrze spać i dobrze jeść, potrzebujesz sportu, żeby ten skarb, który jest w tobie, mógł tam świecić, być i przetrwać przez wszystkie trudności, które w życiu się pojawią. Panie, chcę Cię prosić dzisiaj o moc Ducha Świętego dla każdego z nas, o mądrość, byśmy umieli odpoczywać, byśmy umieli troszczyć się i dbać teraz o to wszystko, co nam dałeś, o ten największy skarb, o Ducha Świętego, Panie, który jest w nas i mieszka w nas wierzących. Daj nam zatroszczyć się o swoje ciała, zadbać o nie tak, jak umiemy i tak, jak potrafimy, aby to, co duchowe, to, co jest w nas, ten człowiek duchowy prowadził wszystko, co jest w naszym życiu, abyśmy nie byli prowadzeni przez pokusy i cielesność tego świata, ale byśmy byli kierowani przez Ducha, ale by nasze ciało było również tą świątynią, o którą zadbamy. Proszę Cię, Panie, o taką mądrość, o taki zdrowy balans i o Twoją łaskę, którą tylko Ty możesz nam dać. Panie, bądź błogosławiony, bądź uwielbiony i bądź wywyższony. Amen. Pozdrawiam Was serdecznie. I taka jedna wskazówka, jak chcecie pomóc mi, żeby te wszystkie filmy, chwała Mu, uwielbienia, kwadransiki, docierały do jak największej ilości ludzi, zostawiajcie łapki pod tymi wszystkimi filmami, uwielbieniami, kwadransikami, wtedy YouTube pośle te rzeczy dalej. Także możecie się do tego przyczynić. Z Bogiem. Pozdrawiam Was serdecznie. Ściskam i do szybkiego zobaczenia.