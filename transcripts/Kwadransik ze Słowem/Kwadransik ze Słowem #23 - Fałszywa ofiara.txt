 Witajcie z tej strony Marcin Zieliński. Jest to kolejny odcinek Kwadransiku ze słowem, odcinek 23. Widzimy się za momencik na rozważaniu dużego słowa. Muzyka Jest mi bardzo miło, że znaleźliście te kilka minut, żeby spędzić je ze mną, a przede wszystkim z Bogiem w Jego Słowie. Jesteśmy tutaj po to, żeby wczytywać w Boże Słowo, które zachęcam, byście wzięli już do ręki i wspólnie ze mną za moment przeczytali. Jesteśmy tutaj po to, by zbliżać się do Boga w Jego Słowie. Jego Słowo jest nam dane po to, byśmy je rozważali, byśmy czytając je odkrywali sekrety naszego życia, sekrety naszego serca. To Słowo jest blisko nas. W każdej Eucharystii kreślimy znak krzyża na naszym czole, to znaczy, że Słowo Boże jest blisko naszych myśli, na naszych ustach, abyśmy tym Słowem to Słowo głosili. I też kreślimy znak krzyża na naszym sercu, jako znak tego, że tym Słowem chcemy żyć, nie chcemy go tylko mieć w głowie, ale chcemy, by to Słowo było w naszym sercu. Zachęcam was do tego, byśmy otworzyli pierwszą Księgę Samuela, to jest ten rozdział, który rozważamy od kilku poprzednich odcinków. Jesteśmy cały czas w temacie związanym z królem Saulem, z prorokiem Samuelem. Dzisiaj po raz kolejny będziemy czytać to, co zadziało się w życiu króla Saula. Będziemy rozważać, dlaczego jego życie potoczyło się właśnie tak, jak się potoczyło, a nie skończyło się zbyt dobrze. I chcemy wyciągać z tych historii lekcje. Zachęcam was i zapraszam, byście ze mną otworzyli 15 rozdział pierwszej Księgi Samuela. Będziemy czytać dzisiaj fragment od 19 wersetu do 23. Jesteśmy w miejscu, w którym dochodzi do dialogu, bardzo długiego dialogu między Saulem a Samuelem. Saul przed chwilą dowiedział się, że zgrzeszył. Być może uświadomił sobie dopiero chwilę wcześniej, że to, co zrobił, nie podobało się Panu. I prorok Samuel mówi do niego od 19 wersetu. Czemu więc nie posłuchałeś głosu Pana? Rzuciłeś się na łup, popełniłeś więc to, co złe, w oczach Boga. Saul odpowiedział Samuelowi. Posłuchałem głosu Pana. Szedłem drogą, którą mnie posłał Pan. Przyprowadziłem Agaga, króla Amalekitów, a Amalekitów obłożyłem klątwą. Lud zaś zabrał ze zdobyczy drobne i większe bydło, aby je w Gilgal ofiarować Panu, Bogu Twemu, jako pierwociny rzeczy obłożonych klątwą. Samuel odrzekł. Czyż milsze są Panu całopalenie i ofiary krwawe od posłuszeństwa głosowi Pana? Właśnie lepsze jest posłuszeństwo od ofiary, uległość od tłuszczu baranów, bo opór jest jak grzech wróżbiarstwa, a krnąbrność jak złość bałwofalstwa, ponieważ zgardziłeś nakazem Pana. Odrzucił Cię On jako króla. Bardzo ciekawą rzeczą jest to, co możemy przeczytać w tym fragmencie. Mnie to zatrzymało na moment, kiedy rozważałem ten fragment, bo dochodzi tutaj do pewnego dialogu, który przeczytaliśmy. Bardzo ciekawy argument wychodzi z ust króla Saula. To jest argument, który poniekąd jest bliski nam, poniekąd jest bliski naszemu życiu. Dlaczego? Zobaczymy za moment. Kiedy król Saul dowiaduje się, że źle postąpił, co wychodzi z jego ust? Werset 20 i 21. Saul odpowiedział Samuelowi. Posłuchałem głosu Pana, szedłem drogą, którą mnie posłał Pan. Przyprowadziłem Agaga króla Amelekitów, a Amelekitów obłożyłem klątwą. Lud zaś zabrał ze zdobyczy drobne i większe bydło, aby je w Gilgal ofiarować Panu Bogu Twemu jako pierwociny rzeczy obłożonych klątwą. Co się dzieje w tym momencie? Saul dowiaduje się, że grzeszy, dowiaduje się, że źle postąpił i że Panu Bogu to się nie podobało. I zamiast skruszyć swoje serce, zamiast przyznać się, co myślę w jego sercu gdzieś na głębokościach brzmiało, on wiedział, że źle uczynił. I zamiast teraz skruszyć się przed Bogiem, to wybiera niestety złą drogę. Co zaczyna czynić? Zaczyna tłumaczyć się. Zaczyna mówić, ale przecież ja służyłem Bogu. Przecież ja robiłem to, czego On ode mnie chciał. Tylko w tam jednym momencie mój lud wziął teraz z tych rzeczy obłożonych klątwą coś dla siebie, ale wziął po to, żeby ofiarować przecież Bogu dziesięciny, pierwociny, by złożyć z tego Bogu ofiarę. I zobaczcie, do jakiego dziwnego położenia w tym tłumaczeniu Saul doszedł. Saul zaczął tłumaczyć prorokowi, że to, co zostało obłożone klątwą, czyli to, czego Bóg nie chciał dotykać, nie chciał z tym mieć nic wspólnego, że lud to sobie zabrał po to, żeby z tego złożyć Bogu ofiarę. Jest to trochę słabe myślenie. I było to myślenie i mentalność, którą miał w tym momencie król Saul. Ale zobaczcie, jaka jest logika w tym, żeby złożyć Bogu ofiarę, z której ty wiesz tak naprawdę, że Bóg nie będzie się cieszył. Saul chciał złożyć w swoim tłumaczeniu Bogu ofiarę, której Bóg nie chciał zaakceptować. Ja rozumiem ten fragment w ten sposób, że Saul wcale nie szukał upodobania przed Bogiem w tym, co chciał uczynić. Saul tak naprawdę chciał wziąć coś z tej ofiary dla siebie. Kiedy jego oczy zobaczyły to złoto, kiedy jego oczy zobaczyły to wielkie mnóstwo rzeczy, które zostały mu dane tak naprawdę przez zwycięstwo, które zgotował mu Pan Bóg, wtedy chciwość zaczęła zawładać jego sercem. I dlatego zrobił to, co zrobił. Pierwszy błąd i pierwsza lekcja, która płynie z tej historii jest taka, by kiedy zgrzeszysz, pokutuj przed Panem. Kiedy zgrzeszysz, miej tą odwagę, żeby klęknąć przed Nim i Go przeprosić. Nie próbuj się wybielać, nie próbuj się usprawiedliwiać. Ponieważ Pan Bóg przyjmuje ofiary, które będą Mu się podobały. Jakie ofiary podobają się Bogu? Jaka ofiara podoba się Bogu? Bogu podoba się ofiara, która jest ofiarą miłości. Bogu spodoba się ofiara i On przyjmie ofiarę, która będzie ofiarą pełną miłości. Ofiara Saula, którą próbował wcisnąć Bogu na siłę tak naprawdę, była ofiarą pełną chciwości, dlatego Bóg ją odrzucił. Bóg szuka ludzi, którzy będą składali Mu ofiarę miłości, którzy będą składali Mu ofiarę, która będzie Mu się podobała. Faryzeusze mieli właśnie ten problem, ponieważ oni byli perfekcyjni w przestrzeganiu prawa. Faryzeusze byli perfekcyjni w tym, żeby składać Bogu ofiary, które będą z zewnątrz wyglądały jak naprawdę cenne ofiary. Jednak Pan Bóg patrzy na serce. Pan Bóg patrzy na to, co jest w środku, nie na opakowanie. Dlatego Jezus miał dość spory problem, albo inaczej powiem, faryzeusze mieli dość duży problem z Jezusem, ponieważ Jezus potrafił wziąć ubogą kobietę, wdowę na środek, jako przykład i pokazać, że ona wrzuciła tak mało, jednego pieniążka, w porównaniu do tych wszystkich innych wielkich ofiar, które składali inni bogacze i pokazać, że to jej ofiara podoba się Bogu, ponieważ jej ofiara była ofiarą właśnie miłości, ofiarą, której dała całą siebie, dała wszystko, co miała, coś, co było cenne. Faryzeusze nie chcieli dać w ofierze swojej serca. Oni robili wszystko naokoło. Myślę, że to widać na kartach Ewangelii, kiedy pod takim płaszczykiem i pod pozorem przestrzegania prawa, czyli podobania się Bogu, potrafili w swojej nienawiści kamienować człowieka, potrafili w swojej nienawiści zapomnieć o tym, że Bogu podobają się ofiary, które są pełne miłości, a w miejsce miłości wkładali prawo, wkładali przepis, wkładali paragraf i tym paragrafem potrafili człowieka zabić. Jak wiele razy to dzieje się dzisiaj. W imię Boga potrafimy kogoś zniszczyć, potrafimy kogoś przeklinać. W imię Boga, w imię prawa, w imię składania Bogu ofiary, robieniu Mu przysługi potrafimy zniszczyć drugiego człowieka i Bóg w takiej ofierze nie ma upodobania. Możemy właśnie w taki sposób spojrzeć na Saula, który przed swoim nawróceniem, przed tym, kiedy dostał imię Paweł, zanim jeszcze stał się chrześcijaninem, prześladował, mordował, porywał tych, którzy wierzyli w Jezusa. On całą swoją gorliwością, jest napisane w Słowie Bożym, że pałał tak wielką gorliwością w przepisach i dla przepisów bożych, dla przepisów prawa, że właśnie w imię tych przepisów wtrącał ludzi do więzienia, w imię tych przepisów mordował, prześladował. Jest napisane, że nawet zgodził się na prześladowanie i śmierć, na zabicie pierwszego męczennika Szczepana, czytamy o tym w Dziejach Apostolskich. Więc niewłaściwe składanie ofiar Bogu może zabić. I dzisiaj ważne jest, by to zrozumieć, że jeśli w naszej ofierze nie ma serca, jeśli w naszych ofiarach, które składamy Bogu, nie ma miłości do Boga i miłości do człowieka, taka ofiara nie będzie podobała się Bogu. Bóg nie chce przyjmować ofiar, które nie mają z Nim nic wspólnego. Nie bądźmy tak dobroduszni dla Boga, żeby składać Mu ofiarę, którą trzeba będzie Mu wciskać i wpychać na siłę, bo On nie będzie chciał mieć z tym nic wspólnego. Pan Bóg szuka ludzi, którzy to zrozumieją i takie ofiary chce przyjmować. 22 werset mówi tak. Czyż milsze są Panu całopalenia i ofiary krwawe? Czyż milszy jest Panu wysiłek, nasz trud, który czynimy od posłuszeństwa głosowi Pana? Czasami próbujemy się zagalopować i czasami możemy się zagalopować, robiąc dla Boga i czyniąc dla Boga wiele rzeczy. A co jeśli w tym Boga nie ma? Spytaj dzisiaj sam siebie, czy jesteś posłuszny temu, co Bóg do ciebie mówi, czy próbujesz na własną modłę, na własny sposób uszczęśliwić Boga swoimi czynami i swoją służbą Jemu. Przypomina mi się taka historia, kiedy czytałem i żyłem dość mocno tym fragmentem, że Bóg woli posłuszeństwo od moich ofiar, posłuszeństwo Jego głosowi. Kiedyś czytałem ten fragment kilka dni i szedłem przez środek miasta, szedłem wiaduktem i to był okres kilku tygodni, kiedy zwracałem uwagę na jedną osobę. To była jakaś osoba dość specyficznie ubrana i nauczyłem się tego, że kiedy widuję dane osoby tak nagle przez okres kilku dni, kilku tygodni, bardzo regularnie, a ich nie znam, to bardzo prawdopodobne, że Bóg chce coś dla nich zrobić. Tak że szedłem kiedyś tym wiaduktem, patrzę, idzie ta osoba i pomyślałem sobie, to jest ten moment, kiedy może Bóg chce dla niej coś uczynić. Ale wymiękłem, przyznam szczerze, przestraszyłem się i powiedziałem wtedy do siebie, to ja może nie będę jej teraz nic mówić, nie będę za nią leciał, ja wrócę do domu i się pomodlę. Zrobiłem coś, co jest napisane w tym fragmencie. Chciałem pominąć posłuszeństwo Bogu, a wielkodusznie zaoferować Mu moją modlitwę. Ale co za znaczenie i co za wartość ma modlitwa, nawet modlitwa, kiedy ty nie jesteś posłuszny Bogu. I zawróciłem się w jednym momencie, pobiegłem za nią. Chciałem powiedzieć jej wtedy o miłości Pana Jezusa, ona trochę była zawstydzona i nie za bardzo chciała ze mną rozmawiać. I w jednym momencie przyszła do mnie myśl, zapytaj ją o jej relację z tatą. I kiedy już nie chciała, chciała mnie spławić, chciała odejść, zadała mi jedno pytanie, a jak wygląda twoja relacja z twoim własnym tatą? I ona spoważniała i powiedziałem, ja wiedziałem, że to słowo dotknęło jej serca. Powiedziałem jej, że będę modlił się za nią, za jej relację z ojcem i że Bóg jest jej najlepszym tatą. Posłuszeństwo Bogu jest dużo bardziej cenne niż nasze własne pomysły na naszą własną pobożność. Więc Panie, chcemy Cię teraz prosić o takie uległe serca, serca, które są skłonne i zdolne do pokuty, do przeproszenia Cię za zło. Ale spraw też, abyśmy nie chcieli naszymi własnymi dobrymi czynami odkupić się Tobie, ale byśmy ufali całkowicie w ofiarę Jezusa, wierząc, że ta ofiara jest naszym okupem i wierząc w to, że będziemy podobać się Tobie, kiedy będziemy kochać Ciebie całym sercem i kochać naszych bliźnich. Spraw, by nasze ofiary były ofiarami pełnymi miłości i pełnymi oddania Tobie. Duchu Święty, wypełnij nasze serca swoją miłością, byśmy tę miłość przelewali na innych. Amen. Niech Bóg będzie uwielbiony i ofiary, które będziemy składać, niech będą miłe Jemu. Niech Bóg Cię błogosławi. Amen.