 Każde powołanie przynosi piękne owoce, ale ma też swoją cenę. I o tej cenie w dzisiejszym kwadranciku ze słowem, na który Was bardzo serdecznie zapraszam. Cześć, witajcie bardzo serdecznie w kolejnym kwadranciku ze słowem, w kolejnym odcinku, w którym rozważamy Boże Słowo i wchodzimy w głąb tego wszystkiego, co Pan Bóg chce, jak wierzymy do nas, przez Księgi Starego Testamentu mówić. Także dzisiaj bez jakichś wielkich wstępów będziemy przechodzić do 19 rozdziału pierwszej Księgi Królewskiej, czyli do fragmentu, który rozważaliśmy ostatnio właśnie w poprzednim odcinku, ale tak jak powiedzieliśmy sobie, jest też w tym fragmencie drugi temat, który chciałbym poruszyć i który myślę jest niezwykle cenny, niezwykle ważny pod kątem wejścia w swoje powołanie, pod kątem tego, żeby wziąć to, co Pan Bóg nam daje, by wejść w to, co jest Jego propozycją dla naszego życia, bo kiedy w nią wchodzimy, wtedy jesteśmy szczęśliwi, wtedy jesteśmy spełnieni i wtedy wiemy, po co żyjemy na tej ziemi. Myślę, że jedną z najgorszych rzeczy, która może nam się przytrafić w życiu, to minąć się z Bożym powołaniem. Kiedy ja sobie zadaję pytanie, co najgorszego w moim życiu by się mogło wydarzyć, to chyba to jest pierwsza odpowiedź, która przychodzi mi do głowy, by minąć się z Bożym powołaniem albo by w nie nie wejść, by zostać poza Nim i by Pan Bóg mógł sobie wybrać kogoś innego w mojej miejsce. To byłoby dla mnie naprawdę trudne. Więc o wejściu w powołanie dziś będziemy mówili, więc przeczytajmy raz jeszcze I Księgę Królewska, XIX rozdział od 15 do 21 wersetu. Wtedy Pan rzekł do niego, Idź i wracaj swoją drogą ku pustyni Damaszku, kiedy tam przybędziesz, namaścisz Hazaela na króla Aramu. Później namaścisz Jehu, syna Nimszego, na króla Izraela. A wreszcie Elizeusza, syna Szafata z Abelmechola, namaścisz na proroka Potowie. A stanie się tak. Uratowanego przed mieczem Hazaela zabije Jehu, a uratowanego przed mieczem Jehu zabije Elizeusz. Zostaw jednak w Izraelu siedem tysięcy takich, których kolana nie ugięły się przed Baalem i których usta go nie ucałowały. Eliasz stamtąd poszedł i odnalazł Elizeusza, syna Szafata, orzącego dwanaście par wołów, przed nim, a on przy dwunastej. I to jest ten fragment, ta część tego fragmentu, na który chciałbym, byśmy się skupili. Wtedy Eliasz, podszedłszy do niego, zarzucił na niego swój płaszcz. Wówczas Elizeusz zostawił woły i pobiegłszy za Eliaszem powiedział Pozwól mi ucałować mojego ojca i moją matkę, abym potem poszedł za tobą. On mu odpowiedział Idź i wracaj, bo po co ci to uczyniłem. Wtedy powrócił do niego i zaraz wziął parę wołów, złożył je na ofiary, a na jarzmie wołów ugotował ich mięso oraz dał ludziom, aby zjedli. Następnie wybrał się i poszedł za Eliaszem, stał się jego sługą. Widzimy, że prorok Eliasz czyni to, co sam usłyszał, przebywając w obecności Pana. Bardzo często tak jest, kiedy się modlisz, masz swój plan na życie, masz swój plan na to, co zrobisz, co już dzisiaj robisz, masz swój plan na spotkanie modlitewne i wtedy idziesz się modlić i wszystko się sypie. Idziesz się modlić i Pan Bóg mówi ale ja dzisiaj chcę, żebyś zrobił coś inaczej. A my wtedy często mówimy ale no, tak miałem zrobić, taką mam rozpiskę, tak mam tutaj rozeznane, a Pan Bóg może przyjść i powiedzieć ale ja chcę zrobić dzisiaj co innego. I jak zachowasz się w takiej sytuacji? Jak zachowasz się, kiedy poczujesz, że Pan Bóg nagle zmienia plan, kiedy Pan Bóg zmienia kierunek, kiedy Pan Bóg mówi nie pójdziesz w prawo, tak jak Ci wcześniej mówiłem, ale pójdziesz w lewo. I to są momenty, w których, wiecie, kiedy wybieramy poruszenie ducha i idziemy za poruszeniem ducha. Ludzie mogą być często zszokowani, ludzie mogą być zadziwieni, ale kiedy idziemy za tym, co mówi do nas Bóg, wtedy Bóg działa, wtedy On przychodzi z wielką mocą. A bardzo często, kiedy ufamy naszym schematom, przyzwyczajeniom temu, co było kiedyś, no to właśnie przestajemy widzieć Boże działanie, przestajemy doświadczać świeżej mocy Pana Boga i jedynie wspominamy to, co On czynił kiedyś. Więc kluczem do tego, by być na bieżąco z Bogiem, jest to, by słyszeć głos Boży, by iść za Nim, by być Mu posłusznym. Bo możesz usłyszeć i jedną rzeczą jest usłyszeć, drugą rzeczą być Mu posłusznym. I do takiego posłuszeństwa Pan nas zachęca. Więc Eliasz jest posłuszny Bogu, namaszcza proroka Elizeusza i zarzuca na niego płaszcz. To jest znak proroczy tego, że Elizeusz jest wybrany przez Pana i że On będzie namaszczony przez proroka Eliasza. To jest znak namaszczenia, znak powołania. I to, co widzimy, co się dzieje w ogóle wcześniej między Eliaszem i Elizeuszem jest bardzo ważne, ponieważ to jest styl Królestwa Bożego. O czym mówię? O uczniostwie. Elizeusz chodził za Eliaszem, kroczył za Eliaszem, Elizeusz trzymał się go, Elizeusz był uczniem Eliasza, uczył się od niego, podpatrywał jak Eliasz żyje z Bogiem, jak się modli, jak posługuje. On był świadkiem tych też rzeczy, które w ostatnim czasie gdzieś siedziały w Eliaszu. On był uczniem. Uczniostwo jest bardzo ważną rzeczą w Królestwie Bożym. Ja sam, kiedy wchodziłem w posługę, kiedy sam gdzieś właśnie po moim takim świadomym nawróceniu chciałem wejść w Boże obietnicę, złapałem się tego księdza, dzięki któremu przyszedłem do Pana Jezusa i patrzyłem jak on się modli, patrzyłem jak on modli się za innych, jak on posługuje, wpatrywałem się w to wszystko, jak wygląda jego życie i chciałem robić to samo. Nie wiedziałem jak, więc robiłem to samo. I przez to ja szybko wzrastałem. On brał mnie ze sobą, kiedy się modlił i to było dla mnie bardzo ważne. Dzisiaj w swojej wspólnocie zauważam też taką zależność, że najszybciej w posłudze wzrastają ci, którzy ze mną jeżdżą. Najszybciej dojrzewają do posługi ci i są na poziomie. Niektórzy nawet w niektórych przestrzeniach posługi charyzmatycznej są lepsi ode mnie, a to ja ich uczyłem. I można było sobie pomyśleć, no ale jak to? No Pan Bóg tak działa i ja jestem za to Bogu bardzo wdzięczny. I to jest ta zasada. To się zadziało dlatego, że oni byli, że oni brali udział w tym, co Pan Bóg robi w moim życiu. Oni uczyli się, oni podpatrywali i sami z odwagą weszli w to, do czego Bóg ich wzywa i robią to naprawdę dzisiaj wspaniale i pięknie i rozwijają się i ja to widzę. Widzę ich wzrost. Więc to jest naprawdę ważne, żebyśmy złapali się kogoś, żeby się od kogoś uczyć, żeby być przy nim, żeby mu towarzyszyć. Elizeusz towarzyszy Eliaszowi i dlatego wchodzi dalej, później jest napisane, do tego też dojdziemy, że jest jakby osobą, która woła o dwukrotnie większe namaszczenie, o dwa razy więcej pomazania Bożego dla swojego życia. I może zrobić to tylko osoba, która ma relację ze swoim duchowym mistrzem, nazwijmy to, z kimś, od kogo się uczysz, z kimś, od kogo jakby starasz się nauczyć życia z Bogiem. I co się dzieje dalej? Widzimy, że Elizeusz pozostawia całą trzodę, kiedy Eliasz go powołuje, Bóg przez Eliasza go powołuje, Elizeusz zostawia trzodę, jest bogatym człowiekiem, zostawia trzodę, biegnie pożegnać rodziców i później jest napisane, że złożył ofiarę z pary wołów, złożył ofiarę z tego, co miał, z tego, co było jego dorobkiem, z tego, co było jego dobytkiem, z tego, co było jego bogactwem. I to nam pokazuje, że wejście w posługę zawsze wiąże się z ceną, którą trzeba zapłacić. Wejście w posługę zawsze wiąże się z ceną, która jest do zapłacenia. Tak jak powiedziałem wcześniej, wielu ludzi widzi posługę, widzi jej owoce, widzi ludzi, którzy się nawracają, cuda, które się dzieją, błogosławieństwo, które przychodzi, kiedy pełnimy Boże dzieła, a mało kto widzi cenę, którą trzeba zapłacić, żeby tam wejść i później cenę, którą trzeba cały czas płacić, będąc w posłudze. I tą cenę płaci się i tą ofiarę składa się do końca naszego życia. I jakby warto jest, żebyśmy to tutaj zobaczyli. Elizeusz był człowiekiem bogatym, tak jak powiedziałem, i złożył z tego swojego bogactwa ofiarę i poszedł za Bogiem. Zostawił rodziców, zostawił dobytek, zostawił dom, zostawił wszystko, co miał. I każda posługa tak się rodzi. Nie ma drogi na skróty. Każda posługa rodzi się z zostawienia czegoś dla Chrystusa. Nie da się pójść za Chrystusem, nie zostawiając swojego życia w tyle. Nie da się pójść za Chrystusem naprawdę, oddawać Mu swojego życia bez złożenia ofiary. Nie da się tego zrobić. Sam Pan Jezus powiedział, Mateusza 16, 24, wtedy Jezus rzekł do swoich uczniów, czyli do tych, którzy za Nim szli, którzy z Nim przebywali, którzy patrzyli na Niego, uczyli się, którzy mówili, panie, naucz nas się modlić, pokaż nam, jak żyć z Bogiem, jak to robić, żeby mieć takie życie, jakie masz ty. I Jezus mówi do uczniów, jeśli kto chce, pójdź za Mną, niech się zaprze z samego siebie, niech weźmie krzyż swój i niech mnie naśladuje. I w kontekście Jezus to mówi zostawienia swojego życia, zostawienia swoich planów, zostawienia swojej przeszłości, zostawienia tego, co jest dla ciebie cenne. Trzeba się zaprze z samego siebie, zostawić to Chrystusowi, oddać to Chrystusowi, złożyć z tego ofiarę i naśladować Chrystusa. Nie ma drogi na skróty, jeszcze raz to powiem. Nie ma innej drogi, nie ma alternatywy. To jest jedyna droga, bo Jezus jest jedyną drogą. On jest jedyną prawdą. On jest jedynym życiem. I kiedy wchodzisz w tą drogę, kiedy wchodzisz na tę drogę, kiedy wchodzisz w tą prawdę i w to życie, zaczynasz żyć Jego życiem. Zaczynasz żyć w taki sposób, o którym mówi św. Paweł. Nie żyję więcej już ja, ale żyje we mnie Chrystus. Zaczynasz doświadczać Jego obecności, Jego prowadzenia, tego, że On sam troszczy się o twoje życie, że On sam załatwia twoje problemy, że On sam rozwiązuje bitwy i nie pozwala cię zniszczyć ludziom, którzy chcą cię zniszczyć. Kiedy jesteś w Chrystusie, nie musisz się o to wszystko bać. Kiedy masz z Nim relacje, kiedy ofiarowujesz Mu swoje życie, oddajesz Mu rzeczy cenne, On sam staje się najcenniejszy i On sam walczy o ciebie. To jest naprawdę niesamowite. I ja, jak patrzę wstecz, to faktycznie było wiele takich historii, kiedy musiałem oddać Bogu, jako nastolatek, rzeczy, które wtedy były w moim sercu, na pierwszym miejscu, jak gry komputerowe. Pamiętam, jak któregoś razu, opowiadałem często tę historię już nie raz, jak Pan Bóg... Kiedyś modliłem się i szedłem do spowiedzi przed świętami. Zapytałem, co, Panie Boże, jeszcze w moim sercu, w moim życiu jest nie tak? Co chciałbyś zmienić? Co chciałbyś zrobić? I Pan Jezus wtedy powiedział bardzo wyraźnie na modlitwie, usłyszałem, że mam wyrzucić gry komputerowe. I dla mnie to był szok. Jak mogę wyrzucić gry komputerowe, skoro grałem w nie teraz nie wiadomo ile godzin dziennie? Co ja będę robił w życiu, jak wyrzucę gry komputerowe? I to było na tyle mocne. Ja musiałem z tym walczyć, sam ze sobą. I w końcu mówię, Boże, jeśli to ma być przeszkoda, jeśli Ty chcesz mnie wziąć dalej, a to jest balastem, który nie pozwala mi pójść za Tobą, to ja to wywalam. Z bólem serca, ale to wywaliłem. I to była wtedy, myślę... Dla nas to pierdoła, bo zobaczcie, czy ktoś nie ma poważniejszych rzeczy, które trzeba zostawić? Pewnie ma. Ale na każdym etapie życia są obszary, są rzeczy, które w tym czasie są dla nas ważne. No wiadomo, że dla Ciebie może dzisiaj nie jest gra komputerowa ważna. I dla mnie też może się tak trochę uśmiecham, jak o tym opowiadam. Ale mamy dzisiaj rzeczy, które dla nas są ważne, a za paręnaście lat może uznasz to za coś błahego. Na danym etapie życia coś, co zajmuje ważną część Twojego serca jest ważne, by zostało oddane Bogu. Bóg to wie, Bóg to widzi. I Bóg nie patrzy na to przez pryzmat a to jest gra, a to jest coś, a to jest coś. Bóg patrzy na serce. Patrzy ile to zajmuje Twojego serca. Jeśli... Przepraszam. Jeśli Ty jesteś w stanie oddać Bogu, jeśli Ty jesteś w stanie Mu podarować, to jest wtedy ofiarą, która jest cenna. To są te woły, które jak Elizeusz składasz Bogu na ofiarę, jako znak, że ofiarowujesz Mu swoje życie. I tak jak wspomniałem też wcześniej, to nie jest tak, że kiedyś złożyłem Bogu ofiarę i dzisiaj jestem wolny i mogę się mądrzyć. No nie. Cały czas, będąc w posłudze, chcąc iść dalej, oddaję Bogu i staram się oddawać Bogu kolejne cząstki, kolejne przestrzenie mojego serca, kolejne przestrzenie mojego życia. Często kiedy Bóg Ci błogosławi i On Ci daje to błogosławieństwo, to Ty musisz umieć oddać to błogosławieństwo, nawet na poziomie serca. Powiedzieć Boże, jak zabierzesz to, co mi dałeś, to nie ma z tym żadnego problemu, bo to jest Twoje. I musimy umieć żyć w dystansie, w takim odseparowaniu się od rzeczy tego świata. I wtedy, kiedy to robimy, kiedy mamy wolność w sercu, kiedy jesteś wolny od pieniędzy, mimo że Bóg błogosławi Cię finansowo, kiedy jesteś wolny od błogosławieństwa na poziomie rzeczy, które ktoś Ci kupił, dał, a tak naprawdę dał Ci je Bóg. Jeśli masz w tym wolność, jest wszystko w porządku. Problem pojawia się wtedy, kiedy to, co Bóg Ci daje, jako swoje błogosławieństwo, staje się znowu bożkiem. I trzeba się z tym rozprawić, złożyć ofiarę z tego, bo inaczej nie pójdziesz dalej. Inaczej będziesz stał w miejscu. Dzisiaj dla mnie osobiście chyba największą taką ceną, którą płacę, będąc w posłudze, to jest cena z mojego czasu, z życia osobistego, którego nie mam zbyt wiele, bo spędzam czas z ludźmi, na posługach, na modlitwie, bo jestem ciągle z ludźmi. I niektórzy, którzy próbują się ze mną umówić, nawet ze wspólnoty, umawiają się od pół roku i nie możemy się spotkać, bo ciągle gdzieś mnie nie ma. Ciągle jestem z ludźmi, ciągle posługuję i muszę gdzieś być. I to jest ofiara, którą składam. Chcę odpocząć czasami, ale przychodzą kolejni ludzie. I jasne, trzeba umieć być asertywnym, ale i tak nawet jak jesteś asertywny, to zaraz są kolejni ludzie, którym już nie możesz odmówić. I każde powołanie ma swoją cenę. Więc jeśli wejdziesz w swoje powołanie, będziesz musiał zapłacić cenę i będziesz musiał płacić ją, będąc w nim. Ale jest naprawdę radosna nowina, bo możemy mówić o cenie, możemy mówić o ciężarze, o krzyżu, który trzeba nieść, ale w tym wszystkim jest radość. I jest fragment, którym chciałem zakończyć, Mateusza 11.30, albowiem jarzmo moje jest słodkie, brzemię moje jest lekkie. Jeśli płacisz cenę za życie z Bogiem, jeśli niesiesz swój krzyż i to jest twój krzyż do niesienia, jeśli Pan ci go dał, to będziesz doświadczał owoców tego, czy jakby rozumienia tego fragmentu, że to jarzmo będzie słodkie, a brzemię będzie lekkie. I mimo, że będziesz zmęczony, będziesz szczęśliwy, mimo, że będziesz być może spędzał czas inaczej, jakbyś sobie to zaplanował, będziesz miał radość w sercu, bo robisz to z Panem i dla Pana. I życie z Nim, spalanie się w życiu jest tylko sensowne wtedy, kiedy spalasz się dla Boga, a nie bez Boga. Więc o to chciałbym się pomodlić, byśmy byli ofiarnymi ludźmi, byśmy byli ludźmi, którzy nie boją się złożyć ofiary ze swojego życia, nie boją się pójść za Bogiem w życiu, które ma wartość i które ma swoją cenę. Więc Panie, chcemy Cię prosić o to teraz. Ojcze, chcemy Cię prosić, byśmy stali się ludźmi, których wiara ma wartość, których wiara ma jakość, która jest widoczna dla ludzi w świecie i chcemy być tymi, którzy oddadzą Tobie pełnię swojego serca, pełną kontrolę w swoim życiu. Chcemy, Panie, nie tylko zadowolić się tym, że kiedyś oddaliśmy Ci jakąś cząstkę siebie, ale chcemy dzisiaj dalej oddawać Ci swoje życie, chcemy dalej, Jezu, oddawać Ci to, co jest nasze, co sobie przywłaszczyliśmy jako swoje. Oddajemy Ci to wszystko, Boże. I dajemy Ci pozwolenie, i dajemy Ci zgodę na to, pełną zgodę na to, byś wziął wszystko, co chcesz wziąć, tylko weź nas dalej. Daj nam więcej swojej mocy, więcej namaszczenia i daj nam serca, które będą Ci posłuszne i będą Cię kochały jeszcze mocniej. O to wołamy, o to prosimy. Przez potężne imię Jezusa. Amen. Niech Pan Jezus Cię błogosławi i widzimy się w kolejnym kwadranciku ze Słowem. No i pomódlcie się za mnie, Pan Będę, Będę bardzo szczęśliwy, za łapkę w górę i subskrypcję też. Z Bogiem. Pa.