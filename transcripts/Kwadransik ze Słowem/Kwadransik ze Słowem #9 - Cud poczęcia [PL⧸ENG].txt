 Jesteśmy z powrotem! Jest Marcin, jest Biblia, czyli wszystko jest na swoim miejscu. Cieszę się, że jesteście ze mną znowu po tej przerwie prawie tygodniowej. Chciałem was z całego serca przeprosić, że to się wszystko tak rozciągnęło, ale byłem i w Nowym Sączu, kawał drogi jedzie się ze Skierniewic, chyba 5 godzin, to jest dramat, mówię wam. Mieliśmy tam niesamowite 2, albo już prawie 3 dni nagrań razem z RTCK. W kwietniu pojawią się już też materiały z tego czasu. Parę dni później pojechałem na forum charyzmatyczne do Łodzi, gdzie byłem tam razem z Mocnymi w Duchu. Czas był niezwykły, czas był wspaniały, ale to wszystko sprawiło, że kwadransiki trochę przystopowały. Jak widzicie jesteśmy w nowym miejscu. Dla mnie to może nie jest nowe miejsce, bo to mój pokój. Ale myślę, że idziemy do przodu. Jak widzicie dziękuję wszystkim, którzy się do tego przyczynili. Dziękuję wszystkim, którzy pomagają mi podkręcać śrubkę i to wszystko sprawia łącznie, że ten kanał będzie nabierał nowej jakości i będzie to wyglądało, myślę, coraz lepiej. Więc razem ze zmianą miejsca zmieniamy księgę. Jest dzisiaj środa popielcowa, zaczynamy Wielki Post, więc dużo początków, dużo nowych rzeczy. Zaczniemy pierwszą księgę Samuela. Myślę, że to Pan Bóg tak nas prowadzi w tę stronę i dzisiaj też zobaczycie, na koniec będziemy się wspólnie modlili o pewne szczególne rzeczy i w takim szczególnym kierunku, który też przyszedł do mojego serca, kiedy zaczynałem czytać ten fragment. Więc otworzymy sobie pierwszy rozdział. Dla tych, którzy może dopiero co trafili na ten kanał, nie wiecie co tu się dzieje, witam Was bardzo serdecznie i zachęcam do tego, byście mogli wrócić sobie do Księgi Wyjścia, do tych ośmiu odcinków, które już są za nami. Ostatnia też taka rzecz, którą dodałem na kanale, jeśli widzieliście, jeśli nie, to też zapraszam. To jest to nagranie z Mszy Świętej, z modlitwą o uzdrowienie w parafii św. Tomasza na Ursynowie. I to jest takich pięć minut, taki wielki skrót tego, co Pan Bóg tam uczynił, a myślę, że były to naprawdę niezwykłe rzeczy. Więc jeśli chcecie zobaczyć, jak taka posługa wygląda, te miejsca, gdzie normalnie jeżdżę, bo nie oszukujmy się, dla mnie nagrywanie się przed aparatem nie jest czymś naturalnym. Bardziej naturalne jest dla mnie to, kiedy idę do ludzi i po prostu dzielę się tym, co mam w sercu, dzielę się Ewangelią, dzielę się Jezusem i modlę się z nimi i o uzdrowienie, i o te rzeczy, które mają w sercach ci, którzy przychodzą na takie spotkania. Także zachęcam Was do tego, byście sobie do tych materiałów, do tych nagrań wrócili. A co dzisiaj będzie? Dzisiaj będziemy czytać sobie o Annie, będziemy czytać sobie o kobiecie, która nie mogła mieć dzieci. O kobiecie, która znalazła się w ciężkim położeniu, szczególnie w tamtym czasie, w tamtym okresie, ponieważ jedną rzeczą jest to, że kobieta chce mieć dziecko i chce być matką. I jeśli to się nie dzieje, to jest już to trudne położenie w życiu. W tamtejszym czasie, w którym były spisywane te księgi i w tamtejszej kulturze, było to jeszcze bardziej ciężkie, ponieważ tak mniemano i tak rozumiano taką sytuację, że kobieta jest albo przeklęta, albo płaci jakąś karę za grzech, w każdym razie jest odsunięta trochę na margines. Także te dwie rzeczy, czy te rzeczywistości nakładały się na siebie i na pewno nie była to łatwa sytuacja. Dlatego otwórzmy sobie pierwszy rozdział Księgi Samuela i spróbujemy też, żeby przeskoczyć te fragmenty, które być może na to rozważanie nie będą nam tak bardzo potrzebne. Zaczniemy od pierwszego do ósmego wersetu, a później od dziewiętnastego do dwudziestego. Także weźcie swoje Biblie w ręce i przeczytajmy wspólnie ten fragment Pisma. Był pewien człowiek w Rematajm, sufita z górskiej okolicy Efraima, imieniem Elkana, syn Jerochama, syn Elichu, syna Tochu, syna sufa Efratyty. Na razie dobrze mi idzie. Miał on dwie żony. Jednej było na imię Anna, ta o której mówiliśmy sobie, a drugiej Peninna. Peninna miała dzieci, natomiast Anna ich nie miała. Corocznie człowiek ten udawał się z miasta swego do Silo, aby oddać pokłon i złożyć ofiarę dla Pana zastępów. Byli tam dwaj synowie Helego, Hoffni i Pinhas, kapłani Pana. Pewnego dnia Elkana składał ofiarę. Dał wtedy żonie swej Peninnie i wszystkim jej synom i córkom po części zeskładanej ofiary. Również Annie dał część, lecz podwójną, gdyż Annę bardzo miłował, mimo że Pan zamknął jej łono. To też jest ważne wyjaśnienie, kiedy czytamy, że Pan zamknął komuś łono albo Pan zesłał nieszczęście. Trzeba to też zrozumieć, tę tej mentalność. Myślano i twierdzono, że wszystko, co się dzieje, jest zesłane przez Pana. To jest kontekst Starego Przymierza, Starego Testamentu, że wszystko, co się dzieje, to tak chciał Pan. Jezus w Nowym Testamencie pokazuje nam, że niekoniecznie tak jest, że kiedy Jezus przyszedł i uzdrawiał chorych, On pokazywał, że choroba nie jest stanem, z którym On się zgadza, z którym Jego Ojciec się zgadza, dlatego On chorych uzdrawiał. Więc nie wgłębiając się w ten temat, bo tu też można by było iść daleko, głęboko i szeroko, to nie Pan zesłał na nią bezpłodność, tak po prostu się stało, taka rzeczywistość spotkała Annę. I warto, żebyśmy czytając to, to rozumieli, ponieważ Bóg jest dobry. Bóg nie zsyła na nas rzeczy, które są dla nas ciężarem, które są bólem, chorobą i On się z tego cieszy. Niektórzy ludzie taki obraz Pana Boga mają. On nie jest prawdziwy. Więc... Jej współzawodniczka przymnażała jej smutku, aby ją rozjątrzyć z tego powodu, że Pan zamknął jej łono. I tak się działo przez wiele lat. Ile razy szła do świątyni Pana, tamta dokuczała jej w ten sposób. Anna więc płakała i nic nie jadła. Co się potem dzieje w tym fragmencie? Anna zaczyna się modlić, przychodzi do kapłana Helego, on ją widzi w świątyni, kiedy się modli, myśli, że jest pijana, bo nic nie mówi, nie słychać jej głosu w modlitwie, dziwnie ustami macha, że jest pijana, zaczyna na nią krzyczeć. Ona mówi, że nie jest pijana, tylko modlę się o to, by mogła mieć dziecko. I on w końcu błogosławi ją i mówi, to niech ci się tak stanie. Niech stanie ci się to, co prosisz Pana. I drugi fragment, który chcę przeczytać, właśnie z pierwszego rozdziału. Wstali o zaraniu, XIX wersetu, i oddawszy pokłon Panu, wrócili i udali się do domu swego wrama. Elkana zbliżył się wtedy do swojej żony Anny, a Pan wspomniał na nią. Anna poczęła po upływie dni, urodziła syna i nazwała go imieniem Samuel, ponieważ powiedziała, uprosiłam go u Pana. To jest niezwykła historia, pokazująca właśnie ten właściwy obraz Boga, tego, kim Bóg jest. Że Bóg jest Bogiem, który cieszy się, kiedy błogosławi, kiedy Jego dzieci otrzymują i uzyskują od Niego błogosławieństwo. Więc Anna, jak powiedzieliśmy sobie wcześniej, znalazła się w trudnym położeniu, była w bardzo trudnej sytuacji, z uwagi na to, że nie miała dziecka, nie miała syna. Ludzie uważali ją za przeklętą, za niegodną. I co się dzieje? To jest, myślę, niezbieg okoliczności, że dzisiaj zaczynamy okres Wielkiego Postu, pewnego umartwienia przed Bogiem, ale to umartwienie nie jest dla samego umartwienia. Musimy wiedzieć, że okres Wielkiego Postu nie jest po to, by się posmucić i mieć minę grobową przez te 40 dni i o to tutaj chodzi. To tak nie jest. Wielki Post jest i Kościół zachęca nas w okresie Wielkiego Postu do tego, by się umartwić w jakimś celu, by zbliżyć się do Pana, by odstawić rzeczy, które są dla nas ważne i przez to umartwienie uświadomić sobie, że Jezus jest Panem, że Jezus jest najważniejszy, że to Jezus jest tym, który naprawdę uszczęśliwia nasze serca, nasze życia. Do tego trzeba dotrzeć i żeby dotrzeć do tej prawdy, należy odsunąć od siebie to wszystko, czym otaczamy się na co dzień. Więc Anna miała w swoim sercu pragnienie, chciała mieć dziecko, chciała mieć syna i robi coś, co jest właśnie charakterystyczne dla okresu, w którym jesteśmy w Kościele. Zaczyna pościć. Za chwilę przeczytaliśmy to sobie, że ona była smutna i nic nie jadła. Ale też po tym fragmencie, gdzie czytamy, że nic nie jadła, jest napisane, że poszła się modlić, że ona modliła się w świątyni. Ponieważ post różni się czymś od diety. To nie jest to samo. Post jest postem wtedy, kiedy się modlimy. Post jest postem wtedy, kiedy spędzamy czas z Bogiem. Jeśli po prostu nie jemy, to mamy dietę. I wtedy taka dieta nie ma zbyt dużego wpływu na duchowy stan, w którym jesteśmy. Modlitwa z postem ma. I owocem jej postu, i owocem tej modlitwy jest to, że poczyna się dziecko i rodzi syna. Samuela, który staje się później wielkim prorokiem Pana. I to też nie jest przypadek. Wierzę w to, że trzy dni temu usłyszałem niezwykłą historię. Dla mnie niezwykłą historię. Zadzwoniłem do swojej koleżanki, która nawróciła się kilka lat temu, kiedy głosiliśmy jej Słowo Boże. W środku nocy byliśmy po posłudze, dzieliliśmy się świadectwem. Ona chyba o czwartej rano oddała życie Jezusowi. I życie wywróciło się do góry nogami. Bóg uzdrowił ją też z takiego regularnego, wielkiego bólu, który miała w swoim życiu. Że przestała łykać tabletki przeciwbólowej. Do dzisiaj ich nie łyka. I co się wydarzyło? Jej życie zaczęło się zmieniać. Poszła za Bogiem. I sama zaczęła modlić się za ludzi. I opowiadała mi przez ten telefon wspaniałą historię. Kiedy mówi tak, Marcin, wiesz co? Pościłam, próbowałam pościć regularnie, ale wydawało mi się, że jest to bez sensu. Bo odmawiam sobie, modlę się za innych. I ten post jakiś jest dla mnie bezowocny. Robię to, ale jest to dla mnie bez sensu. I myślę, że wielu z nas ma takie doświadczenie. Robimy to, ale jest to dla nas bez sensu, bo nie widzimy żadnych skutków. I powiedziała sobie, Boże, ja już nie będę pościła, nie będę tego robiła, bo to po prostu nie działa. I któregoś dnia przyszła do pracy. W pracy jest dwóch braci, mam nadzieję, że nie spalę tej historii. I tych spróbuję skrócić maksymalnie. I ci bracia już są w małżeństwie, mieli po jednym dzieciątku. I chcieli mieć drugie dziecko. I w jednej rodzinie urodziło się, w drugiej nie. I ta mała dziewczynka, która oczekiwała na rodzeństwo, w pewnym momencie przyszła do rodziców, powiedziała takie zdanie, które poruszyło moją koleżankę. Bo powiedziała, czemu ja się tyle modlę o rodzeństwo, a nie mamy dziecka, nie mamy dziecka, nasza rodzina nie ma tej odpowiedzi na modlitwę. Dlaczego tak się dzieje? I ona mówi, kiedy słyszałam to dziecko, moje serce po prostu zapłakało. Moje serce było tak zmiażdżone, powiedziałem sobie, muszę zacząć pościć. I ona tak myślała, ale jak to zrobić w ogóle, jak im to powiedzieć? I przyszła jej taka myśl do głowy, że musi do nich zadzwonić, ona tego dnia będzie pościła i kiedy do nich zadzwoni, to powie, że to była myślę odważna rzecz, którą zrobiła. Mówi, wiecie co, będę się za was modlić, w Słowie Bożym jest to napisane, że post i modlitwa mają moc, więc będę się modlić o to, żebyście mieli dziecko, ale pewnie to się nie stanie w ponadnaturalny sposób. Macie ze sobą współżyć, a ja się będę za was modlić. Macie ze sobą współżyć, a ja się będę za was modlić i będziemy czekać na odpowiedź. Co się stało niezwykłego? Za jakiś czas dostaje informację, że poszli do lekarza, to małżeństwo i lekarz mówi, no jesteście w ciąży. I ona była w takim szoku, mówi, faktycznie coś się zadziało, nie chciałam przepisywać sobie tego, ale zapytała się, a kiedy to się stało? I to jest niezwykła Boża wierność. Równo od tego dnia, to było 9 tygodni, 9 tygodni temu wykonała ten telefon i pościła. I powiedziała, Marcin, zobaczyłam, że Bóg wysłuchuje modlitwy i postu. Modlitwa i post może zdziałać cud, może uczynić coś, co było do tej pory niemożliwe. I chciałbym, kończąc ten kwadransik, który właśnie zatytułowaliśmy Cud Poczęcia, chcę dać wiarę tym, którzy nie mogą mieć dzieci. Chcę dać nadzieję tym, którzy myśleli, że to już jest niemożliwe. Chcę ci powiedzieć, że dla Boga nie ma nic niemożliwego. Biblia pełna jest takich historii. I jeśli jesteś w takiej sytuacji, jesteś w małżeństwie, staracie się o dziecko, lekarze powiedzieli, nie ma szans, otwórz swoje serce i chciałbym, byśmy wspólnie teraz się pomodlili. Więc weź swoją drugą połówkę, weź swojego męża, swoją żonę. Możecie zamknąć swoje oczy, albo jeśli chcecie modlić się też za kogoś, kto ma taki problem, to pomodlmy się wspólnie. Panie Jezu, ja wierzę w to, że Twoje Słowo jest prawdą i Twoje Słowo jest życiem, że to w Twoim Słowie jest zawarta wielka moc, moc, która daje życie. Bo na Twoje Słowo wszystko się stało. Ja dzisiaj dołączam się też do tego postu i mój post chcę ofiarować za tych, którzy nie mogą mieć dzieci. Jezu, niech przez Twoje imię teraz będzie zdjęte wszelkie przekleństwo bezpłodności, wszelkie przekleństwo poroniń, wszelkie przekleństwo śmierci i ja chcę ogłosić życie. Niech będzie to dla tych, którzy spodziewali się, którzy pragnęli, a to było niemożliwe. Dla Pana bowiem nie ma nic niemożliwego, dlatego w imieniu Jezusa niech będzie błogosławione każde małżeństwo, które ogląda teraz ten odcinek i niech objawi się Twoja moc, niech przyjdzie moc poczęcia i niech przyjdzie Twoje uzdrowienie, Twój cud. Niech będzie to zdrowe dziecko, które będzie Ci służyło, które będzie znakiem Twojej wierności, Jezu. Także niech Twoje imię będzie uwielbione, Panie, i niech stanie się to, o co teraz prosimy, w Twoje imię. I chcę Ciebie też, Panie, prosić o to, by Maryja wstawiała się i modliła, jako ta, która była matką i jest matką Syna Bożego. Dziękuję Ci, Panie, za to, że jesteś wierny, dziękuję Ci za to, że jesteś dobry i niech Tobie będzie oddana wszelka chwała. Amen. Wierzę, że Pan Bóg przez tę modlitwę uczynił wspaniałe rzeczy i wierzę w to, że przyjdą świadectwa tego, że Bóg nas teraz wysłuchał. Widzimy się już niedługo i niech Pan Bóg Was błogosławi. Spędźcie ten czas Wielkiego Postu razem z Nim. Zapytajcie Go, czego On od Was oczekuje i czego naprawdę pragnie. Do zobaczenia.