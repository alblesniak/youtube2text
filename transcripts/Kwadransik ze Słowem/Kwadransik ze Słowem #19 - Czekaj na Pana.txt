 Cześć, z tej strony Marcin Zieliński, widzimy się po raz kolejny. To Kwadransik ze Słowem, odcinek 19 i już za moment rozważamy wspólnie Słowo Boże. Bardzo się cieszę, że jesteśmy razem, wspólnie, po przerwie i zachęcam was, jak w każdym odcinku, do tego, by wziąć Słowo Boże do ręki, ponieważ będę to powtarzał jak refren w piosence, że Słowo Boże, które czytamy, które wchodzi przez nasze oczy, przez nasze uszy, do naszego serca, Ono nas przemienia. Chciałbym zaprosić was do tego, byście ściągnęli Biblię z półki, byście otworzyli I Księgę Samuela i dzisiaj będziemy rozważać XIII rozdział. Będzie to werset od I do XIV. Historia, która dzisiaj będzie przed nami do rozważania i będziemy ją wspólnie analizować i wsłuchiwać się w głos Pana Boga, w głos Ducha Świętego, będzie historią Saula, Króla Izraela. I przez dwa najbliższe odcinki chcemy skupić się na błędach, na tym, w jaki sposób żyć, by nie popełnić tych samych pomyłek, by nie wpaść w to samo bagno, w które wszedł Król Saul. Więc od pierwszego wersetu zacznijmy wspólnie czytać ten urywek Pisma. Saul miał nie wiadomo ile lat, gdy został królem, a dwa lata panował nad Izraelem. Saul wybrał sobie trzy tysiące ludzi z Izraelitów. Dwa tysiące pozostało przy Saulu w Mikmas i na wzgórzu Betel, tysiąc zaś przy Jonatanie w Gibea Benjamina, a resztę wojska rozpuścił do domów. Jonatan pobił załogę filistyńską, która była w Geba. Usłyszeli to Filistyni. Saul oznajmił o tym głosem trąby w całym kraju, mówiąc niech usłyszą o tym Hebrajczycy. Wszyscy Izraelici usłyszeli to, co mówiono. Saul pobił załogę filistyńską, a Izrael z tego powodu znienawidzony został przez Filistynów. Zwołano lud, aby wyruszył za Saulem do Gilgal. Również i Filistyni zgromadzili się do walki przeciw Izraelowi. Trzy tysiące rydwanów i sześć tysięcy konnicy, piechoty, zaś było tak wiele, jak piasku nad brzegiem morza. Przybywszy rozłożyli obóz w Mikmas po wschodniej stronie Bet-Awen. Kiedy Izraelici spostrzegli, że są w niebezpieczeństwie, jako że gromada podeszła już blisko, schowali się w jaskiniach, rozpadlinach, skałach, dołach i cysternach. Hebrajczycy tymczasem przeprawili się przez Jordan do ziemi Gada i Gileadu, a Saul nadal był w Gilgal. Cały zaś lud szedł za nim strworzony. Siedem dni czekał stosownie do terminu podanego przez Samuela. Samuel nie przychodził jednak do Gilgal, dlatego odchodził lud od Saula. Wtedy Saul rzekł, przygotujcie mi całopalenie i ofiarę biesiadną i złożył całopalenie. Zaledwie skończył składać całopalenie, przybył Samuel. Saul wyszedł mu naprzeciw, aby go pozdrowić. Rzekł wtedy Samuel, cóż uczyniłeś, odpowiedział Saul, ponieważ widziałem, że lud ode mnie odchodzi, a ty nie przybywasz w oznaczonym czasie, gdy tymczasem Filistyni gromadzą się w Mikmas, powiedziałem sobie, Filistyni zejdą do mnie do Gilgal, a ja nie zjednałem sobie Pana. Przezwyciężyłem się więc i złożyłem całopalenie. I rzekł Samuel do Saula, popełniłeś błąd. Gdybyś zachował przykazanie Pana, Boga Twojego, które Ci nałożył, niechybnie umocniłby Pan Twoje panowanie nad Izraelem na wieki. A teraz panowanie Twoje nie ostoi się. Pan wyszukał sobie człowieka według swego serca, ustanowił go Pan wodzem swego ludu, ponieważ nie zachowałeś bowiem tego, co Pan Ci polecił. To jest fragment, w którym po raz pierwszy możemy przeczytać o błędzie, który popełnił król Saul. Co to był za błąd i jaka lekcja spłynie z tej historii? Czytamy, że Izraelici po raz kolejny szykowali się do walki z Filistynami. I kiedy Izraelici już mieli być gotowi do tego, by wyruszyć do tej bitwy, by stoczyć tę bitwę, przede wszystkim czytamy po pierwsze, że przestraszyli się i byli przerażeni, ponieważ Filistyni mieli wielkie wojska po swojej stronie. I co jest ważną rzeczą, którą warto tutaj nadmienić? Kiedy stajemy w trudnym położeniu naszego życia, stajemy bardzo często pod presją. Jesteśmy w presji i ta presja sprawia, że przestajemy bardzo często słuchać głosu Bożego, a zaczynamy robić wszystko po swojemu. I to był problem i to był początek końca panowania króla Saula, ponieważ przestał ufać Bogu, a zaczął ufać sobie samemu. Przestał ufać temu, kto ustanowił go królem nad narodem, a spojrzał na siebie, zobaczył, że jest królem i zaufał sobie samemu. To był początek końca. I czytamy, że król Saul wszedł nie w swoje kompetencje. Powinien czekać na proroka Samuela, powinien czekać na tego, który był głosem Boga. Prorocy w Starym Testamencie byli utożsamiani z Bogiem. Gdy mówił prorok, wtedy mówił do narodu Bóg. I Samuel miał złożyć ofiarę przed Panem w imieniu całego narodu, całego zgromadzenia, ale kiedy się opóźniał, Saul zaczął zastanawiać się, czy pokonamy Filistynów, co zrobimy. Zaczął panikować, wszedł w presję i podjął złą decyzję. Wszedł w kompetencje proroka i zaczął składać ofiarę przed Bogiem. I traf chciał, to są takie zbiegi okoliczności, że kiedy zrobił to właśnie w tym momencie, mimo że czekał 7 dni i przez 7 dni prorok nie przyszedł, prorok przyszedł dopiero w momencie, kiedy on złożył tę ofiarę. I możemy przeczytać ten dialog od 8 do 9 wersetu. 7 dni czekał stosownie do terminu podanego przez Samuela. Samuel nie przychodził jednak do Gilgal, dlatego odchodził lud od Saula. I od 13 do 14 możemy przeczytać dialog, który zachodzi między prorokiem a królem, Saulem. I rzekł Samuel do Saula, popełniłeś błąd. Gdybyś zachował przykazanie Pana, Boga Twojego, który Ci nałożył, niechybnie umocniłby Pan Twoje panowanie nad Izraelem na wieki. A teraz panowanie Twoje nie ostoi się. Pan wyszukał sobie bowiem człowieka według swojego serca i ustanowił go Pan wodzem swego ludu, ponieważ nie zachowałeś tego, co Pan Ci polecił. Myślę, że tej pułapce ulega wielu liderów. Wielu liderów wspólnot, ludzi, którzy żyją na świeczniku i często my, którzy jesteśmy we wspólnotach, nie zdajemy sobie z tego sprawy, jak wielką presją otoczeni są liderzy, otoczeni są pasterze, księża, ponieważ to oni podejmują decyzje, które mają wpływ na całą wspólnotę, mają wpływ na życie innych ludzi. I w takim właśnie miejscu znalazł się król Saul. I wierzę, że Pan Bóg dzisiaj chce nam powiedzieć przez ten fragment, jeszcze raz to podkreślę, jeszcze raz to powiem, nigdy nie ulegaj presji okoliczności, nigdy nie ulegaj presji tego, co myślą ludzie, jak reagują ludzie, nie ulegaj temu, co widzisz na zewnątrz, bo nasze zaufanie musi być położone w Panu. Kiedy ufasz Panu, kiedy ufasz Jego Słowu, wbrew temu, co dzieje się w okolicznościach, dzieje się na zewnątrz, wtedy możesz być pewny, że Pan Bóg przyzna się do ciebie. Król Saul zaufał sobie i dlatego poległ, dlatego upadł. Pamiętacie Księgę Rodzaju i historię Abrama, później Abrahama? On również miał pokusę, by wejść w podobne rzeczy, w podobne zwątpienia i też podjąć niewłaściwe decyzje, tak jak król Saul. Czytamy, że Pan Bóg złożył mu obietnicę. Abraham dostał obietnicę, że będzie miał potomka, że jego dzieci będzie tak wiele, jak gwiazd na niebie. Była to wspaniała, niesamowita obietnica, na którą musiał czekać wiele, wiele lat. I co się zadziało w jego sercu? Zadziało się coś bardzo podobnego, jak w życiu i w sercu króla Saula. On w pewnym momencie spojrzał bardziej na okoliczności, zaczął polegać bardziej na tym, co zobaczył w lustrze, bo co widział w lustrze? Widział swoje oblicze, oblicze swojej żony. Byli zbyt starzy, to po ludzku nie grało, to nie miało prawa zagrać, żeby mieli potomstwo. Jednak Bóg dał słowo. I pojawia się czas wielu lat oczekiwania, kiedy oni muszą pielęgnować w swoim sercu i Abraham, i Sara, pielęgnować w swoim sercu słowo, obietnicę, którą Bóg im zostawił. Żyją w presji, zaufać czy nie zaufać, pójść za słowem, czy nie pójść za słowem, które dał im Pan. I Abraham w pewnym momencie mówi do swojej żony Sary Słuchaj, myślę, że to nam już nie wyjdzie, że to nam nie wypali. Wiem, że Pan Bóg powiedział, ale okoliczności, rzeczywistość mówią zupełnie co innego. I Abraham, czytamy w Słowie Bożym, że spłodził dziecko z Hagar, z niewolnicą Sary i urodził się Izmael. Jednak później, mimo tej pomyłki, Bóg był wierny Abrahamowi i z Sary również urodził się syn Izak, on był dzieckiem obietnicy. Jednak z potomstwa Izmaela później rodziły się kolejne kłopoty. To jest lekcja dla nas, że kiedy idziemy i podejmujemy decyzje na własną rękę, nie czekając na Pana, wtedy rodzą się w naszym życiu kłopoty i konsekwencje tych decyzji są zawsze opłakalne. I chciałbym podzielić się z wami na koniec jednym świadectwem i może taką wskazówką dla was, w jaki sposób powinniśmy Boga pytać o zdanie, w jaki sposób przychodzić do Niego, by uzyskać odpowiedź. Wielu z nas rozeznaje, wielu z nas pyta Boga o różne rzeczy, jesteśmy sfrustrowani, bo nie widzimy Bożej odpowiedzi. I te historie uczą nas jednej bardzo ważnej rzeczy. Musimy nauczyć się na modlitwie czekać na Pana. Musimy nauczyć się nie tylko do Boga mówić, ale czekać na Jego odpowiedź. I powiem wam z mojego doświadczenia, kiedy mam do podjęcia decyzję między rzeczą A i rzeczą B, między jedną a drugą, wtedy przychodzę do Boga, modlę się, uwielbiam Go i staram się stanąć w Jego obecności. I wtedy przynoszę Bogu jedną rzecz, pierwszą z nich. I pytam w swoim sercu, Marcin, czy tam jest pokój? Czy czujesz pokój? Czy czujesz w swoim wnętrzu pozytywne uczucia i emocje? Czy w twojej głębi, w twoim wnętrzu czujesz się spokojny? Czy nie? I jeśli czuję pokój, idę za tym. Jeśli nie czuję tego pokoju w sercu, to wiem, że muszę tę opcję odłożyć na półkę. I to jest naprawdę praktyczna wskazówka. Więc módl się i oczekuj na to, co Pan Bóg do ciebie będzie mówił. Na to, jak Bóg chce odpowiedzieć tobie na modlitwę. Nie podejmuj decyzji pod presją. I nie wchodź w presję, jaką ludzie próbują narzucić na twoje ramiona i na twoje barki. Pomódlmy się wspólnie na koniec. Panie, chcemy Cię wspólnie prosić, o to byś dał nam łaskę. Łaskę zaufania Tobie. Nie wchodzenia pod presję, ale byśmy umieli patrzeć na Ciebie i zaufać Tobie do końca. Prosimy Cię, żebyś dał nam podejmować dobre decyzje. Decyzje, które przyniosą Tobie chwałę i które sprawią, że nasze życie będzie błogosławione. O to się modlimy w Twoje święte imię i niech Pan Bóg błogosławi Was obficie. Do zobaczenia.