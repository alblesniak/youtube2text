 Kwadransik ze słowem odcinek już ósmy, powoli dobijamy do dziesiątki. Mnie jest bardzo przyjemnie, nie wiem jak Wam, mam nadzieję, że też. Dzisiejszy odcinek jest dla mnie bardzo ekscytujący, bardzo poruszający i bardzo ważny, ponieważ w nim kryje się sekret mocy, tak się nazywa ten odcinek. Wierzę w to bardzo mocno, że od zrozumienia tego tematu zależy naprawdę cała nasza posługa, całe nasze życie z Bogiem, tak przynajmniej jest w moim życiu. Tak jest w tym, co ja z Bogiem na co dzień przeżywam, doświadczam, więc chcę się dzisiaj z Wami tym podzielić, jest to dla mnie bardzo ważne. To jest już ostatni odcinek, jeśli dobrze kojarzycie, pamiętacie, ale ostatni odcinek z Księgi Wyjścia, bo jak wspomniałem w poprzednim, w siódmej części naszego Kwadransika, będziemy chcieli poznawać inne księgi, będziemy chcieli patrzeć i wzorować się na tym, co Bóg zostawił nam w innych miejscach Słowa Bożego. Ale teraz jeszcze na tę ostatnią część otwórzmy sobie Księgę Wyjścia, rozdział 34 i przeczytamy sobie fragment od wersu 28 do wersu aż 35. I jest to, żebyśmy złapali kontekst, jest to miejsce, w którym znalazł się Mojżesz, miejsce na górze, wszedł na górę po raz drugi, ponieważ jeśli pamiętacie, wszedł po raz pierwszy, otrzymał od Boga 10 przykazań i tablice, na których były też zapisane przykazania, które Bóg zesłał dla swojego ludu, ale kiedy Mojżesz schodził już na dół, zobaczył lud Izraela, który wyrzekł się Boga, wyrzekł się tego, który wyprowadził ich z Egiptu i stworzyli sobie bożka, wokół którego tańczyli, śpiewali. Mojżesz się tak wkurzył, że upuścił tablicę, którą Bóg mu dał i wchodzi tam po raz drugi, po pierwsze, by przebłagać Boga i przeprosić Go za te grzechy, a po drugie, aby spędzić z Nim czas i w konsekwencji też otrzymać na nowo tablicę przykazań. 28 werset zacznijmy. I był tam Mojżesz u Pana czterdzieści dni i czterdzieści nocy, i nie jadł chleba i nie pił wody. I napisał na tablicach słowa przymierza 10 słów. Gdy Mojżesz wstępował z góry Synaj z dwiema tablicami świadectwa w ręku, nie wiedział, że skóra na Jego twarzy promieniała na skutek rozmowy z Panem. Gdy Aron i Izraelici zobaczyli Mojżesza z dala i ujrzeli, że skóra Jego twarzy promienieje, bali się zbliżyć do Niego. A gdy Mojżesz ich przywołał, Aron i wszyscy przywódcy zgromadzenia przyszli do Niego i Mojżesz rozmawiał z nimi. Potem przyszli także Izraelici, a on nakazał im wszystko, co Pan mu powiedział na górze Synaj. Gdy Mojżesz zakończył z nimi rozmowę, nałożył zasłonę na twarz. Ilekroć Mojżesz wchodził przed oblicze Pana na rozmowę z Nim, zdejmował zasłonę aż do wyjścia. Gdy zaś wychodził, mówił Izraelitom, co mu Pan rozkazał. I wtedy to Izraelici mogli widzieć twarz Mojżesza, że promienieje skóra na twarzy Jego. A Mojżesz znów nakładał zasłonę na twarz, póki nie wszedł na rozmowę z Nim. Więc jest to bardzo ciekawy fragment, bardzo ciekawy, bo myślę, nikt się nie spodziewał, myślę, wy jak pierwszy raz może słuchacie tej historii, że Mojżesz, który wchodził na górę, że będzie schodził, będzie się świecił. Okazuje się, że można być tak napełnionym Bogiem, że nasza twarz może jaśnieć i nie jest to przenośne. Można być tak napełnionym Bogiem, że będzie to widać na zewnątrz. To było dla mnie zawsze fascynujące i zawsze ekscytujące. Jak to jest? Mówię, Boże, być tak pełnym Ciebie, żeby ludziom nie trzeba było tłuc do głowy, ludziom nie trzeba było tłumaczyć, opowiadać, ale spotykając Ciebie, by zobaczyli odbicie Boga. Niezwykłe, naprawdę niezwykłe, ale też możliwe. I wiecie, od razu skojarzyło mi się to z historią, którą często gdzieś porównuję z tym, co się działo w życiu Mojżesza, właśnie w tym fragmencie. Tylko jest to historia z Nowego Testamentu, z Ewangelii Łukasza i chciałbym ją od razu przeczytać, ponieważ myślę, że właśnie w tych dwóch historiach widzimy po pierwsze, że to nie jest przypadek, po drugie, że w tych historiach jest zawarta prawda i treść, która niesie ze sobą wielką, wielką moc. W Ewangelii Łukasza 6, 12 czytamy takie zdania i później od 17 przeskoczymy sobie. W tym czasie Jezus wyszedł na górę, aby się modlić i całą noc spędził na modlitwie do Boga. I od 17. Zszedł z nimi na dół, za apostołami, których wybrał, i zatrzymał się na równinie. Był tam też duży poczet Jego uczniów i wielkie mnóstwo ludu z całej Judei i Jerozolimy oraz z wybrzeża Tyru i Sydonu. Przyszli oni, aby Go słuchać i znaleźć uzdrowienie ze swych chorób. To jest normalne, kiedy Bóg uzdrawia ludzi, tam są tłumy. Tak się dzieje dzisiaj. Także i ci, których dręczyły duchy nieczyste, doznawali uzdrowienia, a cały tłum starał się Go dotknąć, ponieważ moc wychodziła od Niego i uzdrawiała wszystkich. Zarówno w pierwszej historii z Mojżeszem, jak i w drugiej historii z Jezusem widzimy pewne zbieżności, rzeczy, które są kluczem do zrozumienia tego tematu. Są w pierwszej i drugiej historii dwie części. Co jest pierwszą rzeczą w życiu Mojżesza i w życiu Jezusa? To, że idą na górę. Idą na górę, by się modlić. Spędzają czas na górze. Był też taki czas przed rozpoczęciem publicznej działalności Pana Boga, Pana Jezusa, Jezusa, który przyjął ludzkie ciało, który był, jest, będzie Bogiem, ale przyjął ludzkie ciało, ograniczył się do ludzkiego obrazu, jak mówił Liszto Filipian, żeby pokazać nam, jak my mamy żyć. I że Jego życie nie jest dla nas czymś nie do osiągnięcia, ale że możemy żyć tak, jak On żył. I Mojżesz, spędzając czas na górze, spędza 40 dni i 40 nocy w obecności Boga Jezus, przed rozpoczęciem publicznej działalności spędza 40 dni i 40 nocy. Jak widzimy w szóstym rozdziale Ewangelii Łukasza, to nie są pojedyncze momenty, gdzie Jezus wychodził na całe noce, by się modlić. I co jest drugą częścią w jednej i drugiej historii, kiedy Mojżesz schodzi z góry, objawia się Boża moc, ponieważ Jego twarz świeci, ludzie się boją do Niego podejść, mówią, co się z Tobą dzieje, Gościu, jak to jest możliwe, że Twoja skóra się świeci, a to był blask chwały Boga. I w życiu Jezusa, zauważcie, w tym szóstym rozdziale, kiedy On schodzi z góry, kiedy schodzi z tego czasu na modlitwę, po pierwsze wybiera apostołów, i to się dzieje od razu, ale kiedy schodzi na dół, czytamy, że cały tłum starał się Go dotknąć, ponieważ moc wychodziła od Niego i uzdrawiała wszystkich. Znowu przejaw Bożej mocy. I Ewangelię Łukasza, jak nie trudno odgadnąć, napisał św. Łukasz, który jest lekarzem. I myślę sobie, jak ten lekarz musi to opisać, i brzmi to dość fantastycznie, że moc wychodziła z Niego, ale on nie umiał opisać tego inaczej, że z Jezusa aż eksplodowało to, co w Nim było, a była w Nim obecność Boga. I wielu z nas często zwraca uwagę na te drugie części, to znaczy na to, że Mojżeszowi świeciła się twarz, bo mówimy wow, patrzymy na życie Jezusa i kiedy schodzi z tej góry, chcieli się Go dotknąć, były wielkie tłumy, wszyscy chcieli się Go dotknąć, bo moc wychodziła z Niego i uzdrawiała wszystkich. Mówimy sobie wow, jak to w ogóle musiało wyglądać. Ale te dwie historie zawsze zwracają moją uwagę na to, co się dzieje na początku. Mojżesz spędza czas z Bogiem, Jezus spędza czas z Ojcem. Tego czasu im nie szkoda, nie boją się, że ten czas zmarnują, oni po prostu wiedzą, że wszystko zależy od ich relacji z Bogiem, od relacji z dobrym Ojcem. I to, co mnie porusza bardzo mocno w Księdze Wyjścia w 33 rozdziale, w 11 wersecie, jest napisane, że Pan rozmawiał z Mojżeszem twarzą w twarz, jak rozmawia przyjaciel z przyjacielem. To mnie rozkłada na łopatki, że Bóg rozmawiał z Mojżeszem twarzą w twarz, jak rozmawia przyjaciel z przyjacielem. To jest coś, o czym marzę. Bardziej niż o tych wszystkich cudach, o wszystkich uzdrowieniach, które widzimy, a widzimy tego dużo, coraz więcej świadec, które docierają do nas. Niedawno dostaliśmy świadectwo, mam je na biurku też, już zeskanowane, udokumentowane, zniknięcia guza nowotworu z jelita. Był przerzut na wątrobę i na wątrobie był guz. Lekarz powiedział, że jest możliwość tylko usunięcia go chirurgicznie. Nie usunęli go, ponieważ to było blisko tętnicy. Z uwagi na to, ten guz tam został. Kładliśmy ręce, modliliśmy się i świadectwo jest dzisiaj takie, że guz zniknął. Lekarz nie umiał tego wytłumaczyć. Widzimy moc, zachwycamy się mocą, ale musimy wiedzieć, co jest źródłem. Źródłem jest relacja, przebywanie z Ojcem. To jest pytanie, które musisz sobie dzisiaj zadać, które ja sobie zadaję niezwykle często. Czy ja, kiedy się modlę, wiem tak naprawdę, co się dzieje? Czy kiedy się modlę, wiem, że spędzam czas z tym, który może zmienić wszystko w moim życiu? Czy ja kocham czas relacji? Czy ja kocham czas spędzania z Nim wieczorów? Może nocy? I to jest kolejna kwestia i rzecz, nad którą ja też się zastanawiam. My wszyscy chcielibyśmy mieć w posłudze, wszyscy posługujący chcielibyśmy mieć takie owoce jak Jezus, że uzdrowił wszystkich, których dotknął. Bóg w tym był uwielbiony. To nie była Jego zachcianka. To było wielkie marzenie Ojca, by ci ludzie byli uzdrowieni. I przez Jezusa było to możliwe. I zastanawiam się, czemu dzisiaj przez nas nie dzieją się takie rzeczy. Albo dzieją się tak rzadko. I ja sobie zadaję jedno ważne, kluczowe pytanie. Kiedy ostatnio spędziłem tyle czasu z Ojcem na modlitwie? Całą noc. Tak jak Jezus. Jeśli chcę mieć rezultaty Jezusa, to muszę mieć modlitwę Jezusa. Jeśli chcę, bym widział w moim życiu, w mojej posłudze tyle, co widział Jezus, a wierzę, że przez Ducha Świętego jest to możliwe, to moja relacja z Nim musi wyglądać tak samo. Ja naprawdę tęsknię do tego. Największą przeszkodą w naszym życiu modlitewnym dzisiaj jest tempo życia. My żyjemy jak na jakimś w ogóle przyspieszeniu. Nie mając czasu na nic, co jest dla nas ważne. I jak jest z naszą relacją z Bogiem? Jak jest z naszą modlitwą? Myślę sobie, że jeśli naprawdę zrozumiemy ten temat i jeśli zaczniemy się modlić, zaczniemy kochać czas spędzany z Bogiem, to przysłowie polskie jest bardzo aktualne. Kto z kim przestaje, takim się staje. Z kim będziesz spędzał czas, tak zaczniesz żyć. Jeśli Mojżesz spędzał czas z Bogiem, zaczął świecić, bo Bóg w swojej chwale błyszczał. Jeśli Jezus uzdrawiał chorych po spędzaniu czasu z Ojcem, to tylko dlatego, że Ojciec jest uzdrowicielem. To nie ludzie są uzdrowicielami. To nie ludzie, którzy głoszą Ewangelię są tymi, na których warto zwracać uwagę. Oni powinni pokazywać, wskazywać na tego, z którym możesz mieć osobistą więź, możesz mieć osobistą relację. I dzięki Duchowi Świętemu jest to możliwe, że ta relacja będzie fascynująca. Ja pamiętam historię nad morzem, kiedy pojechałem tam pierwszy raz z moją rodziną. Powiedziałem sobie, że będę chciał dwie godziny spędzać czasu na czytaniu Słowa Bożego i uwielbieniu. Wszyscy wychodzili na plażę, ja zostawałem, by po prostu Boga wielbić przez dwie godziny, by czytać Jego Słowo, bo chciałem więcej, więcej, więcej Jego obecności. I po roku dopiero się dowiedziałem, co się wydarzyło, bo pojechałem w to samo miejsce i szefowa tamtego ośrodka przyszła do mnie i mówi Marcin, wiesz co, kiedy byłeś rok temu, przyszła do mnie kobieta i zadała takie pytanie, kim jest ten chłopak? A ja powiedziałem, no przyjechał jakiś z rodziną i odpoczywa, ale powiedz mi, kim on jest, ja muszę dowiedzieć, muszę się tego dowiedzieć. I ona zadała pytanie, ale o co chodzi? I ta kobieta naprawdę spoważniała i powiedziała, bo od niego bije tak wielki pokój, który ja muszę mieć. Ja muszę mieć ten pokój. A księciem pokoju jest Jezus. Przebywałem z Nim, spędzałem z Nim czas i ta kobieta nie zobaczyła, że moja twarz się świeci, ale z mojego wnętrza był tak wielki pokój i ona wiedziała, że musi go zdobyć. Więc jest to możliwe, jest to naprawdę możliwe i Bóg chce mieć Cię w takim miejscu. Bądź nasiąknięty, przesiąknięty Jego obecnością, pokochaj relacje z Nim, a zobaczysz niezwykłe rzeczy. Ja, Duchu Święty, o to Cię proszę, byśmy dzisiaj pokochali czas spędzany z Tobą i byśmy pokochali ten czas modlitwy, aby nie była dla nas już nigdy trudem, mozołem, ale by stała się sensem naszego życia i celem, dla którego żyjemy. Dlatego wołamy przyjść, Duchu Święty. Amen. Do zobaczenia i niech Bóg Was błogosławi. Spędźcie dzisiaj trochę czasu z Bogiem. On na to czeka. Amen.