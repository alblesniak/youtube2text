 Wszystkie wielkie dzieła zaczynały się jako malutkie, wydawałoby się nic nieznaczące. Później stały się znane, szanowane, cenione w wielu różnych miejscach na całym świecie. Jaka lekcja płynie z tych wszystkich historii? Zostańcie ze mną w kwadrensiku ze słowem. Cześć, dzień dobry, witajcie bardzo, bardzo serdecznie w kolejnym kwadrensiku ze słowem. Jestem w Łodzi na konferencji Już Czas, o której powiem pewnie jak przyjdzie właściwy czas, czyli w kolejnym kwadrensiku. No i dzięki tutaj całej ekipie medialnej mogę być w tym przytulnym miejscu i nagrywać wam te 15 minut rozważania Słowa Bożego, z czego bardzo się cieszę. Pewnie bardzo długo jakoś nie przedłużając, chciałbym zaprosić was od razu do Ewangelii Mateusza. Do 13 rozdziału, od wersetu 16 do 17, a później przeczytamy od 31 do 35. I chciałbym, byśmy w tym odcinku zastanowili się nad tym, w jaki sposób dochodzi się do miejsca, w którym wypełniamy Bożą wolę. Powiedziałem przed chwilą, że te wielkie Boże dzieła, w ogóle jakiekolwiek dzieła, ale szczególnie rozważamy tutaj te Boże, te, które są planami Bożymi dla naszego życia, rozpoczynają się bardzo niepozornie. No i myślę, że jest taka pokusa, żeby spojrzeć, patrzeć na rzeczy, które są małe i nic nieznaczące, oczami tego świata i bardzo mocno się pomylić. To jest styl myślenia tego świata. Jeśli coś nie jest imponujące, jeśli coś nie jest błyszczące, świecące i robiące wrażenie z samego początku, świat takie rzeczy skreśla. Ludzie żyjący normalnie gdzieś w sposobie funkcjonowania myślenia tego świata odrzucają, to w ogóle, myślę, tą mentalność można zobaczyć wszędzie, nawet w jakichś najbardziej popularnych programach telewizyjnych, gdzie to, co najbardziej pociągające przechodzi dalej, to, co nie, dostaje trzy krzyżyki i odpada z programu. I to jest pewien system funkcjonowania, w którym my jesteśmy. Zobaczcie, że mało kto zatrzymuje się na tym, co małe, co niepozorne, co nie wygląda na jakiś wielki potencjał. Pan Jezus uczy nas zupełnie innego myślenia. Nawet kiedy powołuje uczniów, On widzi ludzi po ludzku zbyt wiele nieznaczących, ale widzi w nich potencjał, widzi w nich właśnie to ziarenko, które On potrafi zobaczyć już efekt, potrafi zobaczyć już rezultat, potrafi zobaczyć, co się stanie z człowiekiem, który wejdzie naprawdę w swoje powołanie. I takim kluczem Jezus powołuje apostołów. Ale to nie to będziemy dzisiaj czytać. Przeczytajmy od szesnastego wersetu, trzynasty rozdział Mateusza. Lecz szczęśliwe wasze oczy, że widzą, i uszy wasze, że słyszą. Bo zaprawdę powiadam wam, wielu proroków i sprawiedliwych pragnęło ujrzeć to, na co wy patrzycie, a nie ujrzeli, i usłyszeć to, co wy słyszycie, a nie usłyszeli. I czytamy dalej od trzydziestego pierwszego wersetu. Inną przypowieść im przedłożył. Królestwo niebieskie podobne jest do ziarnka gorczycy, które ktoś wziął i posiał na swej roli. Jest ono najmniejsze ze wszystkich nasion, lecz gdy wyrośnie, jest większe od innych jarzyn i staje się drzewem, tak że ptaki przylatują z powietrza i gnieżdżą się na jego gałęziach. Powiedział im też inną przypowieść. Królestwo niebieskie podobne jest do zaczynu, który pewna kobieta wzięła i włożyła w trzy miary mąki, aż się wszystko zakwasiło. To wszystko mówił Jezus tłumą w przypowieściach, a bez przypowieści nic im nie mówił. Tak miało się spełnić słowo proroka. Otworzę usta w przypowieściach, wypowiem rzeczy ukryte od założenia świata. Zobaczcie, że Pan Jezus zwraca tutaj uwagę na te najdrobniejsze rzeczy. Jezus zwraca uwagę na to, co jest drobne. Bo to w tym, co drobne, małe, niepozorne kryje się potencjał, który może później, kiedyś być dostrzeżony przez świat. Świat może się zachwycać tym, co wtedy będzie wielkie, tym, co wtedy będzie niezwykle okazałe. Ale właśnie, odbędzie się to dopiero wtedy. W życiu z Bogiem, w Królestwie Bożym dochodzimy do miejsca, w którym rzeczy stają się widzialne przez proces. Dochodzimy do rzeczy, które są wpływowe przez drogę, która jest procesem. Ten proces trwa, ten proces zajmuje często lata, ten proces często jest bolesny, trudny. Jesteśmy wyciskani jak taka pomarańczka, żeby wyszły dobre soki. I my nie lubimy procesów. My wolimy takie wszystko natychmiastowe, lubimy odpowiedzi, które przychodzą od razu. Ale niestety życie nie jest tak proste. Ale warto jest czekać, warto jest czekać. Ja sam, kiedy patrzę na swoje życie, swoje wejście w posługę, doświadczanie tego, jak Bóg dzisiaj uzdrawia ludzi, jak Bóg dzisiaj odpowiada na nasze modlitwy, to patrzę na proces, który wtedy nie był dla mnie zbyt przyjemny i miły, ale dzisiaj widzę, że było warto. Gdyby nie ten proces, gdyby nie ten czas spędzony na oczekiwaniu, aktywnym, ale jednak oczekiwaniu, to dzisiaj nie byłbym w miejscu, w którym jestem. Nie oglądałbym odpowiedzi Boga na modlitwę, które oglądam dzisiaj. I to jest, myślę, ważne, to o czym wspomniałem chwilę wcześniej, byśmy byli ludźmi, którzy widzą jak Bóg, którzy myślą jak Bóg, którzy mają wzrok, którym patrzy Jezus. Bo Jezus dzisiaj patrzy wzrokiem, który wchodzi głęboko w serce człowieka. Wzrokiem, który widzi ten potencjał niewidoczny dla wielu ludzi na zewnątrz. Pamiętam, jak Karol Sobczyk opowiadał mi kiedyś o arcybiskupie, jeszcze wtedy biskupie pomocniczym krakowskim Grzegorzu Rysiu, o tym jak biskup Grzegorz poprosił ich na spotkanie wspólnot, reprezentantów, liderów wspólnot. Każda z tych wspólnot miała po kilkuset członków, a oni dopiero zaczynali Głos na Pustyni i byli takim właśnie małym ziarenkiem, z którym nikt się nie liczył, bo było tam 5-6 osób, więc to było śmieszne, że w ogóle biskup ich tam zaprosił. Więc mówi, głupio było, kiedy się trzeba było przedstawiać i wszyscy mówili ile mają ludzi we wspólnocie. I on na zaproszenie biskupa poszedł, powiedział Głos na Pustyni, jesteśmy, mamy 5 albo 6 osób. I pewnie niektórzy się uśmiechali w duchu, ale dzisiaj Karol ma silną wspólnotę, która organizuje niezwykłe wydarzenia, która ma wpływ na rzeczy, które dzieją się w Polsce. I to biskup Grzegorz, dzisiaj arcybiskup, miał ten wzrok Jezusa, który widział potencjał. Wzrok Jezusa, który widział potencjał. Zobaczcie, Słowo Boże mówi, Jezus mówi, królestwo niebieskie, podobne jest do ziarnka gorczycy, który ktoś wziął, posiał na swej roli. Jest ono najmniejsze ze wszystkich nasion, ale gdy wyrośnie, jest większe od innych. I nawet ptaki przylatują, by się tam gnieździć. To jest cel, do którego wszyscy w naszym życiu dążymy. Byśmy odkryli swoje powołanie, odkryli rzeczy, do których Bóg nas zaprasza. I byśmy stali się ludźmi, którzy mają wpływ dla Bożego Królestwa, nie dla samych siebie. By ludzie mogli przyjeżdżać, mogli się karmić owocami, które wyprodukowały nasze życie, które wyprodukowały nasze wspólnoty, ludzie, z którymi wzrastamy. I chcę się z wami podzielić też takim doświadczeniem, świadectwem z ostatnich tygodni, z ostatnich dni, bo również wiecie, kiedy doświadczymy jakiegoś takiego przełomu, kiedy doświadczymy, że Bóg nas gdzieś już weźmie i wprowadzi, niezwykłe jest to, kiedy odkrywamy te Boże drogi, kiedy odkrywamy sposoby, na jakie Bóg działa, jak nas prowadzi. I chcę wam powiedzieć, że byłem ostatnio na spotkaniu, gdzie modliliśmy się o uzdrowienie, niedaleko Krakowa. I na tym spotkaniu Bóg dał jednej osobie z mojej grupy, z mojej ekipy, która jeździ ze mną, takie słowo, że będzie na spotkaniu osoba w białym berecie, której Bóg uzdrowi oczy. I podczas modlitwy o uzdrowienie właśnie modliliśmy się również o wzrok, modliliśmy się również o oczy i nagle przyszła kobieta, część z was mogła widzieć to wideo, bo wrzucaliśmy je na Facebooka, kobieta w białym berecie, która powiedziała, że miała bardzo poważny problem z jednym okiem i na drugie oko widziała w miarę wyraźnie, ale na to jedno miała rozmozany obraz i nie widziała absolutnie, gdzieś nic nie była w stanie przeczytać. I po modlitwie o uzdrowienie nie widzi różnicy między jednym i drugim okiem, widzi wszystko bardzo, bardzo dobrze. I byliśmy bardzo wdzięczni Bogu za to, co się wydarzyło. Było więcej tych świadectw, ale to jedno świadectwo było takim ziarenkiem, które padło gdzieś na glebę mojego serca i bardzo się nim cieszyłem. Opowiadałem, dzieliłem się z różnymi ludźmi i to było coś, co właśnie zostało zasiane do mojego serca. I dzień później wróciłem do domu i dwa dni później, kiedy wracałem z samochodu, z parkingu do mojego domu, mijałem klatkę schodową, w której wiedziałem, że mieszka pewna kobieta, pewna starsza pani, moja sąsiadka z bloku obok, która zapraszała mnie wiele razy, bym do niej przyszedł. Wiem, że to jest kobieta modląca się, kobieta, która chciała gdzieś się spotkać. Daję jej kiedyś książkę o przebaczeniu, rozdała wszystkim swoim znajomym gdzieś później i opowiadały, że czytają i bardzo, bardzo ją ta książka poruszyła. Więc po prostu już na zmęczeniu, ale poszedłem, mówię, bo jak nie teraz, to kiedy? Chciałbym być słowny. Więc poszedłem, zrobiła mi kawę, zaprosiła swoją też drugą sąsiadkę, z którą okazało się, modlą się za całe to nasze osiedle i niesamowite kobiety. I na koniec powiedziałem, słuchajcie, to ja się chętnie za was pomodlę. I wiedziałem, że ta druga kobieta ma poważne problemy ze wzrokiem i pamiętałem tę historię sprzed dwóch dni, ale stwierdziłem, że pomodlę się najpierw za tą kolejną kobietę, bo wiedziałem, że ma jakieś inne problemy ze zdrowiem. I to było niezwykłe, że kiedy modliłem się za tę kobietę, o której teraz mówię, Bóg uzdrowił nagle tą drugą, która miała problemy z oczami. Zobaczyłem nagle, kiedy modliłem się za moją sąsiadkę, że ta druga bierze książkę i zaczyna czytać, zaczyna czytać, ściąga okulary i jest wzruszona, zaczyna płakać. Mówię, co się dzieje? Ona mówi, miałam mgłę w oczach, a kiedy modliłeś się za moją koleżankę, nagle tam gła zniknęła, tam gła odeszła. Ja czytam wszystko, Boże, ja czytam wszystko. I się tam nam rozpłakała. I obie płakały, ja też się wzruszyłem. I modliłem się za jej koleżankę, która miała bardzo poważne problemy z oczami, że musiała brać zastrzyki też jakoś bardzo regularnie. I do tego stopnia gdzieś Pan Bóg też dotknął tą koleżankę jej, że zaczęła czytać, a miała widziała tylko kontury, zaczęła czytać literki, widziała datę w kalendarzu. I byłem tak wzruszony, kiedy Bóg to zrobił. I jestem przekonany, chcę Wam powiedzieć, że te dwa świadectwa były połączone z tamtym świadectwem. Że to, co Bóg zrobił pod Krakowem dla tamtej kobiety, było ziarenkiem, zasiewem, drobnym zasiewem w to, co Bóg zrobił, pomnożył dla tych dwóch już kobiet i zrobił to dla moich sąsiadek. I to jest niezwykłe, wiecie, kiedy uczymy się tego, jak działa namaszczenie Boże, jak działa Duch Święty, jak się porusza, że kiedy Ty wchodzisz w jakiś drobny przełom, w jakąś drobną odpowiedź Boga na modlitwę, to ona będzie dotykała kolejnych osób, będzie dotykała kolejnych osób, do których dotrzesz, do których pójdziesz, które spotkasz. I chcę Wam powiedzieć, chcę być w tej fali, chcę być w tym, co Bóg robi. I dzisiaj, będąc tu na konferencji, czy wczoraj modliłem się za pewnego księdza, który miał ból z kręgosłupem związany, który gdzieś trwał już długo, po krótkiej modlitwie Bóg go dotknął, uzdrowił i ten ból zniknął. Mówi, Marcin, to jest coś dla mnie bardzo nowego, to, co teraz przeżywam, że ten ból znika po tak krótkiej modlitwie. Ktoś do mnie zadzwonił, modliłem się za osobę, Bóg mi pokazał, w jakim miejscu mieszka, w jakiej jest sytuacji życiowej. I wiecie, to są wszystko, wydawałyby się, drobne ziarenka, które wiem, że są zasiewem w to, co przede mną. W kolejne osoby, które spotkam. Wiem, że jeśli dzisiaj będę zasiewał uzdrowieniem, jeśli będę modlił się za ludzi, będę kładł ręce na ludzi, to nawet jeśli dzisiaj nie widzę rezultatu, jeśli dzisiaj nie widzę tego zbioru, tego plonu, to dzisiejszy zasiew będzie miał wpływ na jutro. Dzisiejsze małe rzucanie ziarenek przyniesie owoce, rezultaty w dniach jutrzejszych, kolejnych. I to jest tak niezwykłe, byśmy zrozumieli tę zasadę, że cokolwiek dzisiaj robisz z Bogiem, co wydaje się małe, ale czujesz się do tego wezwany i powołany, rób to, nie poddawaj się, kontynuuj, bo Bóg użyje to, by to przymnożyć dla swojej chwały. I zasiejesz jedno ziarno, będziesz zbierał trzy razy więcej, potem pięć razy więcej, dziesięć razy więcej, bo Bóg jest Bogiem, który mnoży. I chcę was dzisiaj do tego zachęcić. Nie zniechęcajmy się i nie poddawajmy się, kiedy nie widzimy rezultatów, które przychodzą od razu. Może to zajmie tygodnie, może miesiące, może lata, ale twój zasiew zawsze przyniesie owoc, przyniesie go w twoim życiu, być może przyniesie to w życiu innych ludzi. Dajmy Bogu czas, ale my siejmy, siejmy, siejmy. Nie bądźmy w tym pasywni i bierni, ale w tym sianiu, bądźmy aktywni, bądźmy hojni, bo hojnie siejąc, będziemy hojnie zbierać. To jest zasada Królestwa Bożego. To jest zasada, która jest naprawdę ważna w naszym życiu. Do niej chciałbym was zachęcić i zachęcić również siebie. I Panie, prosimy Cię dzisiaj, byś przyszedł do każdej osoby, która jest dzisiaj tutaj z nami. Przyszedł do tych, którzy są zniechęceni, którzy już nie wiedzieli, jak długo jeszcze mają czekać. I Ty dzisiaj mówisz do nich, wytrwaj, wytrwaj, bo zobaczysz owoc, zobaczysz wielki owoc, zobaczysz wielkie żniwo, wielkie plony, które nadchodzą i nadciągają. Panie chcecie prosić za tych, którzy sieją, szczególnie kiedy ich nie widać, sieją w takich przestrzeniach, które wydają się być może dla ludzi bez sensu. Jeśli Ty zachęcasz, jeśli Ty wlewasz pragnienie w ich serce, to znaczy, że Ty zapraszasz ich właśnie tam, w to miejsce. Daj im być wiernymi, bo oni zobaczą owoce, na które dzisiaj czekają. Amen. Oto się modlę dla was, oto się modlę dla siebie. Siejmy, bądźmy siewcami, siejmy komentarze. W tych komentarzach możemy dzielić się świadectwami tym, co Bóg już uczynił, byśmy tym zasiewem, co Bóg już uczynił, mogli oczekiwać na rzeczy, które są przed nami. Trzymajcie się z Bogiem i do zobaczenia. Napisy stworzone przez społeczność Amara.org