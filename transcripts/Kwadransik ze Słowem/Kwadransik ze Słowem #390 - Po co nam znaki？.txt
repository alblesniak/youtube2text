 W dzisiejszym kwadransiku o znakach, które zawsze prowadzą do nawrócenia. Zapraszam do oglądania tego odcinka. Cześć, dzień dobry, witajcie bardzo, bardzo serdecznie w dzisiejszym kwadransiku ze słowem Jest niedziela, piękny dzień, piękna Ewangelia u nas w Skierniewicach, modlitwa o uzdrowienie, a po południu, prosto po modlitwie o uzdrowienie, jadę na koncert Michaela W. Smitha do Gliwic. Także dzień zapowiada się fascynująco i mam nadzieję, że taki będzie również w waszym życiu, pewnie z niektórymi się tam na miejscu zobaczymy. W ogóle bardzo to cieszy, że takie mamy piękne wydarzenia jak właśnie koncert uwielbienia Michaela, czy też niedługo Hillsonga, a później oczywiście chwała mu na stadionie we Wrocławiu. Tak jak mówiłem ostatnio, mam nadzieję, że jesteście cały czas w oczekiwaniu w blokach startowych. Nam się troszeczkę dłużej schodzi, jeśli chodzi o wypuszczenie biletów, dlatego że impreza jest wielka, my ją robimy po raz pierwszy, musimy być pewni, że wszystko jest dopięte na ostatni guzik i że wszystko, co możemy zrobić do tego czasu wypuszczenia biletów jest zrobione, bo biurokracji formalności papierów jest wiele, także nie chcemy zawieść was, nie chcemy zawieść siebie, no i chcemy zrobić to naprawdę na jak najlepszym poziomie, także ufajcie mi, już niedługo dowiecie się, kiedy będzie już uruchomiona sprzedaż biletów i kto w tym roku pojawi się z gości tych polskich, również zagranicznych, myślę, że będziecie pozytywnie zaskoczeni, bo ja sam nie mogę się doczekać, wiedząc, kto to będzie, też niedługo artystów wam wszystkich przedstawimy i podamy. Dzisiaj chciałbym, żebyśmy otworzyli dzieje apostolskie drugi rozdział, czyli ten rozdział, w którym byliśmy już też ostatnio, ale idziemy dalej, bo jest trochę długi. Od 43 do 47 wersetu. I przejdziemy później również do Ewangelii według świętego Jana, czyli jesteśmy w czytaniach z dnia dzisiejszego. 20 rozdział od 26 do 31 wersetu, są to dwa fragmenty, które mówią o doświadczeniu znaków, o doświadczeniu, o potrzebie znaków, też o zagrożeniu pewnym, może z doświadczaniem ich w swoim życiu i chciałbym, żebyśmy pod tym kątem też przeczytali te dwa fragmenty. 43 werset, dzieje drugi rozdział. Bojaźń ogarniała każdego, gdyż apostołowie czynili wiele znaków i cudów. Ci wszyscy, co uwierzyli, przebywali razem i wszystko mieli wspólne. Sprzedawali majątki i dobra i rozdzielali je każdemu według potrzeby. Codziennie trwali jednomyślnie w świątyni, a łamiąc chleb po domach, przyjmowali posiłek z radością i prostotą serca. Wielbili Boga, a cały lud odnosił się do nich życzliwie. Pan zaś przymnażał im codziennie tych, którzy dostępowali zbawienia. Widzimy w tym fragmencie, w drugim rozdziale dziejów apostolskich, w końcówce tego rozdziału, coś, co dzieje się w pierwszym kościele po przyjściu Ducha Świętego. Powiem wam, że zawsze, kiedy czytam ten fragment i słyszę ten fragment podczas liturgii, myślę sobie, ale to jest mocne. Ciekawe, czy ludzie też to słyszą, czy ludzie też to przyjmują, czy oni słyszą, co tu jest napisane. Bojaźń ogarniała każdego, gdyż apostołowie czynili wiele znaków i cudów. Tak żył pierwszy kościół. Bojaźń ogarniała każdego. Każdy był w bojaźni. Czy sobie to wyobrażacie? Wszyscy ludzie wyobrażali sobie swoją wieś, swoje miasto. Wszyscy byli w bojaźni przed Bogiem, bo apostołowie czynili znaki i cuda. Oni kontynuowali to, co czynił Jezus. Kiedyś sam Jezus chodził przez ziemię, jak początek dziejów apostolskich nam mówi, uzdrawiał i uwalniał tych, którzy byli pod władzą diabła. Dzisiaj to wszystko w ich czasach rozproszyło się, rozmnożyło jeszcze mocniej. W wielu krainach, do wielu różnych miejsc dociera ta Ewangelia, która jest głoszona z nocą przez uczniów, przez apostołów, przez wierzących. Jak potem Tertulian albo Orygenes w pierwszych wiekach chrześcijaństwa powiedzą, cudów dokonują ludzie prości, cudów dokonują ludzie zwyczajni. Ludzie, którzy po prostu uwierzyli w Chrystusa, stają się świadkami Ewangelii. To się dzieje w pierwszych wiekach. Pytamy o tym, że ci wszyscy, co uwierzyli, przebywali razem, wszystko mieli wspólne, sprzedawali majątki. Ewangelia sprawiła w nich, że zostawili wszystko, co było ich i uczynili to wszystko wspólnotowym, wspólnym. To jest, myślę, pierwsza też rzecz, która dzieje się w człowieku, albo jedna z pierwszych rzeczy, jeden z owoców, który jest doświadczalny w ludziach, którzy doświadczyli zbawienia, które przyniósł Jezus, zbawienia, które przynosi Chrystus i obecności Ducha Świętego, która ich wypełnia. Tacy ludzie nie boją się stracić tego, co jest ich własnością. Można spojrzeć dzisiaj w swój portfel i zobaczyć, czy jestem osobą, która nie boi się oddać drugiemu człowiekowi, ułożyć na dobre cele, czy kiedy wejdziesz sobie w historię twojego rachunku, czy ja sobie wejdę w historię mojego, mogę sprawdzić, czy nie boję się oddać, czy nie boję się pobłogosławić, czy nie boję się dać drugiemu. Chojność jest owocem Ducha Świętego. W takim ekstremalnym wydaniu widzimy to w dziejach apostolskich. Rozdzielali każdemu według potrzeby, tak, że nikomu niczego nie brakowało. Codziennie trwali w świątyni, łamiąc chleb po domach, i przyjmowali posiłek z radością i prostotą serca. I to jest doświadczenie Ducha Świętego w I Kościele. To jest doświadczenie znaków i cudów, które sprawiają w człowieku, że miłość Boga jest doświadczalna jeszcze w innym wymiarze. Ta bojaźń pojawiła się dlatego, że fizycznymi, z tymi normalnymi zmysłami ludzie doświadczają tej niewidzialnej miłości Chrystusa. Dla uczniów była widoczna na krzyżu, ale dla tych, którzy musieli uwierzyć na słowo głoszącego, znaki i cuda są fizycznym dowodem tego, że Bóg jest, się porusza, działa, że to wszystko jest prawdziwe. Dlatego potrzebujemy dzisiaj znaków. Skoro pierwszy kościół potrzebował znaków i cudów, my też ich dzisiaj potrzebujemy. To jest prawda. I czytamy też Ewangelię, która dla wielu, patrząc z zewnątrz, może wydawać się jakąś opozycją do tego, co przeczytaliśmy przed chwilą. Jana 20, 26. A po ośmiu dniach, kiedy uczniowie Jego byli znowu wewnątrz domu i Tomasz z nimi, Jezus przyszedł do drzwi zamkniętych, stanął po środku i rzekł, pokój wam. Następnie rzekł do Tomasza, podnieś tutaj swój palec i zobacz moje ręce, podnieś rękę i włóż ją do mojego boku i nie bądź niedowiarkiem, lecz wierzącym. Widzimy tutaj tę słynną historię, w której Tomasz stał się znanym niewiernym Tomaszem, który nie mógł uwierzyć w to, że Chrystus z martwych stał. Kiedy Chrystus objawiał się uczniom, Jego tam wtedy nie było. I kiedy zaczął w to wątpić i mówić, że musi zobaczyć, musi włożyć swój palec w tę ranę, która została zadana po męce Chrystusa, wtedy objawia się Chrystus i mówi Tomaszu, zrób, co chciałeś zrobić. I czytamy, co dzieje się z Tomaszem. Podnieś rękę, włóż ją do mojego boku, nie bądź niedowiarkiem, lecz wierzącym. Tomasz mu odpowiedział, Pan mój, Bóg mój. Powiedział mu, Jezus, uwierzyłeś dlatego, ponieważ mnie ujrzałeś? Błogosławieni, którzy nie widzieli, a uwierzyli. I to jest to zdanie, które ja pamiętam, jako młody chłopak, usłyszałem, kiedy chciałem doświadczać mocy Bożej, kiedy we wspólnocie dzieliłem się tym, że modlę się za chorych, że chcę widzieć znaki, chcę widzieć cuda, bo w Biblii jest napisane, że mamy je widzieć, że będziemy doświadczać tych znaków, kiedy będziemy głosić Ewangelię. Dzisiaj też wiem dużo bardziej, że te znaki są potrzebne nawet nie nam, ale tym, do których pójdziemy. Ale pamiętam też te pierwsze momenty, w których to się działo. Jeden z liderów, który wtedy był, powiedział, Marcin, pamiętasz, co powiedział Pan Jezus? Błogosławieni, którzy nie widzieli, a uwierzyli. Może nie warto prosić o takie rzeczy. To był ten mój moment, w którym byłem w tych czterech latach, kiedy jeszcze nie widziałem uzdrowienia, nie widziałem tego, co Pan Bóg czyni. I gdybyśmy na tym się zatrzymali i moglibyśmy sobie tak powiedzieć, no, widocznie to nie jest dobre, żeby znaki się działy, to nie jest dobre, żeby one miały miejsce. To jest jakieś niedowiarstwo, które wyraża się w tym, że musimy te znaki widzieć. Ale co czytamy dalej, jakby się na tym zdaniu nie zatrzymać? I wiele innych znaków, których nie zapisano w tej książce, uczynił Jezus wobec uczniów, pisze św. Jan. Te zapisano, abyście uwierzyli i wierzyli, że Jezus jest Mesjaszem, Synem Bożym, i byście wierząc, mieli życie w Imię Jego. Myślę, te ostatnie zdania układają nam te puzzle i ustawiają właściwie tę układankę, gdzie pokazują nam, że Jezus czynił znaki celowo, bo znaki były dobre i znaki były potrzebne. I wiele innych znaków uczynił. Jezus czynił tylko to, co Ojciec chciałby się działo. Jezus nie czynił nic sam z siebie. Jezus wypełnił wolę Ojca, czyniąc znaki. I jest napisane, że tych znaków było tak wiele, bo św. Jan na słowo cud używa zamiennika znak, bo znak zawsze prowadzi do kogoś. Cud może komuś się tak wydawać, że cud zatrzymuje na sobie. Dlatego św. Jan, myślę, nazywa cud znakiem, by było jasne, że każdy cud jest znakiem, który prowadzi do Jezusa. I Jezus uczynił tych znaków i cudów tak wiele, że nie dałoby się zapisać całego świata książek i powiedzieć, że to już wszystko. Jezus czynił tak wiele znaków i cudów. Nie wszystko znajdziemy w Biblii, nie wszystko znajdziemy w Ewangelii, nie wszystko znajdziemy, bo nie wszystko zostało spisane. To mówi św. Jan, tak wiele znaków uczynił Jezus. Więc jeśli tak wiele znaków uczynił Jezus, to znaczy, że były potrzebne, były ważne. I jak jest napisane na końcu teza, i zapisano, byście wierzyli, że Jezus jest Mesjaszem. Znaki są po to, byśmy wierzyli, że Jezus jest Mesjaszem, Synem Bożym, abyśmy wierząc, dochodząc do wiary, dochodząc do wyznania, że Jezus jest Panem, dochodząc do wyznania, że w Jezusie jest zbawienie, mieli życie w imię Jego. Zobaczcie, jak zostało to nam pięknie tutaj opisane. Znak jest po to, byś uwierzył, a wiara jest po to, byś miał życie, życie z wiary, życie z wiary w Syna Bożego. Życie z wiary to znaczy życie w pewności, że każde Jego słowo jest prawdą, że wszystko, co powiedział, się wypełnia i wypełni, że to, co powiedział, mimo że nie widzę tego jeszcze dzisiaj, to jest obietnica, na której się nie przejadę i się nie zawiodę, bo On jest prawdą, On mówi prawdę. Byśmy mieli życie w imię Jego. Więc dzisiaj potrzebujemy wołać o znaki i rozumieć, że znaki nie są dla znaków, cuda nie są dla cudów, ale są po to, by doprowadzić do zbawienia. Zmartwychwstanie nie było dla zmartwychwstania. Nawet śmierć Chrystusa nie było dla samej śmierci, co w ogóle szokujące pewnie dla wielu może z was było, kiedy słuchaliście liturgii, też słowa podczas Wielkiego Piątku, gdzie jest napisane, że kiedy Jezus umarł, zasłona się rozdarła i kiedy Jezus umierał, w momencie, kiedy On umarł, nawet zmarli wyszli z grobów. Jego śmierć była znakiem życia dla umarłych. W Jezusie wszystko jest znakiem pełnym mocy. Nawet wydawałoby się, po ludzku porażka stała się zwycięstwem, znakiem zwycięstwa i niesie w sobie moc zwycięstwa do dzisiaj. Jego krew, Jego śmierć, Jego zmartwychwstanie mają moc dzisiaj w naszym życiu. To jest potęga tego słowa. Dlatego dzisiaj przeżywamy święto miłosierdzia. Miłosierdzia, na które nie da się zasłużyć, na które nie da się zapracować, nie da się zrobić czegoś, żeby go doświadczyć. Potrzebujesz miłosierdzia po prostu przyjąć. Potrzebujemy miłosierdzia Bożego po prostu doświadczyć zupełnie za darmo z Jego łaski. Mamy problem z miłosierdziem często, ponieważ my chcemy zasłużyć, my chcemy sobie nabić punkty, my chcemy zrobić coś, żeby Bóg nam je okazał. Ale to jest pułapka, bo wydaje nam się wtedy, że my zasłużymy, a inni nie zasługują. Dlatego zbawienie jest z łaski. Byśmy nigdy nie powiedzieli sobie, zasłużyłem, zapracowałem. Dzisiaj pozwólmy Bogu okazać nam swoje miłosierdzie zupełnie za darmo. Pozwólmy Mu się pokochać zupełnie za darmo. Pozwólmy Mu doświadczyć nas swoją miłością, bo ta miłość jest darmowa. Panie, prosimy Cię dzisiaj, szczególnie za tymi, którzy jeszcze żyją z daleka od Ciebie i prosimy Cię za tymi, którzy jeszcze nie doświadczyli Twojej łaski, nie otworzyli się na nią. Daj im łaskę wiary, daj im łaskę doświadczenia Twojej miłości, spraw, abyśmy my też mogli zbliżyć się do Ciebie i byśmy byli bliżej niż kiedykolwiek wcześniej w naszym życiu. O to prosimy, o to wołamy, o to się modlimy. I Ty bądź jedynie tym, którego dzisiaj potrzebujemy, z jakim tęsknimy i kogo chcemy więcej w naszym życiu. Niech tak się stanie. W imieniu Jezusa. Amen. Pozdrawiam Was serdecznie, ściskam i do szybkiego zobaczenia. Napisy stworzone przez społeczność Amara.org