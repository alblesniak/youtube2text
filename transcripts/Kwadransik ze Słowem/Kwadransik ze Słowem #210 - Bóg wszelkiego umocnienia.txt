 W dzisiejszym odcinku o Bogu, który przychodzi, by pocieszyć nas w każdej naszej słabości. Także mam nadzieję, że nie możecie się doczekać i widzimy się za chwilę w kwadranciku ze Słowem. Cześć i dzień dobry, witajcie bardzo, bardzo serdecznie w dzisiejszym kwadranciku ze Słowem, który jak widzicie nie jest nagrywany ani z biura, ani z mojego domu, ale znalazłem się w pięknym ogrodzie niedaleko Skierniewic i z tego miejsca będę dzisiaj dzielił się z wami Słowem Bożym. Ale zanim do słowa, mamy dwa ogłoszenia. Tak jak pewnie pamiętacie już od kilku odcinków zachęcam was do tego, byście zarezerwowali sobie czas w najbliższy piątek, sobotę i niedzielę. I dzisiaj chciałem powiedzieć wam również, przypomnieć o tym, że w piątek od 18 do 22, taki w sobotę od 18 do 22, będziemy mieli dwa wieczory z konferencją ze Słowem Bożym, z modlitwą o uzdrowienie, z uwielbieniem oraz też z czasem pytań i odpowiedzi. To jest taki nasz, myślę, bardzo fajny punkt programu, który sprawi, że będziemy mogli ze sobą rozmawiać, będziemy mogli też zapytać was, bardziej zobaczyć przez wasze pytania, czym żyjecie, co przeżywacie w tym trudnym momencie, być może, który z wielu z was przechodzi. Będziemy czekać na wasze pytania i razem z Witkiem Wilkiem będziemy chcieli na nie odpowiedzieć. Nie będzie z nami niestety Michała Świderskiego, ale razem z Witkiem będziemy po to, by się z wami modlić, by spędzić z wami te dwa wieczory i by prosić Pana o Jego łaskę, o Jego miłosierdzie, Jego moc dla nas w tym czasie. Więc wierzymy, że to będą dwa niezwykłe wieczory w Bożej obecności. W niedzielę zakończymy to wszystko modlitwą na Eucharystii, będziemy modlić się wspólnie i tą Eucharystią zakończymy ten nasz czas trzydniowy. Także w Rzeszowie, razem z wami stamtąd będziemy nadawać na YouTube i na Facebooku. Będziecie mogli znaleźć też na naszych kanałach, na moim i na Witka, te transmisje. Także zapraszamy, zachęcamy. I druga rzecz też dla mnie bardzo ważna. Cieszę się, że dzisiaj 25 listopada, to znaczy dzień premiery książki Ogień i Woda. Kiedy kilka miesięcy temu spotkaliśmy się z Dawidem Gospodarkiem, który prowadził tą rozmowę i z księdzem Krzysztofem Porosło. To było dla nas bardzo ciekawe doświadczenie, ponieważ już wtedy widzieliśmy jak wielka jest polaryzacja w Kościele, jak wielki problem mamy nawet wśród wierzących. Już nie mówiąc o tym, jak się to wszystko odbywa na świecie, czyli wśród ludzi niekoniecznie żyjących z Bogiem. Ale w samym Kościele, wśród wspólnot, na portalach katolickich widzimy jaka jest po prostu tam zadyma i jedna wielka, nazwijmy to rozpierducha, kiedy ludzie próbują ze sobą rozmawiać. To dobrze, że tam nie mają tasaków w rękach, bo by się pozabijali. No i ma się czasem takie wrażenie, że my nie potrzebujemy naprawdę wroga z zewnątrz, bo dajcie nam 20 minut, to się sami powybijamy. No i ta książka była naszym pragnieniem, byśmy umieli pokazać, że mimo że jesteśmy w jednym Kościele i że wierzymy w tego samego Boga, widząc tego typu różne nieudane próby rozmów, byśmy umieli pokazać, że naprawdę można się spotkać, że naprawdę można się lubić. My z księdzem Krzysztofem się naprawdę, myślę, polubiliśmy, spędziliśmy razem trochę czasu i gdzieś tam, no właśnie, tak bardziej zawodowo z tą książką, ale i prywatnie. No i ta książka już cieszy nas to bardzo i mnie to bardzo cieszy, że sprawiła wielu was, czy pokazała wielu osobom, które zaczęły nam pisać, że mimo że faktycznie są tam różnice, mimo że faktycznie inaczej czasem patrzymy na kwestie wiary, uzdrowień, mamy nieco inne podejście do liturgii, to też akurat tu chyba było najmniej jakichś takich różnic, to naprawdę możemy się spotkać i możemy z wielkim szacunkiem ze sobą rozmawiać. I pamiętam czytałem jakiś jeden komentarz, gdzie ktoś napisał, że naprawdę to jest wielka klasa jak potrafiliśmy rozmawiać, naprawdę nie kryjąc swoich różnych opinii i zdań na dany temat. Także myślę, że to jest ważna książka dla ludzi dzisiaj w Kościele, dla ludzi we wspólnotach, że można dzisiaj być razem, niekoniecznie patrzeć na wszystko tak samo, a się wzajemnie szanować, cenić i wspierać i modlić za siebie nawzajem, niekoniecznie tylko o to, żeby się ktoś nawrócił, ale żeby naprawdę Pan mu błogosławił. Także to jest książka Świadectwo, dzisiaj w Bępikach już też książkę można znaleźć, dam wam w opisie na dole link. A o czym w tym dzisiejszym kwadransiku ze słowem? Chciałbym, byśmy otworzyli fragment z II Listu do Koryntian, I rozdział, III, VII werset. II List do Koryntian, I od III do VII. To jest fragment, który dzisiaj otworzyłem w nocy, bo ktoś mnie poprosił o modlitwę, obiecałem, że będę modlił się za kogoś i wróciłem z biegania wieczorem i zasnąłem. Obudziłem się o trzeciej w nocy, tak się czasem zdarza i wiedziałem, że muszę coś zrobić, że muszę się pomodlić, bo dałem słowo, poważna sprawa. I zacząłem czytać ten w środku nocy fragment II Listu do Koryntian od pierwszego do siódmego. Z przykładu będę czytał Biblię I Kościoła. Paweł z woli Boga, apostoł Chrystusa Jezusa oraz Tymoteusz brat do Kościoła Bożego w Koryncie, a także do wszystkich świętych w całej Achaii. Łaska Wam i pokój od Boga, naszego Ojca i od Pana Jezusa Chrystusa. Błogosławiony Bóg i Ojciec Pana naszego Jezusa Chrystusa, Ojciec Miłosierdzia i Bóg wszelkiego umocnienia. On nas umacnia w każdej naszej udręce, abyśmy i my mogli umacniać cierpiących różne udręki tym umacnianiem, którego my sami doznajemy od Boga. Bo jak wielkie są w nas cierpienia Chrystusa, tak wielkie jest także umacnianie nas dzięki Chrystusowi. Gdy zatem udrękę cierpimy, to dla Waszego umocnienia i zbawienia. Gdy umocnienia doznajemy, to dla Waszego umocnienia, które się okazuje w cierpliwym znoszeniu tych samych cierpień, które i my znosimy. A mocna jest nasza nadzieja co do Was, bo wiemy, że tak jak jesteście uczestnikami cierpień, tak i umocnienia. To słowo jest dla mnie wielkim pokrzepieniem, odmówię tego momentu w środku nocy, bo w tym słowie Bóg objawia nam się przez usta św. Pawła, objawia nam swoje imię. I On przedstawia nam się, że jest Ojcem Miłosierdzia, czyli jakiekolwiek miłosierdzie, które jest okazywane na ziemi, które ściska nasze serce. Ostatnio oglądałem taki wzruszający właśnie filmik o dzieciakach, które, można to nazwać, okazywały miłosierdzie, bo zostały postawione przed takim zadaniem, czy mogły dostać prezent na gwiazdkę, który był dla nich takim wymarzonym prezentem, albo zrezygnować ze swojego prezentu, by jego rodzic mógł dostać ten prezent. I te dzieciaki zrezygnowały ze swoich prezentów, by dać się rodzicom i tam masa łez była i tak dalej. Rodzice byli dumni, że tak dzieci wychowali. To ściskało za gardło i naprawdę wyciskało łzy. I zobaczcie, przez każdy taki przejaw miłosierdzia, czy przez ludzi wierzących, czy nie, każdy ten przejaw miłosierdzia ma swoje źródło w Bogu Miłosierdzia, w Ojcu Miłosierdzia. On jest źródłem wszelkiego przejawu miłosierdzia i troski. To jest nasz Bóg, to jest Jego imię. I św. Paweł mówi nam również, że On jest Bogiem wszelkiego umocnienia. I to Jego imię, że On jest Bogiem wszelkiego umocnienia bardzo mocno dotknęło mojego serca, bo to znaczy, że cokolwiek dzisiaj przechodzę, przez jakikolwiek trud i ciężar, cokolwiek dzieje się w moim życiu, On jest dzisiaj tutaj przy mnie, by mnie umocnić, by dać mi siłę, bym umiał się przezwyciężyć, postawić temu, co jest dzisiaj moją trudnością. I czytamy takie zdanie, On nas umacnia w każdej naszej udręce. Nie ma takiego obszaru w Twoim życiu, w którym On nie mógłby Cię umocnić i nie chciałby Cię umocnić. On nas umacnia w każdej naszej udręce, abyśmy i my mogli umacniać cierpiących różne udręki tym umacnianiem, którego sami doznajemy od Boga. Więc po pierwsze to Słowo daje nam nadzieję, że każda nasza udręka, którą przechodzimy jest miejscem, w którym Bóg chce mnie umocnić. Pomyśl dzisiaj, co jest Twoją udręką i niech to Słowo da Ci dziś nadzieję, że to właśnie Bóg do tego miejsca chce dziś przyjść i Cię tam umocnić. I po drugie to Słowo mówi nam, po co przechodzimy różnego rodzaju cierpienia. Gdy zatem udrękę cierpimy, to dla Waszego umocnienia i zbawienia. Święty Paweł mówi to do Kościoła, do wierzących w Koryncie, że On znosi udrękę po to, byście Wy zostali umocnieni i zbawieni. Gdy umocnienia doznajemy, to dla Waszego umocnienia, które się okazuje w cierpliwym znoszeniu tych samych cierpień, które i my znosimy. Święty Paweł mówi tu o tym, że to wzmocnienie i to zbawienie, to dobro, które wypływa z cierpienia, które on przechodzi, jest na takich dwóch płaszczyznach. Ludzkiej, czysto takiej ludzkiej i duchowej. Ja to tak rozumiem. I po ludzku można sobie zadać pytanie, w jaki sposób ja mogę być podniesiony, pocieszony, zbawiony, pobłogosławiony przez czyjeś cierpienie. Właśnie to jest coś niezwykłego w Królestwie Bożym, że kiedy święty Paweł, który siedzi w więzieniu, cierpi to, co cierpi, on jest z jednej strony zachętą dla innych wierzących, że dla Chrystusa warto, że dla Chrystusa mogę przelać krew, dla Chrystusa mogę dać się zamknąć w więzieniu. Za względu na Jego imię jest warto. I to chyba w liście do Filipian było napisane, że święty Paweł mówi, cieszę się z tego, że Ewangelia jest głoszona, że przez moje kajdany, choćby niektórzy chcieli głosić z jakichś nieczystych pobudek, to przez moje kajdany Chrystus będzie głoszony. Nieważne z jakich pobudek, ważne, że jest głoszony. Jakieś dobro, którego Paweł doszukiwał się w swoich kajdanach, zostało dokonane. Chrystus został głoszony. Być może niektórzy nie lubili Pawła, nie lubili jego sposobu głoszenia, nie lubili jego ewangelizacji, ale przez to, co robił, przez świadectwo, które dał swoim cierpieniem, swoimi kajdanami, Chrystus był głoszony dalej. I on mówi, z tego się cieszę, z tego jestem dumny. I po ludzku, patrząc na cierpienie, zadzwonił do mnie ostatnio kolega i mówi, Marcin, on jest ewangelizatorem też, mówi, Marcin, śmiałem się trochę z tej pandemii, z tego wszystkiego, z tych chorych, bo się stresujecie, a nie, że tam coś was dusi, ale mówi, sam złapałem covida i złapałem tą chorobę i dopiero teraz wiem, co ci ludzie przechodzą. Kiedy stąd wyjdę, kiedy wyzdrowieję, wiem, że będę się z innym współczuciem modlił za ludzi. To cierpienie, które przechodzisz, uczy cię współczucia do ludzi, którzy do tej pory cierpieli dla ciebie tylko w teorii. Słyszałem historię o człowieku kiedyś, który miał potężną posługę uzdrowienia, ale do momentu, kiedy sam nie zachorował, był bardzo brutalny dla chorych. I mimo, że ludzie byli uzdrawiani, to robił to w bardzo brutalny sposób. To znaczy, ktoś miał guza w brzuchu ogromnego, to czytałem, jak podchodził, mówił, w imię Jezusa sprzedawał mu piąchę, w to miejsce, mówi, bądź uzdrowiony. Guz znikał, ale było to dość brutalne. I kiedy zachorował, sam miał kamienie na nerkach i bardzo cierpiał, wtedy Chrystus mu pokazał, czym jest ból. I później, kiedy wyzdrowiał, sam już był dużo bardziej delikatny, jak mówią świadkowie, w podchodzeniu do cierpiących i chorych. Ale jest też druga płaszczyzna błogosławieństwa, którą, jak zacząłem mówić, to jest coś wyjątkowego dla Królestwa Bożego, dla życia w Chrystusie, że to tylko w Królestwie Bożym jest to możliwe, żeby z cierpienia wyszło duchowe błogosławieństwo, żeby z jakiegoś bólu, z niesprawiedliwości zrodziło się coś, co jest wielkim błogosławieństwem. Pan Bóg to tak wymyślił w jakiś sposób. Patrzymy na krzyż Pana Jezusa, że Jezus, który cierpi niesprawiedliwość, który znosi obelgi, znosi oplucia, znosi ból, na który nie zasłużył. Kiedy w cierpliwy sposób znosi ten cały ból i tą całą tragedię, którą przechodzi, Bóg Ojciec wyprowadza z tego cierpienia zbawienie dla całego świata. I dzisiaj, kiedy my jednoczymy się w tym bólu, kiedy my dzisiaj cierpimy, przeżywamy jakąkolwiek udrękę, możemy zjednoczyć się z Chrystusem w tej udręce i wiedzieć, że tak wielkie cierpienie, które znosisz, będzie tak samo wielkim błogosławieństwem. I św. Paweł tutaj o tym mówi, że on jako wierzący, on jako człowiek żyjący w Chrystusie przez swoje cierpienie, przez to jak bardzo cierpi, wie, cieszy się, bo wie, że to wyjdzie na wielkie błogosławieństwo tym, do których pisze ten list. Bo w jakiś duchowy sposób będą pobłogosławieni. W jakiś duchowy sposób jest to tajemnica, ale kiedy jednoczymy się w tym bólu z Chrystusem, Chrystus wyprowadza dobro dla ludzi, dla których znosimy to w jakiejś intencji serca nosimy. I mówi, mówimy do Boga, Panie, zrób coś z tym cierpieniem, zrób coś z tym bólem, pobłogosław te osoby, wykorzystując to cierpienie, które dzisiaj znoszę, na które nie mam wpływu. I tu nie chodzi, już tak mówiłem wiele razy w Między cierpieniem a uzdrowieniem w naszej serii, w książce, nie chodzi o to, by być jakimś masochistą, żeby szukać cierpienia na siłę, ale jeśli już ono jest, to niech Pan to wykorzysta. Niech to będzie stanie się jakimś źródłem błogosławieństwa też dla innych, bo będąc w Kościele, będąc w Chrystusie, możemy wziąć przykład samego Syna Bożego i poprosić Go, żeby sam wykorzystał to, co przechodzę dla dobra innych. I to jest coś niezwykłego i to pokazał nam Chrystus swoim życiem. Hebrajczyków 4, 14-16 czytamy. Mając więc arcykapłana wielkiego, który przeszedł przez niebiosa, Jezusa Syna Bożego, trwajemy mocno w wyznawaniu wiary. Nie takiego bowiem mamy arcykapłana, który by nie mógł współczuć naszym słabościom, lecz doświadczonego we wszystkim na nasze podobieństwo z wyjątkiem grzechu. Przybliżmy się więc z ufnością do tronu łaski, byśmy otrzymali miłosierdzie i znaleźli łaskę dla uzyskania pomocy w stosownej chwili. Autor listu do hebrajczyków mówi, mamy takiego arcykapłana, który może dzisiaj współczuć naszym słabościom. Dlaczego? Bo sam przeszedł przez ból, sam przeszedł przez cierpienie, sam doświadczył trudów, niesprawiedliwości itd. Przez to, że sam przeszedł przez to cierpienie, dzisiaj może nie tylko nam współczuć, ale może nam realnie pomóc. Jeśli ty dziś przechodzisz przez ból i cierpienie, to wiedz, że Pan bierze ci dzisiaj za rękę, On stoi przy tobie i On chce wyprowadzić z tego wielkie błogosławieństwo. Bo życie jest zawsze większe od śmierci, bo błogosławieństwo jest zawsze większe od przekleństwa. To mówi nam dzisiaj Słowo Boże i Pan uczyni to w stosownej chwili. I Panie dzisiaj chcemy się o to modlić i chcemy o to dziś prosić, byś dał nadzieję tym, którzy cierpią, byś dał nadzieję tym, którzy dzisiaj przechodzą przez te wszystkie trudy i niesprawiedliwości, abyś pokazał im, Panie, że Ty cierpiałeś i przechodziłeś przez to wszystko, przez co my dziś przechodzimy. I Ty sam pokazałeś nam, że jesteśmy w stanie przez to wszystko przejść, kiedy trzymamy się Ciebie mocno. I dzisiaj wołam Boże, byś wyprowadził z tego życie i błogosławieństwo, byś wyprowadził z każdej straty, z każdego bólu, z każdej śmierci, z każdej choroby, byś wyprowadził dzisiaj życie, dobro i błogosławieństwo. Byś dzisiaj pokazał, Panie, nam, wszystkim, którzy ufamy Tobie, że Ty chcesz być Bogiem, który jest Bogiem naszego umocnienia i naszego pocieszenia. Panie, dziękuję Ci dzisiaj za wszelkie dobro, za wszystko, co dziś czynisz i dziękuję Ci za wszystko, co uczynisz w życiach tych, o których się teraz modlimy. Panie, objaw swoją chwałę, okaż swoją moc i bądź wywyższony w naszym życiu i w życiu tych, za których teraz się modlimy. Amen. Niech tak się stanie. Pozdrawiam Was serdecznie. Już tutaj słoneczko nam zachodzi i zachęcam Was raz jeszcze do tego, byście nabywali książki, byli z nami w najbliższy weekend podczas naszych rekolekcji online. Także widzimy się już niedługo. Subskrybujcie kanał i do zobaczenia w kolejnym kwadransiku ze Słowem. Z Bogiem. Pa, pa. muzyka