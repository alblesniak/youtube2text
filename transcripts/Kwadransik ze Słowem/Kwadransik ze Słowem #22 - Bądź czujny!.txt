 Witajcie bardzo serdecznie, Kwadransik ze Słowem odcinek 22 i widzimy się już za momencik. Cześć, witajcie po raz kolejny. Bardzo się cieszę, że możemy kontynuować nasze rozważanie Bożego Słowa, które zachęcam Was byśmy wzięli już do ręki. Mam dość toporne wydanie z wieloma komentarzami, które bardzo lubię na co dzień. Korzystam z jednego tłumaczenia, ale do Kwadransików przyzwyczaiłem się do Biblii Jerozolimskiej. Jakiekolwiek tłumaczenie nie jest w Twoim ręku, dobrze, że Biblię w ręku masz. Będziemy dzisiaj kontynuować to, co po dłuższej przerwie rozpoczęliśmy w 21 odcinku. Jesteśmy cały czas w temacie króla Saula namaszczonego przez proroka Samuela do tego, że rządził w Izraelu jako król. Prorok Saul nie do końca wypełnił Bożą wolę, nie do końca podobał się Bogu w tym, jak rządził, w tym, jak wyglądało jego posłuszeństwo, więc Pan Bóg w pewnym momencie zmienił zdanie. Pan Bóg w pewnym momencie powiedział mu i przekazał, że wybrał nowego człowieka właśnie na jego miejsce. Jesteśmy w tym kontekście, który chciałem specjalnie teraz celowo przypomnieć, byśmy mogli pójść dalej, ale jeśli nie oglądałeś 21 odcinka, to zachęcam Cię do tego, byś cofnął się. To jest ostatni odcinek, który jest na naszym kanale. W każdym razie dzisiaj otwieramy 15 rozdział pierwszej księgi Samuela od 17 wersetu, czyli tak jak ostatnim razem, ale skończymy na wersecie 21. I mówił Samuel, czy to nie jest prawdą, że choć byłeś mały we własnych oczach, to jednak ty właśnie stałeś się głową pokoleń izraelskich? Pan bowiem namaścił Cię na króla izraelskiego. Pan wysłał Cię w drogę i nakazał, obłożysz klątwą tych występnych amalekitów, będziesz z nimi walczył, aż ich zniszczysz. Czemu więc nie posłuchałeś głosu Pana? Rzuciłeś się na łup, popełniłeś więc to, co złe w jego oczach. Saul odpowiedział Samuelowi, posłuchałem głosu Pana, szedłem drogą, którą mnie posłał Pan. Przyprowadziłem Agaga, króla amalekitów, a amalekitów obłożyłem klątwą. Lud zaś zabrał ze zdobyczy drobne i większe bydło, aby je w Gilgal ofiarować Panu, Bogu Twemu, jako pierwociny i rzeczy obłożonych klątwą. Ta historia jest dość smutną historią, ponieważ jest historią człowieka, który był w Bożym powołaniu. Jest historią człowieka, który miał Boże namaszczenie, Bożą moc, Boże powołanie na sobie, a jednak to namaszczenie, to powołanie i tę Bożą moc zaprzepaścił przez swoje złe decyzje. Jest to fragment pełen lekcji dla nas, ponieważ zarówno dzisiaj, jak i w tych historiach Starego Testamentu, które są nam dane dla naszego pouczenia, rzeczy mają się bardzo podobnie. My dzisiaj również jesteśmy ludźmi, dla których Boże powołanie jest czymś bardzo bliskim, bardzo ważnym. Pan Bóg powołuje nas do dzieł, do rzeczy, do których być może nie powoła innych. Bóg daje nam powołanie, abyśmy je w naszym życiu wypełnili. Bóg chce nasze życie namaścić swoją mocą. Bóg chce, żeby przez nas dokonywały się Boże dzieła tutaj na ziemi, więc jesteśmy ludźmi powołanymi. Ty masz powołanie, które Pan Bóg chce wypełnić przez Twoje ręce w Twoim życiu tutaj na ziemi. Król Saul jest człowiekiem, od którego możemy nauczyć się, w jaki sposób nie postępować w naszym powołaniu. Chciałbym zwrócić Waszą uwagę na moment, w którym Król Saul traci swoje powołanie. To nie jest tak oczywiste, kiedy czytamy ten fragment, i to nie jest pierwsza rzecz, która rzuca nam się w oczy, czytając te kilka wersetów, ale rzeczą bardzo ważną jest to, żeby zwrócić uwagę na ten aspekt tej historii. Kiedy Król Saul traci swoje powołanie? Kiedy je marnuje? Ponieważ my bardzo często w naszym życiu spodziewamy się, że te wielkie bitwy, wielkie potyczki będą w naszym życiu kluczowe, a nie zawsze tak się okazuje. Zobaczcie, że Król Saul, kiedy miał toczyć bitwę z Amalekitami, kiedy miał z nimi stoczyć bój, on ten bój dobrze przygotował, dobrze się do niego przygotował i dobrze go poprowadził, tak, że wygrał z Amalekitami. Wziął wszystkie rzeczy, które do nich należały, wybił ich w pień, bez litości. Więc bitwa, do której się przygotował, została przez niego wygrana. Więc można by sobie było pomyśleć, no, przecież o to chodziło, przecież Bogu o to chodziło, żebym wygrał tę bitwę. Do niej się tak długo przyszykowywałem, tak długo szykowałem mój lud. A prawdziwa bitwa, w której toczyły się losy tak naprawdę króla Samuela, jego powołanie, jego życia, odbyła się chwilę później. Król Saul przegrał powołanie nie w miejscu bitwy z Amalekitami, ale chwilę później. To się wydarzyło w tym nieposłuszeństwie, jeśli pamiętacie tę historię, którą przed chwilką czytaliśmy. W tym momencie, kiedy on już myślę czuł wielką dumę w sercu. Powiedział sobie, wielką bitwę wtoczyłem, wielką bitwę wygrałem, jestem kimś. To mój lud, który to zrobił. Ale zapomniał o małym, drobnym szczególe, że Bóg powiedział, że nie weźmiesz sobie rzeczy obłożonych klątwą. A on jednak to zrobił. Nie dlatego, że chciał Boga uwielbić, choć tak się próbował tłumaczyć. Ale dlatego, że był człowiekiem o chciwym sercu. Chciał wziąć dla siebie coś, co zobaczył u jego oczy. Myślę sobie, że jest to bardzo ważna lekcja, abyśmy byli czujni. Byśmy wiedzieli, że kluczowa bitwa wcale nie musi być największą bitwą. Że kluczowe kwestie w naszym życiu, związane z naszym powołaniem i z wieloma rzeczami, które Bóg chce uczynić w nas i przez nas, będą odbywały się po cichu. Czasami w skrytości serca, czasami w drobnych, małych spotkaniach. I musimy zdać sobie z tego sprawę, patrząc na życie Saula. Jeśli te bitwy, jeśli te drobne rzeczy, czy drobne potyczki wygramy, to być może wygramy nasze powołanie. Jeśli je przegramy, może być różnie. Są testy, które są i pojawiają się w naszym życiu, by poddać próbie nasze serce. I takiej próby król Saul nie przeszedł i nie zdał. Spotykam wielu ludzi i bardzo sobie cenię takie rozmowy z tymi, którzy są w posłudze wiele lat, którzy służą Bogu dużo dłużej niż ja mam lat w ogóle i żyję tutaj na ziemi. I takie osoby często dają mi takie złote wskazówki, czy mówią o rzeczach, na które sam nie zwróciłbym uwagi. Kiedyś usłyszałem taką ciekawą radę od jednej z takich osób. Powiedział mi pewien człowiek, Marcin, bądź szczególnie czujny po posłudze. Kiedy skończysz posługę i kiedy będziesz wracał do domu i przez najbliższy czas będziesz miał takie poczucie, że widziałeś wielkie rzeczy, że Pan Bóg czynił cuda, że Pan Bóg uzdrawiał, że to się działo przez twoje życie, wtedy bądź szczególnie czujny. Nie zwracaj uwagi jedynie na wielkie posługi albo na momenty, kiedy wychodzisz głosić. Ale uważaj szczególnie na ludzi, którzy będą przychodzić do ciebie po posłudze, nawet jeszcze tego samego wieczora. Bo bardzo często to mogą być ludzie posłani przez wroga, by cię zniszczyć. Ja nie miałem pojęcia, żeby w ogóle na coś takiego zwrócić uwagę, bo faktycznie zbadałem swoje serce i powiedziałem sobie, Marcin, kończysz posługę i chcesz odpocząć, chcesz się pocieszyć teraz tym, co się działo. Więc często takim bokserskim slangiem można powiedzieć, opuszczamy gardę. I wróg wtedy przychodzi, bo jest cwany i wie, kiedy może się do ciebie dobrać. I kiedy robię sobie rachunek sumienia, faktycznie wielokrotnie było tak, że grzech przytrafiał mi się bezpośrednio po posłudze, bezpośrednio po naszych spotkaniach wtorkowych we wspólnocie. Czyli po tych momentach, kiedy wydawałoby się, że byłem szczególnie blisko Boga. Bądź czujny, bo bitwa, prawdziwa bitwa może toczyć się chwilę później. Przez co podnosimy naszą gardę? Co sprawia, że jesteśmy gotowi, że jesteśmy czujni? Kiedy po takiej posłudze, kiedy chcesz odpocząć przez kolejne dni, zdarzało się w moim życiu, że luzowałem moje życie modlitewne. Że odpuszczałem sobie z postem, że odpuszczałem sobie z dyscypliną mojego życia duchowego. Trzeba wtedy uważać na to, byśmy właśnie takiego błędu nie popełniali. Co jeszcze płynie jako lekcja z tej historii? W momencie, kiedy widzisz, że Pan Bóg się do was posługuje i kiedy widzisz, że Bóg coś przez was czyni, niebezpiecznym duchowym miejscem jest takie miejsce, wpadasz w pewien zachwyt, w pewne zadowolenie, przyzwyczajasz się do tego, czujesz się zbyt pewnie i zaczynasz zapominać o tym, że to Bóg i Jego łaska. Myślę sobie, że każdy z nas musi przejść przez pewne poniżenia. Wielokrotnie mówię o tym, bo sam się tego uczę w moim życiu, że Pan Bóg ma sposób na pychę, a sposobem na pychę jest kompromitacja. Jeśli Bóg chce cię nauczyć pokory, to będziesz musiał parę razy w życiu być skompromitowanym. To jest jedyny sposób, patrząc na siebie, żeby, kiedy widzimy regularne Boże działanie, nie ześwirować i nie przypisać tej chwały sobie. W takim niebezpiecznym trochę miejscu znalazł się św. Paweł, jak poszedł głosić słowo na aeropagu. Głosił Jezusa, którego znał, ale głosił trochę nieskutecznie. Niektórzy bibliści mówią, że była to porażka na aeropagu. Owijał w bawełnę, mówił bardzo naokoło. Myślę, że czasami w naszym głoszeniu chcemy się przypodobać drugiemu człowiekowi. Sprawić, że naszym głoszeniem będziemy tacy politycznie poprawni. Że będziemy chcieli przypodobać się komuś. Dlatego św. Paweł odniósł porażkę na aeropagu. Być może był już tak przyzwyczajony, że Pan Bóg przez niego działał, że mówił sobie, że cokolwiek będę mówił, to pewnie się będzie działo. Kto wie, co tam się w jego głowie odbywało, jakie miał myśli. Ale w naszych głowach, w naszych życiach czasami tak jest. Przyszła porażka. Jest napisane, że niewielu się nawróciło. Wielu mówiło, że przyjdę innym razem. A jak ktoś mówi, że przyjdę innym razem posłuchać, to prawdopodobnie nigdy nie przyjdzie. I dochodzi do takiego momentu, myślę, że św. Paweł mocno to przeżył. Nawraca się w swoim sercu. I już w liście do Koryntian mówi, wracając z aeropagu, bardzo znane słowa z listu do Koryntian, drugi rozdział od pierwszego do piątego wersetu. Tak też. I ja, przyszedłszy do was, bracia, nie przybyłem, by błyszcząc słowem i mądrością głosić wam świadectwo Boże. Postanowiłem bowiem, będąc wśród was, nie znać niczego więcej, jak tylko Jezusa Chrystusa i to Ukrzyżowanego. I stanąłem przed wami w słabości i w bojaźni, z wielkim drżeniem. A mowa moja i moje głoszenie nauki nie miały nic z uwodzących przekonywaniem słów mądrości, lecz były ukazywaniem ducha i mocy. Aby wiara wasza opierała się nie na mądrości ludzkiej, lecz na mocy Bożej. Święty Paweł nauczył się tego, że miejsce słabości, że miejsce uniżenia przed Bogiem, że miejsce zależności od Boga jest najlepszym miejscem do tego, by to sam Bóg mógł działać. Więc podejmijmy dzisiaj taką decyzję, że nie będziemy polegać na sobie w naszym głoszeniu, w naszym przepowiadaniu, w naszym życiu, ale będziemy polegać na Nim i że miejsce naszej słabości będzie miejscem objawienia się Bożej mocy. Zaufajmy Mu, a na pewno dobrze na tym wyjdziemy. Bądź czujny, pamiętaj, że bitwy, które toczą się w Twoim życiu, bitwy, które są najważniejsze, mogą być bitwami, które będą odbywały się po cichu. Badaj swoje serce, gdzie ono jest i sprawdzaj, czy jest blisko Jezusa. Także Panie prosimy Cię dzisiaj, niech Twoje błogosławieństwo i Twoja łaska spoczną i zstąpią na nas. Spraw, byśmy byli czujni i spraw, by nasze serca były pełne czujności i oczekiwania Ciebie. Chcemy Boże być blisko Twojego serca i spraw, abyśmy w naszych słabościach, abyśmy w miejscach naszych ułomności szukali Ciebie, bo Ty jesteś naszą mocą, Ty jesteś naszym zwycięstwem i Ciebie dzisiaj potrzebujemy dużo bardziej niż kiedykolwiek wcześniej. Dlatego wołamy, przyjdź Duchu Święty i daj nam dzisiaj wolność, daj nam świeży powiew, daj nam dzisiaj na nowo przytulić się do Ciebie i zacząć znowu, po raz kolejny, nowe życie z Tobą. Amen. Niech Pan Bóg Cię błogosławi i do zobaczenia. Napisy stworzone przez społeczność Amara.org