 Pewnie część z Was zastanawia się, czy jest to możliwe, ale tak jest to możliwe. 21 odcinek kwadransiku ze Słowem. Za moment widzimy się na rozważaniu Słowa Bożego. Cześć kochani, witajcie bardzo serdecznie i jest mi niezmiernie miło, że możemy wrócić do rozważań, które jakiś czas temu były dość regularnie udostępniane na tym kanale, ale przez to, że dość dużo jeździłem, to tempo mi się zaczęło opóźniać i przestałem tak regularnie wrzucać odcinki kwadransików ze Słowem. Zaczynamy z powrotem. Jesień przed nami, zima przed nami, długie wieczory, więc będzie też dużo więcej czasu na rozważanie Bożego Słowa. Tak jak zwykle chcę Was zachęcić do tego, byśmy wspólnie otworzyli Słowo Boże i rozważali wspólnie te słowa, które Pan Bóg nam dał. Wielu z nas często mówi, spotykam wiele takich osób jeżdżąc po Polsce, które mówią, że Bóg do nich nie mówi, nie słyszy Bożego Głosu. I pierwsze pytanie, które musimy sobie zadać, dlaczego chcemy słuchać nowych rzeczy, które Pan Bóg ma nam do powiedzenia, jeśli nie słuchamy tego, co już zostało nam dane. Zacznijmy czytać Słowo Boże, a dopiero później otwierajmy się na nowe rzeczy, które Bóg przygotował, bo Bóg będzie mówił do nas przez to Słowo również dzisiaj. Także kontynuujemy nasze rozważanie pierwszej księgi Samuela. Chcę Was zachęcić, byście wzięli do ręki Pismo Święte i otworzyli właśnie na XV rozdziale. Dzisiejszy fragment nie będzie długi, bo będzie składał się z XVII i XVIII wersetu, ale wierzę, że kiedy modliłem się też tym fragmentem i pytałem Pana Boga, co mam dzisiaj mówić, że ten krótki fragment będzie bardzo treściwy. Także otwórzmy XV rozdział pierwsza księga Samuela, XVII i XVIII werset. Dzisiaj będziemy mówić o namaszczeniu Ducha Świętego. I mówił Samuel, czy to nie jest prawdą, że choć byłeś mały we własnych oczach, to jednak ty właśnie stałeś się głową pokoleń izraelskich? Pan bowiem namaścił cię na króla izraelskiego. Pan wysłał cię w drogę i nakazał, obłożysz klątwą tych występnych amalekitów. Będziesz z nimi walczył, aż ich zniszczysz. Czemu więc nie posłuchałeś głosu Pana? Rzuciłeś się na łup, popełniłeś więc to, co było złe w Jego oczach. Przeczytałem jeszcze XIX fragment, żeby uzupełnić ten kontekst. Jeśli pamiętacie, ostatni XX odcinek kwadransiku ze Słowem, w którym rozważaliśmy poprzedni fragment, który poprzedza ten dzisiejszy przeczytany. Jest tu mowa o królu Saulu, który został wcześniej wybrany przez proroka Samuela przez Boga, ale przez proroka Samuela zostało to obwieszczone na króla nad Izraelem. Król Saul stracił przychylność u Boga przez nieposłuszeństwo. Bogu przestało podobać się to, co prezentował sobą Saul jako król Izraela i Bóg wybrał sobie następcę. Bóg wybrał sobie króla Dawida, co będziemy czytać pewnie w niedalekiej przyszłości. Na czym chciałbym się dzisiaj skupić i co wie, że Pan Bóg chce nam dzisiaj powiedzieć? Jak wspomniałem wcześniej, temat namaszczenia był w moim życiu na samym początku drogi z Bogiem częstym tematem. Często o tym mówiłem. Później przez długi okres czasu była taka przerwa, aż do momentu, kiedy mówiłem o tym na Stadionie Narodowym i w kilku innych miejscach, kiedy spotkałem ojca Raniero Cantala Mese, kaznodzieja papieskiego, niesamowitego człowieka, człowieka, który ma 84 lata, jest pełen wigoru, pełen życia, pełen pragnienia głoszenia dobrej nowiny. Wyjechał do Łodzi i miałem ten przywilej, by zjeść z nim kolację. Kiedy wychodziłem z kolacji, było nas kilka osób, ojciec Raniero spojrzał mi w oczy i powiedział, Marcin, potrzebujesz Bożego namaszczenia. Puścił mi oczko. Poszedłem do swojego pokoju, wyszedłem tam, gdzie byłem już umówiony i następnego ranka, jak wiedziałem, że to było słowo od Boga, bo ono wierciło moje wnętrze, cały czas myślałem o tym, że powiedział, niech Boże namaszczenie będzie nad tobą, bo potrzebujesz namaszczenia Duchem Świętym, potrzebujesz Bożego namaszczenia. I nad tym fragmentem, nad tym stwierdzeniem, wyrazem, nad tym, co to stwierdzenie oznacza, długo myślałem nad tym, co to oznacza w moim życiu dzisiaj. I faktycznie doszedłem do prostego wniosku. Bez namaszczenia Ducha Świętego możemy mówić, możemy opowiadać i nic się nie zmienia w życiu człowieka, ale wystarczy jedno zdanie, jedno słowo namaszczone Duchem Świętym, żeby zmieniło się czyjeś życie. I ojciec Raniero mówił bardzo często i podkreślał podczas jednej ze swoich konferencji, że za każdym razem, kiedy będziesz głosił świadectwo, kiedy będziesz mówił konferencję, mówił też do księży, kiedy będziecie mówić homilie, za każdym razem mówcie do Ducha Świętego, Panie Duchu Święty, daj mi swoje namaszczenie, aby to słowo naprawdę uczyniło pewną pracę, którą Bóg chce wykonać, aby to słowo dotknęło serca tych, którzy będą słuchać. Więc czym jest namaszczenie Ducha Świętego, czym jest namaszczenie, o którym możemy czytać w Słowie Bożym? W języku biblijnym namaszczenie jest używane bardzo często, kiedy Bóg powołuje albo wybiera jakiegoś człowieka. Czyli człowiek namaszczony to człowiek wybrany. Człowiek namaszczony może też oznaczać właśnie w tym języku biblijnym i w rozumieniu biblijnym człowieka napełnionego Bożą mocą. My w kościele katolickim, kiedy mówimy o namaszczeniu, łączymy to z sakramentami. Tu w tym rozumieniu nie chodzi o to. Tu w tym rozumieniu biblijnym chodzi nam o bycie wybranym namaszczonym, czyli wybranym albo napełnionym Bożą mocą. Więc czytamy w pierwszych fragmentach, w 17 wersecie, że król Saul został namaszczony przez proroka Samuela. On został namaszczony w jakimś celu i namaszczenie wykonuje w naszym życiu, tak jak wykonało, za chwilę pokażę wam to w tym fragmencie, w życiu króla Saula pewną pracę. To się nie zmienia do dzisiaj, kiedy Bóg nas namaszcza swoim Duchem Świętym. Dzieją się te same rzeczy. Co namaszczenie czyni z życiem danego człowieka? 17 werset. I mówił Samuel, czy to nie jest prawdą, że choć byłeś mały we własnych oczach, to jednak ty właśnie stałeś się głową pokoleń izraelskich? Po pierwsze, kiedy Bóg namaszcza człowieka, On go wywyższa. Kiedy Bóg namaszcza człowieka, kiedy Boże namaszczenie jest na człowieku, Ono sprawia, że nieznany wcześniej człowiek, człowiek, który był w ogóle niepoważany, staje się człowiekiem widzianym, człowiekiem, którego ludzie zaczynają widzieć, zaczynają na niego patrzeć i Bóg przyznaje się do życia danej osoby. Bóg przyznaje się do jego posługiwania. To jest niezwykłe, że Bóg faktycznie często wybiera bardzo słabe osoby, namaszcza je swoim Duchem, napełnia swoim Duchem i one nagle pojawiają się nie wiadomo skąd i Bóg z tymi ludźmi czyni potężne rzeczy. Tak było z królem Saulem, kiedy później będziemy rozważać kolejne rozdziały, zobaczymy, że podobnie było z królem Dawidem. Boże namaszczenie wywyższa człowieka i czyni to Bóg, bo to jest bardzo ważne. Człowiek swoimi działaniami się wywyższa, bo w tym nie byłoby żadnej Bożej mocy i w tym nie byłoby żadnych Bożych owoców. Ale kiedy Bóg namaszcza człowieka, Bóg przyznaje się do niego, do tego, co on czyni, co dzieje się przez jego ręce, co wychodzi z jego ust, wtedy Bóg odbiera za to chwałę. I on sam czyni potężne znaki, on sam czyni niezwykłe dzieła przez takie osoby. Więc to jest pierwsza rzeczywistość, którą widzimy w życiu człowieka namaszczonego Duchem Świętym. Po drugie, to też widzimy w tym fragmencie, po co jest nam dane namaszczenie. Będziesz z nimi walczył, aż ich zniszczysz. To powiedział prorok Samuel do Saula, kiedy go namaszczał, po tym, kiedy został namaszczony po tym fragmencie. Namaszczenie Ducha Świętego jest nam dane po to, żeby zniszczyć dzieła wroga. W Starym Przymierzu, w Starym Testamencie i w tej Księdze wrogowie Izraela są pewnym obrazem duchowych zwierzchności, duchów, które występują przeciwko ludziom bożym, przeciwko bożemu narodowi, przeciwko wierzącym. Więc kiedy Bóg namaścił Saula, dał mu moc, by zwyciężał inne narody. Kiedy my jesteśmy dziś namaszczeni przez Boga, Bóg nam daje swoje namaszczenie, byśmy zwyciężali w tych bitwach, które toczymy. Przeciwko mocom ciemności, przeciwko tym wszystkim duchom, które próbują zniszczyć nasze życie, bo żyjemy w duchowie rzeczywistości, o czym mówi św. Paweł wielokrotnie. Znalazłem bardzo ciekawą analogię w Ewangelii według św. Łukasza, 4,18. Dobrze pamiętacie ten fragment, kiedy Pan Jezus wszedł do wód Jordanu i mimo, że od samego początku był w pełni Bogiem, człowiekiem, był napełniony Duchem Świętym i Duch Święty mieszkał w nim, to dopiero w Jordanie, św. Łukasz to tak relacjonuje, że dopiero po tym chrzcie otworzył fragment z Księgi Izajasza i Jezus powiedział o sobie takie zdanie Duch Pański spoczywa na mnie, ponieważ mnie namaścił i posłał mnie. Po co? Bym ubogim niósł dobrą nowinę. Więźniom głosił wolność, niewidomym przejrzenie, abym uciśnionych odsyłał wolnymi. Namaszczenie Ducha Świętego w życiu Jezusa objawiało się w tym, że On uzdrawiał niewidomych. On dawał tym, którzy byli uciemiężeni wolność. On niszczył jarzmo ciemności. Przez co? Przez namaszczenie Ducha Świętego. Więc to samo widzimy w życiu Jezusa. I jest pewna analogia, zobaczcie, w Starym i Nowym Testamencie, na przykładzie króla Saula i na przykładzie życia Jezusa. Kiedy zostali namaszczeni i jeden i drugi byli posłani. To jest, myślę, wniosek, który płynie bezpośrednio z tego fragmentu. Duch Święty mnie namaścił i Duch Święty mnie posłał. U króla Saula czytamy, że on również, kiedy przyjął Boże namaszczenie, został posłany. Pan wysłał cię w drogę. Czytamy w 17 wersecie. Pan bowiem namaścił cię na króla i wysłał cię w drogę. Namaszczenie, przyjęcie Bożego namaszczenia wiąże się z posługą, wiąże się ze służbą drugiemu, ze służbą względem tych, którzy się źle mają, bo do takich ludzi Bóg nas posyła. I myślę, że musimy sobie zdać z tego sprawę, że za każdym razem, kiedy wołamy do Ducha Świętego, Duchu Święty namaszcz mnie, Duchu Święty daj mi swoje namaszczenie. Chcę żyć w Twojej mocy. Bo bez Bożego namaszczenia nie jesteśmy w stanie widzieć Bożej mocy. My możemy próbować, starać się, głosić, robić wiele wysiłków duszpasterskich i nie ma owocu. Często się frustrujemy. Dlaczego? Bo nie wołamy o Boże namaszczenie. Przyzwyczailiśmy się do własnych wysiłków, do tego, by samemu, własną siłą próbować zbawiać świat. To nie jest Boża strategia. Kiedy Duch Święty nas namaszcza, On daje nam moc, dzieją się wtedy Jego rzeczy, Jego dzieła. On uzdrawia, On uwalnia, On nas posyła. I wtedy widzimy, jak Boże Królestwo przejawia się na ziemi. Kiedy Boże namaszczenie jest w nas, będziemy ludźmi posłanymi. I tak jak katechizm Kościoła Katolickiego mówi, że każdy wierzący jest pewnego rodzaju misjonarzem. Jesteśmy posłani, by iść, ale by nieść Jego moc, by nieść Jego imię w mocy i w namaszczeniu Ducha Świętego. I chciałbym, byśmy dzisiaj pomodlili się o Boże namaszczenie w naszym życiu. O to, byśmy cokolwiek robili każdego dnia, szczególnie, kiedy robimy rzeczy dla Boga, byśmy mieli w tym Boże namaszczenie, Jego moc. A wtedy ludzkie serca będą przemienione i ludzie przyjdą do Boga, bo doświadczą Jego obecności w tym, co będziesz mówił, co będziesz robił. Także Duchu Święty, zapraszamy Cię teraz, byś przyszedł i dał nam swoje namaszczenie. Daj nam namaszczenie, które będzie przemieniało ludzkie życia, które będzie dotykało ludzkich serc. I proszę Cię Panie o to, by to Twoje namaszczenie, Duchu Święty, wypełniło nas jak jeszcze nigdy wcześniej. Daj nam wielkie pragnienie, daj nam wielką determinację do tego, by żyć w Duchu Świętym, byśmy mieli Twoją obecność w naszym życiu jako najważniejszą. Ciebie potrzebujemy, Duchu Święty. Prosimy Cię, namaszczaj nas, posyłaj nas i pomóż, byśmy służyli Tobie tak, jak Ty tego oczekujesz i jak na to zasługujesz. Panie, bądź błogosławiony i bądź wywyższony w naszym życiu. Amen. Niech Pan Bóg nas błogosławi i niech pośle, byśmy głosili Jego imię w mocy i namaszczeniu Ducha Świętego. Do zobaczenia. © PTA & TVP