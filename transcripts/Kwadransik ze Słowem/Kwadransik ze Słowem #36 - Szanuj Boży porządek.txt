 Czy myślałeś kiedyś o tym, że szanując autorytety w Twoim życiu, wchodzisz w Boże błogosławieństwo? Zapraszam na kolejny kwadrancik ze Słowem. Muzyka Cześć kochani, witam Was bardzo serdecznie w kolejnym odcinku z serii kwadrancik ze Słowem. Patrzymy i przyglądamy się życiu Dawida ciągle, po raz kolejny czytając pierwszą księgę Samuela. Dzisiaj rozdział 24, więc od razu kiedy słyszymy pierwszą księgę Samuela, nazwę tej księgi, otwierajmy Boże słowo. Zachęcam Was do tego, abyśmy wspólnie je przeczytali. Dzisiaj temat dość trudny, myślę w praktyce, w teorii może nie tak bardzo, ale w praktyce trudny. Będziemy mówić o poddaniu autorytetom, o tym jak często napięciom podlegają właśnie te relacje. Relacje ludzi, którzy są właśnie autorytetami z ludźmi, którzy są takimi szarymi ludźmi jak my. Jak dochodzi do pewnych kłótni między urzędem w kościele a charyzmatem. Na wielu różnych płaszczyznach mamy z tym problem. Także spojrzymy dzisiaj na życie Dawida i na ten biblijny wzór, który Pan Bóg zostawia nam właśnie w pierwszej księdze Samuela. Więc 24 rozdział od pierwszego do ósmego wersetu przeczytajmy wspólnie. Dawid odszedł stamtąd i zamieszkał w miejscach niedostępnych Engadii. A gdy Saul wrócił z wyprawy przeciw Filistynom, doniesiono mu, oto Dawid przebywa na pustyni Engadii. Zabrał więc Saul trzy tysiące wyborowych mężczyzn z całego Izraela i wyruszył na poszukiwanie Dawida i jego ludzi po wschodniej stronie skał dzikich kus. I przybył Saul do pewnych zagród owczych przy drodze. Była tam jaskinia, do której wszedł, by okryć sobie nogi. Dawid zaś znajdował się wraz ze swymi ludźmi w głębi jaskini. Ludzie Dawida rzekli do niego, właśnie to jest dzień, o którym powiedział ci Pan. Oto ja wydaję w twe ręce twojego wroga, abyś z nim uczynił to, co wydaje ci się słuszne. Dawid powstał i odciął pokryjomu połem płaszcza Saula. Potem jednak zadrżało serce Dawida z powodu odcięcia poły należącej do Saula. Odezwał się też do swych ludzi. Niech mnie broni Pan przed dokonaniem takiego czynu przeciw mojemu Panu i pomazańcowi pańskiemu, bym miał podnieść rękę na niego, bo jest pomazańcem pańskim. Tak Dawid skarcił swych ludzi i nie pozwolił im rzucić się na Saula. Tymczasem Saul wstał, wyszedł z jaskini i udał się w drogę. Nie wiem jak dla was, ale dla mnie szacunek, jaki ma Dawid do Saula w tej historii jest naprawdę porażający. Biorąc pod uwagę okoliczności, biorąc pod uwagę to, że Dawid jest ciągle goniony przez Saula po to, aby został przez niego zabitym. Saul robi polowania jak na zwierzynę na Dawida. Kiedy nadarza się sytuacja, gdzie Dawid mógłby zamknąć ten rozdział i zinterpretować to sobie w ten sposób, że Pan dał mi taką sytuację, że Bóg tak widocznie chciał, Bóg doprowadził do takiego momentu, więc ja mogę pozbyć się swojego króla, odetnę mu głowę, zrobię z nim to samo, co zrobiłem z Goliatem. Czemu nie? Myślę, że ci ludzie go tam podjudzali trochę do tego i namawiali, żeby to uczynił. Ale dwukrotnie Dawid mówi coś bardzo ważnego, coś, co jest rzeczą kluczową i co odpowiada nam na pytanie, dlaczego Dawid nie dopuścił się do tego czynu. Dawid dwukrotnie powtarza, niech mnie broni Pan przed dokonaniem takiego czynu przeciw memu Panu i pomazańcowi Pańskiemu, bym miał podnieść rękę na niego, bo jest pomazańcem Pańskim. Dawid powtarza i podkreśla to, że ten człowiek, mimo że się z nim nie zgadza, mimo że nie wie, dlaczego on go goni, dlaczego chce go zabić, ten człowiek jest pomazańcem Pańskim. Człowiek został przez Boga namaszczony i Bóg broni swoich pomazańców. Bóg zawsze staje w obronie swoim pomazańcom. Jeśli człowiek walczy z drugim człowiekiem, który ma na sobie Boże namaszczenie i który czyni Boże dzieła w Bożym namaszczeniu, Bóg się wstawi za takim człowiekiem, chociażby rzucił się na niego legion i cały świat. Jeśli człowiek ma Boże namaszczenie, Bóg stanie za nim. I to by się stało na pewno też w życiu Saula i Dawid o tym wiedział. Dawid zna duchowe zasady, wie, jak ważną rzeczą było to namaszczenie, które miał na sobie król Saul, kiedy został wcześniej namaszczony przez proroka Samuela. Dawid nie dopuszcza się tego czynu z uwagi również na Boży porządek. Dawid wie, że Boży porządek to jest najlepszy porządek. On wie, że jeśli Bóg coś postanowił, zarządził, to temu trzeba się przyporządkować. Czy się to lubi, czy się z tym człowiek zgadza, czy tego człowieka nie lubi i się z tym nie zgadza. I uważam, tak obserwując, i to jest nasze życie, że mamy z tym, tak jak na początku powiedziałem, problem na wielu płaszczyznach naszego życia. Na przykład w naszych wspólnotach. Zróbmy sobie taki rachunek sumienia, jak zachowujemy się wtedy, kiedy nie zgadzamy się z decyzją lidera. Pamiętam, to było ciekawe doświadczenie, to było pierwsze takie moje doświadczenie jako też lidera wspólnoty. Ja dość wcześnie zacząłem być liderem wspólnoty i też to zajęło jakiś okres czasu, kiedy ludzie pewnie zobaczyli, że mogą na mnie polegać, mogą mi ufać i że to, co zrobię, że też Pan Bóg za tym stoi. Pamiętam, jak pierwszy raz miał przyjechać do nas zespół, bardzo profesjonalny zespół uwielbienia, który miał poprowadzić wieczór tej modlitwy uwielbienia w kościele. My mieliśmy też pomagać im z modlitwą wstawienniczą, modlić się. I pamiętam, że ja załatwiałem ten przyjazd, to byli też moi jacyś dobrzy znajomi, przyjaciele i spytano mnie, ile to kosztuje. I kiedy ten zespół rzucił kwotę na nasze tamtejsze finanse, to było coś nie do zrobienia, to było coś, co było niemożliwego do wykonania. I musiałem podjąć decyzję. Wielu ludzi mówiło, Marcin, nie mamy na to pieniędzy, nie jesteśmy w stanie tego zrobić. A ja w duchu czułem, kiedy modliłem się i pytałem Boga, że Bóg chce, żebyśmy to zrobili, że ten wieczór ma się odbyć. Nie mieliśmy pieniędzy, nie wiedzieliśmy, jak to się odbędzie. Ale Bóg tego chce. I powiedziałem do Boga, niech to będzie jeszcze takie potwierdzenie. Jeśli chcesz tego, to niech ktoś mi zrobi przelew na taką kwotę i te pieniądze przeznaczymy właśnie na ten cel. I po kilku dniach wchodzę na konto, patrzę, przelew na właśnie taką kwotę, jaką prosiłem Pana Boga. Więc już byłem w 100% pewny, że Bóg tego chce. Ale ludzie nie do końca mi wierzyli. I powiedziałem, słuchajcie, zaufajcie mi, ja to biorę na siebie. Ja biorę tę decyzję na swoje barki, na swoje ramiona. Stało się tak i owoc był taki. Wieczór się odbył pięknym, cudownym wieczorem. Było kilka nawróceń wtedy, które się dokonały i są do dzisiaj ludzie we wspólnocie. I doświadczyli wtedy właśnie takiego przełomu, przełomowego spotkania z Bogiem. Więc owoce były, owoce są. I owoce było również to, że nie dość, że zabraliśmy równą kwotę, to daliśmy temu zespółowi pewną górkę i zostały pewne pieniądze, które rozpoczęły pewien budżet wspólnotowy, z którego dzisiaj też możemy służyć innym. I ten budżet jest do dzisiaj. Więc początkiem tego błogosławieństwa była ta decyzja. Ale domyślam się, jak trudne to musiało być dla ludzi dookoła, że podejmuje decyzję, która jest nieracjonalna, ale była zgodna z wolą Bożą. A w tej decyzji, w której się zgodnie z Bogiem, to była nieracjonalna, ale była zgodna z wolą Bożą, okazało się później. I wiele razy tak bywa, że musimy zaufać liderom, musimy zaufać pasterzom, których mamy, księżom we wspólnotach, którzy podejmują decyzje, których my nie czujemy. Jak reagujesz, jak się zachowujesz, kiedy te decyzje są trudne? Czy przeklinasz, czy błogosławisz? Zachowujesz się jak Dawid, czy nie? Czy masz szacunek do autorytetów? Tak samo bywa na płaszczyźnie parafii, w kościele, czy nawet właśnie poza parafią, kiedy robi coś, nie wiem, biskup, podejmuje decyzję, której ty nie rozumiesz, z którą ty się nie chcesz zgodzić, nie możesz zgodzić. Jak podejdziesz do tego, co powiedział biskup? Jak podejdziesz do jego zdania, do jego decyzji? Czy będziesz psioczył, czy będziesz mu błogosławił? Jeden z moich znajomych księży, to pamiętam i będę pamiętał myślę na długo, bo to było jedno z pierwszych lekcji, które właśnie w tym temacie ja sam odbyłem, powiedział takie jedno zdanie, że ja mogę nie rozumieć mojego biskupa, ja mogę się nie zgadzać z jego decyzją, ale ja go zawsze będę błogosławił, bo on jest Bożym pomazańcem. To jest lekcja z tej historii. To jest lekcja proboszcza, cokolwiek i jakąkolwiek decyzję podejmuje. I ta zasada tyczy się również nie tylko jakby sfery takiej typowo kościelnej, duchowej, ale również sfery polityki, rządzenia. Ja też nie chcę wchodzić w politykę za mocno, ale też warto o tym sobie powiedzieć, bo Słowo Boże o tym mówi, że mamy błogosławić rządzących, jakakolwiek partia by nie rządziła. I jakikolwiek prezydent z jakimikolwiek poglądami nie rządziłby w kraju, my jako wierzący, jako Kościół mamy błogosławić tych ludzi. Nie oznacza to, że mamy być bezrefleksyjni, ale my mamy błogosławić, nie przeklinać, nie złorzeczyć. My jako ludzie Boży. To jest nasze zadanie i to jest nasze wezwanie. Więc jakikolwiek prezydent by nie był wybrany, to mam taką ciekawą historię, opowiem Wam krótko. Kiedy ostatnie wybory prezydenckie moja modlitwa była bardzo świadoma. To były pierwsze wybory, w których się naprawdę świadomie modliłem. Mówię, Boże wybierz kogo chcesz, ja chcę go błogosławić. I modliłem się bardzo długo, też przeżywałem to, obserwowałem wszystko. Bardzo mi zależało na tym, żeby było tak jak ma być. I któregoś dnia, kiedy tutaj siedziałem w pokoju, oglądałem te wybory, już wyniki. Okazało się, że prezydentem jest na ten okres wybrany Andrzej Duda. I pomyślałem sobie tak, w sercu poczułem, miałem takie wielkie pragnienie, chciałbym go bardzo pobłogosławić, chciałbym mu życzyć Bożego błogosławieństwa. I w to modliłem, wierzę, że Bóg chce też uwalniać błogosławieństwo przez nasze usta. I że to jest ważne, że to w duchowej rzeczywistości ma znaczenie. I pamiętam, jak poszedłem spać, wstałem rano na pociąg, byłem zmęczony, ale rano, to było ciekawe, obudziła mnie Boża obecność. Nie obudził mnie budzik, kilka minut przed budzikiem obudziła mnie Boża obecność. Czułem się tak, jakbym był w środku modlitwy, a wstawałem na uczelnię. To nie jest częsta rzecz, żeby wstawać na uczelnię z poczuciem Bożej obecności i lecieć na pociąg. Więc ja do pociągu dobiegłem, poszedłem spać, bo zwykle spałem w pociągu, kiedy znalazłem miejsce w przedziale. Obudziłem się, idę sobie przez tę część Warszawy, schodzę po schodach, mam wchodzić na metro, a tam kto? A tam stoi Andrzej Duda, wybrany prezydent wieczór wcześniej. I ja mówię, byłem w szoku, wiedziałem, że on kiedyś tam rozdawał podczas wyborów kawę, a on tam stał. Nie było jeszcze w ogóle ludzi, nie był oblegany. Więc pierwsze, co podszedłem, mówię, Boże, to było niesamowite. Wiedziałem, że Bóg mnie postawił tam, żebym Go pobłogosławił, że to było ważne. Podszedłem do niego, podałem mu rękę, zrobiliśmy sobie zdjęcie, powiedziałem, panie prezydencie, niech Duch Święty Pana prowadzi. Pewnie nie pamięta tego, bo miał wielu takich oszołomów w tym całym zamieszaniu związanym z wyborami. Ale ja Go pobłogosławiłem i wiedziałem, że Bóg mnie tam postawił, że Bóg sprawił, że będę mógł wtedy podać mu rękę i życzyć mu z perspektywy Bożego Dziecka, człowieka, który szanuje Boży porządek, Bożego błogosławieństwa. To było ciekawe, bo wtedy, kiedy zrobiliśmy sobie zdjęcie, które życzyłem, zrobiono nam zdjęcie, które było później w wielu stacjach telewizyjnych, ludzie do mnie dzwonili, nawet w New York Times na pierwszej stronie byłem gdzieś obok prezydenta. To było ciekawe i wiem, że to było Boże zrządzenie losu, że Pan Bóg mnie tam chciał. Kończąc, chciałbym wam powiedzieć, że to jest naprawdę ważne, byśmy też weszli pod czyjś duchowy autorytet. Ważne jest, żeby mieć swojego spowiednika, kierownika duchowego, by mieć człowieka, pod którego autorytetem możesz wzrastać, ponieważ to ochroni cię od wielu rzeczy, z którymi być może teraz się zmagasz. Mój znajomy powiedział kiedyś, Marcin, kiedy wszedłem z moją żoną pod duchowy autorytet jednego z liderów, wtedy większość opresji demonicznych, które w życiu mieliśmy, po prostu zniknęło. To jest duchowa zasada, szanować autorytety, wejść pod czyjś autorytet. Kiedy będziesz szanował czyjś autorytet, dopiero wtedy będziesz mógł stać w miejscu bycia autorytetem. Nie może być autorytetem osoba, która sama nie jest poddana autorytetowi. To jest Boże zalecenie, Boże zasady, Boże reguły, które musimy respektować. Także, Panie, chcemy Ci dzisiaj prosić i modlić się o to, że Bóg dał nam tę łaskę bycia ludźmi, którzy błogosławią autorytety. Chcemy błogosławić teraz naszych biskupów. Ja błogosławię mojego biskupa, błogosławię mojego proboszcza, błogosławię moich rodziców i błogosławimy ich, Panie, w swoich życiach teraz. Błogosławimy tych, których nam postawiłeś nad nami, bo przez szacunek do nich wyrażamy szacunek do Ciebie i wchodzimy pod Twoją ochronę, pod płaszcz Twojego błogosławieństwa. Sprawdźmy nawet, będąc w trudnych położeniach, trudnych sytuacjach, nie zgadzając się z nimi, by z naszych ust nie wyszła żadna mowa szkodliwa, ale żebyśmy zawsze byli ludźmi, którzy będą wspierać i błogosławić tych, którzy są nad nami. I niech tak się stanie. Przez imię Jezusa. Amen. Napisy stworzone przez społeczność Amara.org