 W dzisiejszym odcinku o tym, co może uratować Ci życie w trudnej sytuacji. Zapraszam na kwadransik zespołem. Cześć kochani, z tej strony Marcin Zieliński. Witajcie w kolejnym odcinku z serii kwadransik zespołem. To już 35. odcinek. Idziemy jak burza. Myślę, że świetlana przyszłość przed nami, kolejne księgi, na które już nie mogę się doczekać. Ale jeszcze musimy zamknąć tę, którą rozważamy już od kilkunastu odcinków. Pierwsza księga Samuela. Dziękuję Bogu za to, że możemy poznawać Boże Słowo, że możemy Je coraz bardziej kochać, coraz bardziej nim żyć. Powiem Wam, że kiedy byłem teraz przez 6 dni w zamknięciu, o tym chwilkę też później wspomnę w trakcie odcinka, byłem 6 dni na rekolekcjach ignacjańskich. To był już trzeci tydzień, w sumie czwarty, na którym byłem. Co roku jeżdżę na jeden tydzień, by się zamknąć z Biblią, zamknąć się w ciszy i wsłuchiwać się w to, co Pan Bóg ma mi do powiedzenia. I to jest naprawdę niezwykłe, że czytając po raz kolejny te same i te same fragmenty Biblii, Duch Święty mówi do nas w nowy sposób, daje nową świeżość, nowy entuzjazm w czytaniu tego Słowa. I te Słowa stają się dla nas naprawdę jak chleb powszedni, jak chleb codzienny, który jest nam potrzebny do życia. Tak że dzisiaj również wierzę w to, że Duch Święty będzie do nas mówił i że będzie odkrywał przed nami nowe rzeczy, których jeszcze wcześniej nie widzieliśmy albo nie rozumieliśmy tak, jak On chciał, byśmy je rozumieli. I zapraszam cię do tego, byś wziął Słowo Boże w rękę, byś wziął Biblię w rękę i przeczytał, prześledził ze mną wspólnie ten fragment Bożego Słowa. Będziemy dzisiaj czytali I Księgę Samuela, 23, 6-13. Kiedy Abiatar syn Achimeleka schronił się u Dawida i kiedy razem z Dawidem udali się do Kejli, nosił ze sobą efot. Tymczasem zawiadomiono Saula o tym, że Dawid przybył do Kejli. I rzek Saul, Bóg oddaje go dzisiaj w moje ręce, gdyż wchodząc do miasta mającego bramy i zamki, sam siebie zamknął. Zawołał więc Saul cały lud na wojnę, by wyruszyć do Kejli i oblegać Dawida i jego ludzi. Kiedy się Dawid dowiedział o tym, że Saul knuje przeciw niemu złe zamiary, rozkazał kapłanowi Abiatarowi, przynieś tu efot. I rzekł Dawid, Panie Boże Izraela, sługa Twój usłyszał, że Saul ma zamiar wkroczyć do Kejli, aby zburzyć miasto z mego powodu. Czy Saul wyruszy, jak o tym słyszał sługa Twój? Panie Boże Izraela, daj znać o tym słudze Twemu. Pan odpowiedział, wyruszy. Dawid pytał jeszcze, czy mieszkańcy Kejli wydadzą mnie i moich ludzi w ręce Saula? Pan odpowiedział, wydadzą. Powstał więc Dawid wraz ze swoimi ludźmi, których było około sześciuset, uszedł z Kejli, krążąc na los szczęścia. Kiedy doniesiono Saulowi, że Dawid uciekł z Kejli, zaniechał wyprawy. Z tego fragmentu dowiadujemy się kilku rzeczy o Dawidzie. Przede wszystkim jednej, że Dawid był człowiekiem modlitwy. To można odnieść w ogóle do wszystkich bohaterów biblijnych, do tych, którzy współpracowali z Bogiem, którzy otrzymywali od Boga zadania. Mojżesz, Abraham. Teraz mówimy o Dawidzie, że oni byli ludźmi modlitwy. To była ich wspólna cecha. Nie wiem, czy pamiętacie, bo to już było rok temu, ponad rok temu, pierwszy odcinek z tej serii, pierwszy kwadransik ze słowem był na temat modlitwy i słuchania. Możecie do niego wrócić, ma z kwadransików największą liczbę odsłon. Módl się i słuchaj. Dlaczego to jest ważne i dlaczego też ten pierwszy odcinek tak nazwałem? Ponieważ to są dwie rzeczywistości, które są ze sobą nierozerwalne. Mówiliśmy sobie wtedy w pierwszym odcinku, że modlitwa jest nierozerwalnie połączona ze słuchaniem. Kiedy idziesz się modlić, kiedy zamykasz się w pokoju, kiedy idziesz na adorację, kiedy idziesz na Eucharystię, kiedy się modlisz i spędzasz czas z Bogiem, kiedy Go uwielbiasz, nie nastawiaj się jedynie na to, że to ty będziesz do Boga mówił, że to ty będziesz trajkotał jak Katarynka. My się tak lubimy modlić. Przychodzić i mówić, mówić, mówić. Pamiętam, kiedy zaczynałem też moją przygodę z Bogiem, z modlitwą i uczyłem się modlitwy i zastanawiałem się, co ja mogę robić więcej na modlitwie w pokoju powyżej 10 minut. W 10 minut powiedziałem wszystko, co wiedziałem na temat Boga. Przez 10 minut powiedziałem wszystko, co miałem w głowie. Pomodliłem się, odrecytowałem wszystkie formułki. No właśnie, nie kumałem, nie rozumiałem, że w modlitwie oprócz tego, co ja będę mówił do Boga, co jest ważne, liczy się tak naprawdę to, co Bóg chce powiedzieć mi, co Bóg chce mi przekazać. I zobaczcie, że z tych wszystkich historii biblijnych najważniejsze rzeczy zaczynały się dziać wtedy, kiedy to Bóg przemawiał do człowieka. Kiedy to Bóg przez anioła powiedział do Zachariasza, będziesz miał syna. To było bardzo ważne. Kiedy Bóg przez anioła powiedział do Maryi, mam dla ciebie zadanie, poczniesz, porodzisz syna, któremu nadajesz imię Jezus. To są tak naprawdę ważne momenty, kiedy Bóg mówi do człowieka. I kiedy Jego Słowo się w człowieku realizuje, to naprawdę wtedy ma siłę i to naprawdę wtedy ma moc. Ja patrzę w swoje życie wstecz. Najważniejsze momenty w moim życiu, które pamiętam do dzisiaj, kiedy się zapoczątkowały, brały się właśnie stąd, że to Bóg do mnie przemawiał, czy to przez człowieka, czy przez swoje Słowo, czy kiedy samemu na modlitwie w głębi serca czułem, że On do mnie mówi. Więc z tego fragmentu dowiadujemy się, że Dawid był człowiekiem modlitwy. Skąd to wiemy? Już na samym początku tego fragmentu w szóstym wersecie czytamy, kiedy razem z Dawidem udał się do Kejli, która jest synem Himeleka, on nosił ze sobą efot. Dawid miał zawsze pod ręką efot. Dawid miał zawsze pod ręką ten materiał, ten ciuch, można to tak nazwać, tą szatę, która była szatą modlitewną. Kiedy potrzebował, prosił swoich towarzyszy, by podali szatę i on wtedy ją zakładał, by podali mu efot i on wtedy się modlił. To był znak uniżenia przed Bogiem, to był znak modlitwy. I w tym fragmencie widzimy to, że kiedy Dawid znajduje się po raz kolejny, bo widzimy ciągle sytuację po sytuacji, że Dawid jest w niezbyt komfortowym momencie swojego życia. Ciągle Saul go tropi, ciągle Saul chce go zabić. Znowu kolejna okazja, gdzie okazuje się, że Dawid będzie w potrzasku, Saul już chce go tropić, chce go okrążyć, otoczyć ze swoją armią i Dawid robi coś, co ratuje jego życie. I ratuje życie jego przyjaciół, jego najbliższych. Dawid bierze lniany efot, zaczyna się modlić i radzić Pana. Pyta się Pana, co ma robić w danej sytuacji, co ma robić w tym momencie presji, w tym momencie kryzysu, który przechodzi. Spójrzmy na swoje własne życie, kiedy doświadczamy na co dzień w pracy, we wspólnocie, w kościele, w wielu miejscach, gdzie się znajdujemy, doświadczamy wielu presji. Musimy się spieszyć, liczyć się z czasem, liczyć się z ludźmi, robić rzeczy, których czasami nie czujemy w sercu, bo musimy, gdzieś jesteśmy do tego zobowiązani, bo podpisaliśmy umowę itd. Jest bardzo wiele różnych sytuacji. Jak zachowujemy się w momencie presji? Jak zachowujemy się w momencie, kiedy znajdujemy się w takim trudzie? Myślę sobie, że często jest tak, że pierwszym naszym odruchem, kiedy jest ciężko, to jest telefon do przyjaciela, jak w milionerach. Dzwonisz do przyjaciółki, dzwonisz do kolegi, dzwonisz do kogoś, komu ufasz i z nim rozmawiasz, wyżalasz się. Nie wiem, czy jest też tak w waszym życiu. Ja często się z tym spotykam, zresztą sam czasem tak miewam, że wygadam się jednej, a teraz dzwonię wygadać się drugiej osobie, bo po prostu chcę o tym pogadać z kimś, kto mnie posłucha. A Dawid ma tę niesamowitą, niezwykłą cechę, że zamiast dzwonić wszędzie, bo nie miałem telefonu chyba, ale zamiast radzić się innych, zamiast chodzić teraz do wszystkich dookoła i opowiadać, jak jest źle i jak jest niedobrze, Dawid zakłada lniany efort, zaczyna się modlić i zaczyna radzić się Pana. I w tym fragmencie, który czytaliśmy, on zadaje Bogu pytanie. On zaczyna Boga się radzić. Czy mam tu pozostać? Czy ci ludzie, z którymi tutaj jestem, do których przyszedłem, czy oni mnie wydadzą Saulowi? I Pan Bóg zaczyna mu odpowiadać. Bóg zaczyna dawać mu rady i wskazówki. I dzięki temu, że Dawid cały czas, raz po raz, zadaje kolejne pytania Bogu i czeka na odpowiedź. Bóg mu odpowiada. Bóg ratuje siebie i ratuje życie swoich najbliższych, swoich przyjaciół i ludzi, którzy mu zaufali. To są właśnie te momenty w naszym życiu, w których potrzebujemy Bożej wskazówki, Bożej rady. Jezus w swoim życiu znajdował się też wielokrotnie w podszasku. I tylko przez to, że miał w sobie Bożą mądrość, nieustanną relację z Ojcem, był nieustannie w Duchu Świętym, on z tych potyczek, z tych bitew wychodził zwycięsko. Nie wiem, czy pamiętacie ten fragment z Ewangelii, kiedy złapano kobietę właśnie po fakcie, po cudzoustwie. Chciano ją kamienować. I wzięto specjalnie, żeby wyprowadzić, czy przed Jezusa spróbować jakoś wyprowadzić z równowagi, żeby powiedział coś, pochwycić Go na mowie, żeby powiedział coś wbrew prawu, żeby miano jakieś treści do oskarżenia Go przed faryzeuszami i przed arcykapłanami. Zadają Mu pytanie nauczycielu, co mamy z nią zrobić. Prawo mówi, że taką kobietę należy cudzołożną ukamienować, należy ją zabić, jej należy się śmierć. Czy może chcesz pierwszy rzucić w nią kamieniem? Jezus wiedział, że ma dwie opcje. Albo to zrobić, albo tego nie zrobić. Kiedy tego nie zrobi, będzie, że złamię prawo. Będą mówić, że nie słucham Mojżesza, będą mieli na niego haczyk. A kiedy to zrobi, całego nauczaniu o miłości, o przebaczeniu znowu się zawali. Więc tak źle, tak niedobrze. I znajdujemy się w naszym życiu czasami w takich momentach, gdzie nie wiemy, co zrobić, bo co byś nie zrobił, będzie źle. I wtedy potrzebna jest mądrość z nieba. Wtedy potrzebny jest ten moment, by jak Dawid, jak Jezus, spytać Boga, Boże, Ojcze, co mam teraz zrobić, poradzić się Go? Co mam uczynić? I Jezus dostaje objawienie, zadaj pytanie, które sprawi, że temat się sam rozwiąże. I Jezus jednym pytaniem, jednym zdaniem rozwiązuje całe zbiegowisko. Mówi, kto jest bez grzechu? Kto z Was jest bez grzechu? Niech pierwszy rzuci kamieniem. I to są te momenty, w których Bóg nas ratuje. W których Bóg okazuje zwycięstwo nad logiką wroga, którą myśleliśmy, że już tak utknęliśmy, że nie ma szans na wyjście, nie ma szans na rozwiązanie. Czy pytasz Boga? Czy radzisz się Boga w swoim życiu? Czy kiedy przechodzisz przez trudny okres w swojej pracy, w swojej szkole, czy zadajesz Bogu pytania? Kiedy ostatnio poszedłeś na modlitwę, żeby posłuchać, żeby zapytać i posłuchać? Mnie tego nauczyła Maria Wadia, przy której ja też zaczynałem swoją posługę i wiele rzeczy jej zawdzięczam do dzisiaj. Pamiętam, kiedy uczyłem się przy niej ewangelizacji. Ona nauczyła mnie, że w ewangelizacji znowu nie jest najważniejsze to, co nam się wydaje, że my mamy iść i mamy robić, mamy mówić. Mamy głosić tylko pięć punktów czy sześć kerygmatu, żeby cokolwiek z tego kerygmatu przemycić. Nie, Maria mnie nauczyła tego. Najpierw usiądź i najpierw słuchaj Pana, gdzie masz iść. Pamiętam, jak braliśmy kartki, braliśmy długopisy i modliliśmy się najpierw i zapisywaliśmy miejsca, które czuliśmy, że Pan Bóg nam pokazuje choroby, które ci ludzie mogą mieć, ubrania charakterystyczne, że jeśli zobaczymy takie ubrania, to będziemy do takich ludzi szli. I to była naprawdę niesamowita lekcja tego, jak patrzyliśmy później na kartki, na te zapiski i szukaliśmy ludzi. I ewangelizacja stała się wtedy frajdą, czymś fascynującym. To było jak, może głupie porównanie i słabe do walki o duszę, ale to była jak jakaś gra planszowa. Po prostu fascynowałeś się tym, że Bóg do ciebie mówi, ty robisz to, co mówi Bóg, że macie takie połączenie i to się stało frajdą. Dla mnie od tamtej pory jest czymś właśnie bardziej przyjemnym, niż obowiązkowym, bo wiem, że ja mogę współpracować z Bogiem. I zobaczcie, tu też wszystko zaczyna się od słuchania. We wszystkim, co robisz dla Boga, chodzi o to, by Boga słuchać. I po tamtej ewangelizacji, pamiętam jak się zebraliśmy z powrotem, bo poszliśmy w parach szukać tych ludzi, jak z mapą, na której szukaliśmy skarbów, a skarbem jest człowiek dla Ojca w niebie. I Maria przyszła potem i mówi Marcin, pamiętasz, mówiłeś mi to, to i to. Weszliśmy do tego sklepu i ta kobieta miała takie ciuchy, miała taki problem i oddała życie Jezusowi w sklepie. To jest Ewangelia dzisiaj. Ewangelia polega na tym i zaczyna się wtedy, kiedy zaczynasz słuchać i być temu Słowu posłusznym. Więc pomódlmy się dzisiaj o to, byśmy takimi ludźmi byli i by Pan Bóg, na wzór Maryi, która najpierw usłyszała i później wykonała Boże zadanie, na wzór Zachariasza, który najpierw usłyszał, trochę się spierał, ale finalnie wypełnił Boże zadanie, stali się właśnie takimi ludźmi. Więc Boże Ojcze, prosimy Cię, byś dał nam dzisiaj słyszeć Ciebie, byśmy na nowo uwierzyli, że możemy słyszeć Twój głos, byśmy na nowo uwierzyli, że Twój głos jest dla nas słyszalny. Panie, chcemy pójść za Tobą jeszcze mocniej, chcemy Ci służyć jeszcze bardziej i nie chcemy iść tylko za tym, co nam się wydaje za słuszne. W dramatach, w trudach naszego życia nie chcemy radzić się tylko ludzi, ale przede wszystkim w modlitwie pytać Ciebie o rady i pytać Ciebie o zdanie. Daj nam swoją mądrość, daj nam swoją łaskę i spraw, by w posłuszeństwie Twojemu Słowu i temu, co będziesz do nas mówił, byśmy widzieli rozwiązania z sytuacji i wyjścia z sytuacji, które są dla nas niemożliwe. O to Cię prosimy przez potężne imię Jezusa. Amen. Bądźmy słuchaczami, ale też wykonawcami słowa. Niech Bóg Cię błogosławi. Do zobaczenia. Napisy stworzone przez społeczność Amara.org