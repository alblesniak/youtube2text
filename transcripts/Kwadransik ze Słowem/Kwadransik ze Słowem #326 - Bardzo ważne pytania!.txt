 W tym odcinku zadamy sobie kilka bardzo kluczowych pytań, które będą rzutowały na nasze życie z Bogiem. Więc jeśli chcesz być człowiekiem, który wchodzi w pełnię Bożych obietnic i jeśli chcesz ich doświadczać w swoim życiu, tu na ziemi, nie możesz przegapić tego odcinka, na który cię bardzo serdecznie zapraszam. Cześć, dzień dobry, witajcie bardzo serdecznie w kolejnym kwadransiku ze słowem, który jak widzicie nagrywam ze Skierniewic, jestem drugi albo trzeci dzień z rzędu w domu, co się często nie zdarza, no ale próbuję wykorzystać ten czas jak najlepiej i nagrywam odcinki, w międzyczasie zdaję egzaminy na studiach, no i jeżdżę z posługami, także czas jest bardzo gorący, mam nadzieję, że modlicie się za mnie, bo potrzebuję dużo sił, żeby temu wszystkiemu sprostać. W niedługim czasie będziemy widzieć się i w Gliwicach, i w Nowym Sączu, także wszystkie informacje możecie zobaczyć w opisie. Spodziewamy się naprawdę mocy Bożej, działania Boga i tego, że Bóg będzie pociągał do siebie kolejne osoby i będzie przyciągał do swojego serca tych, którzy gdzieś są na obrzeżach i też, że umocni wiarę nas wszystkich, także zabierajcie znajomych, wierzących, niewierzących, byśmy mogli spotkać się z Bogiem i doświadczyć Jego dobroci. W tym dzisiejszym odcinku, do którego chcę was zaprosić, tak jak powiedziałem na samym początku, zadamy sobie bardzo ważne pytania, ważne pytania w związku z naszym życiem duchowym i od tego pytania, które usłyszymy dzisiaj, zależy bardzo wiele. Gdzie jest twój skarb? Gdzie jest twoja najcenniejsza wartość, którą ty masz w swoim życiu? Myślę, że w naszym życiu duchowym, tak jak towarzyszę ludziom w ich drodze, aż sam patrzę na swoją drogę z Panem Bogiem, to pytanie jest jedynie kwestia czasu, pytanie, które zada nam Jezus. To jest jedynie kwestia czasu, kiedy Jezus podchodzi do swojego ucznia, który naprawdę chce iść za Nim, mówię tu o tobie, mówię tu o mnie, i zadaje mu pytanie o tym, co jest dla Niego najcenniejsze, co jest dla Niego najważniejsze. I kiedy zapyta cię już o to i kiedy powiesz Jezusowi, co to jest, Jezus zada ci drugie pytanie, czy mogę być Panem tego marzenia, tego pragnienia, czy mogę to wziąć? I teraz od odpowiedzi na to pytanie będzie zależało naprawdę wiele. I dzisiaj spotkamy się właśnie z taką historią w Ewangelii według św. Łukasza, 18 rozdział od 18 wersetu do 23. Także zapraszam was, otwórzcie Słowo Boże i przeczytamy ten fragment wspólnie. Zapytał go pewien zwierzchnik, nauczycielu dobry, co mam czynić, aby osiągnąć życie wieczne? Jezus mu odpowiedział, czemu nazywasz mnie dobrym? Nikt nie jest dobry, tylko sam Bóg. Znasz przykazania. Nie cudzołóż, nie zabijaj, nie kradnij, nie zeznawaj fałszywie, czcij swego ojca i matkę. On odrzekł, od młodości przestrzegałem tego wszystkiego. Jezus słysząc to rzekł mu, jednego ci jeszcze brak. Sprzedaj wszystko, co masz i rozdaj ubogim, a będziesz miał skarb w niebie. Potem przyjdź i chodź za mną. Gdy to usłyszał, mocno się zasmucił, gdyż był bardzo bogaty. Bardzo mnie fascynuje sposób, w jaki Jezus rozmawia z tym zwierzchnikiem, w jaki sposób rozmawia z tym człowiekiem. On wiedział, Jezus wiedział, że zwierzchnik nie jest człowiekiem, który byłby daleki od wiary. Myślę, że zwierzchnik trochę z takim przekonaniem przyszedł. Był takim dobrym katolikiem, można by było powiedzieć, dobrym wierzącym. Wiedział, że przestrzega przykazania, wiedział, że jest w miarę porządny, że chodzi sobie do kościółka, chodzi na nabożeństwa, tak na dzisiaj to przedstawiając. I ma odwagę zadać Jezusowi bardzo ważne pytanie. Pytanie o zbawienie. Co zrobić, żeby osiągnąć życie wieczne? Myślę sobie, że podejrzewał, że jest naprawdę blisko. No bo robił to, robił tamto, był w porządku. Przykazania znał. Jezus sam wiedział, mówi mu, znasz przykazania. Nie cudzowuj, nie kradnij itd. I On wiedział, że za moment ten człowiek będzie mógł się pochwalić, jakim jest dobrym wierzącym. I myślę, że to jest też objawienie kawałka serca Pana Jezusa, który zanim zada Ci trudne pytanie, zanim zada Ci pytanie, na którym musiałbyś się zastanowić i chwilę posiedzieć i zrobić sobie porządny rachunek sumienia, Jezus najpierw zada Ci pytanie, które będzie wiedział, że odpowiesz na nie z dumą. Jezus zapyta Cię, w czym jesteś dobry? No i On mówi w przykazaniach, w przestrzeganiu przykazań. Jestem nie najgorszy. No i myślę, że ten człowiek trochę urósł wtedy, kiedy mógł Jezusowi odpowiedzieć. Ale Jezus wtedy mówi, mam jeszcze jedną rzecz, taką drobną rzecz, o którą chcę Cię zapytać i którą chcę Ci powiedzieć. Co masz zrobić, żeby osiągnąć życie wieczne? I Jezus mówi wtedy, sprzedaj wszystko, co masz, rozdaj ubogim, a będziesz miał skarb w niebie. Potem przyjdź i chodź za Mną. Jezus wskazał mu jego prawdziwy skarb. Jezusowi nie chodziło tak naprawdę o pieniądze dla pieniądza, o rzeczy materialne dla rzeczy materialnych. Jezus chciał mu pokazać, w czym położył ten człowiek ufność, gdzie jest jego miłość, gdzie jest jego serce, gdzie jest jego zaangażowanie, gdzie są jego myśli, gdzie jest jego życie tak naprawdę. I ten człowiek w pewnym momencie widzi, że jest w jakiejś ciemnej komnacie, w której nie ma światła. Ten człowiek w pewnym momencie widzi, że nie jest gotowy, by sprzedać wszystko, bo miał zbyt wiele. I później dochodzi do takiej ciekawej wymiany zdań, gdzie uczniowie się trochę załamali nad sobą, mówią, że kto będzie zbawiony, przecież wszyscy coś mamy, wszyscy coś posiadamy. I zaczynają się pewne dyskusje. I później, od 28 wersetu, chciałbym, byście przeczytali ze mną dalej. Wówczas Piotr, który zawsze pojawia się w najlepszym momencie, i myślę, że Piotr miał w sobie trochę takie coś, że tamten odpad, to teraz ja wchodzę. Piotr rzekł, oto my opuściliśmy swoją własność, kolejny dumny, i poszliśmy za Tobą. On im odpowiedział, zaprawdę powiadam Wam, i to jest bardzo ważne, nikt nie opuszcza domu ani żony, braci, rodziców dla dzieci oraz dzieci dla Królestwa Bożego, żeby nie otrzymał daleko więcej w tym czasie, a w wieku przyszłym życia wiecznego. Jezus mówi tutaj coś bardzo istotnego i myślę, że musimy to dzisiaj zrozumieć. Po pierwsze, nie chodzi tutaj o to, żeby mąż opuścił żonę, żona opuściła męża, żebyście teraz wyrzucili dzieci z domu, bo idziecie za Jezusem. Ale chodzi tu o to, by postawić Jezusa w centrum, by to Jezus był w Waszej relacji, w naszych relacjach, w naszych rodzinnych relacjach, w naszych wszystkich obszarach życia w centrum, żeby On był tym, który się liczy w mojej pracy, tym, który się liczy w mojej rodzinie, tym, który jest na pierwszym miejscu. O to chodzi w chrześcijaństwie. By nie było w naszym życiu przestrzeni, w której nie ma Boga, ale by Bóg był wszędzie tam, gdzie my jesteśmy. I chodzi tutaj o to Jezusowi, Jezus robi taki wstęp i mówi, że nikt nie stawia mnie na pierwszym miejscu dla Królestwa Bożego. Nikt nie stawia mnie na pierwszym miejscu, zostawiając te wszystkie rzeczy kosztem Królestwa Bożego, żeby nie otrzymał daleko więcej w tym czasie, a życia wiecznego w wieku przyszłym. Jezus mówi tu coś interesującego. Nie wiem, czy kiedyś o tym myśleliście, że nagroda za pójście za Jezusem nie jest zarezerwowana jedynie na życie wieczne tam, chociaż też. Ale Jezus mówi, że również otrzymamy daleko więcej niż to, co oddamy, niż to, co ofiarujemy, niż to, co będzie się nam wydawało taką największą ceną, jaką możemy zapłacić, bo oddajemy to, co kochamy, oddajemy to, co jest najcenniejsze, oddajemy to, co jest najdroższe nam. A Jezus mówi, ja to przymnożę i dam ci dużo więcej jeszcze tu na ziemi. I św. Marek dodaje tutaj taką pewną wzmiankę, której nie ma u Łukasza. Mówi tak, nikt nie opuszcza domu, żony, braci, rodziców albo dzieci dla Królestwa Bożego, żeby nie otrzymał daleko więcej w tym czasie wśród prześladowań. Czyli z jednej strony Jezus mówi, kiedy pójdziesz za mną, oczekuję, że postawisz mnie jako pierwszego w swoich relacjach, marzeniach, planach i kiedy oddasz to wszystko, i będziesz myślał, że oddasz wszystko, spotkają cię prześladowania. I kiedy spotkają cię prześladowania, kiedy będą cię niesprawiedliwie osądzać, niesprawiedliwie traktować, kiedy będziesz źle potraktowany ze względu na mnie, wtedy otrzymasz daleko więcej jeszcze w tym czasie. I to jest taka niezwykła kombinacja, którą dzisiaj proponuje nam Jezus. Oddasz Mu wszystko. Czasami ludzie mnie pytają, Marcin, ile Cię ta posługa kosztuje? Jakbym sobie tak zaplanował moje życie, żebym trochę posługiwał? Ja mówię, słuchaj, wszystko, całe moje życie, moje relacje, moje wyjazdy, wszystko, co robię w wolnym czasie, jest dostosowane do Królestwa Bożego. Teraz mnie zapraszali na jakieś koncerty, jeden, drugi. Mam tutaj w Skierniewicach fajny koncert, na który my pożegnamy. I cieszę się z tego, że jadę na posługę, bo to jest miłość, nie posługa jest moją miłością, ale Jezus, który tam będzie, jest miłością mojego życia. I to, co będzie robił dla ludzi, będzie najbardziej fascynującą rzeczą, jaką mógłbym w tym świecie zaznać. I chcę Wam powiedzieć, że te prześladowania, które nas spotkają, te ofiary, które Bogu złożymy, to jest tak naprawdę nic w porównaniu do tego, co Bóg nam daje. To jest tak naprawdę nic w porównaniu do tego, co Bóg nam daje jeszcze tu na ziemi, kiedy zacznie się objawiać Jego Królestwo, kiedy zaczniemy korzystać z tego, co Bóg objawia nam i daje nam, kiedy położyliśmy całą ufność w Nim i zostaje nam tylko ufać Jemu. Wierzę w Boże uzdrowienie, wierzę w cuda finansowe, wierzę w to, że nie braknie mi niczego, jeśli będę się troszczył najpierw o Królestwo Boże. Wierzę w to, że nie ma rzeczy, których nie mógłbym zrobić z Jezusem, jeżeli nie miałbym tego możliwości. Nie ma rzeczy, których nie mógłbym zrobić z Jezusem, jeśli On będzie pierwszy, jeśli On będzie miłością mojego życia. Te wszystkie rzeczy będą tylko narzędziami do tego, żeby On był wywyższony. Dlatego robimy chwała Mu już niedługo. To wszystko dla Niego. To wszystko dla Niego. I Jezus zada Ci to pytanie, gdzie jest Twoje serce? Gdzie jest Twój skarb? I dopiero wtedy, kiedy będziesz umiał odpowiedzieć, Panie, to jest mój skarb, to będziesz jak apostołowie, którzy będą widzieli wielkie rzeczy i wielkie dzieła Boże, bo będą szli przy Jezusie przez te trzy lata i oglądać będą niezwykłe znaki, cuda, o których my stulecia później czytamy w Słowie Bożym. A nie będziesz jak ten zwierzchnik, który dzisiaj pewnie, znaczy dzisiaj nie, bo nie żyje, ale pluje sobie w brodę i myślą sobie a mogłem to być ja, ale pokochałem bardziej pieniądze, które w momencie Jego śmierci nic nie znaczyły, bo Bóg chciał Go zaprosić. To był przegryw życia. To był moment, w którym myślę żałował bardzo wielu słów, które wypowiedział, stojąc przed Jezusem, a Jego życie mogło wyglądać zupełnie inaczej. Ja pamiętam, kiedy zacząłem doświadczać różnych prześladowań, które się pojawiły w kontekście i w konsekwencji mojego życia z Bogiem, mojego chodzenia za Jezusem. Pamiętam, że to było też takie moje doświadczanie, że w całym tym trudzie, którego doświadczałem, łaska Boga, która przyszła wtedy i moc Boża, która przyszła było nieporównywalnie większa od tego, co próbowało we mnie uderzać i strzelać. Dopiero wśród prześladowań zobaczyłem pierwszą osobę wstającą z wózka inwalidzkiego na spotkaniu. Wśród prześladowań doświadczyłem zaproszeń do miejsc, o których marzyłem. Wśród prześladowań otworzyły się drzwi do miejsc, które były zamknięte do tej pory, do ludzi, do ludzi Kościoła, z którymi nie miałem prawa się wcześniej znać, bo byłem tak mały i byłem nikim i dalej się czuję taki, ale widzę, że Bóg otworzył mi te wszystkie drzwi wśród prześladowań, kiedy oddałem Mu wszystko i kiedy byłem otwarty na to, że jeśli Panie chcesz, żebym przechodził przez prześladowania, będę je przechodził razem z Tobą. I wiem, że kiedy patrzę sobie wstecz i patrzę sobie na to wszystko, to nawet nie czuję żadnego trudu, w który musiałem przechodzić, ale czuję wdzięczność, bo widzę, co Bóg uczynił. I to jest ta obfitość, którą Bóg obiecuje. Daleko więcej w tym czasie otrzymasz, jeśli oddasz to, co najcenniejsze. I powiem Wam, to jest pytanie, które dzisiaj wierzę, Jezus stawia Tobie i mi. Gdzie jest Twój skarb? Gdzie jest to, co najcenniejsze? I czy jesteś w stanie mi dzisiaj to oddać? I Panie chcę Cię dziś prosić o to, byś dał nam taką wiarę, byś dał nam taką łaskę wiary, byśmy umieli oddać Ci wszystko, co najdroższe i umieli Ci oddać wszystko, co najcenniejsze. Byśmy byli ludźmi, którzy idą na całość i którzy nie zostawiają dla siebie nic z rzeczą, o które prosisz. Nie chcemy żałować, że nie poszliśmy za Tobą. Nie chcemy żałować, że proponowałeś, a my byliśmy zapatrzeni w pieniądze, w rzeczy tego świata, byliśmy zapatrzeni w to, co ten świat nam oferował, bo mieliśmy swoje pięć minut w życiu. Chcemy to wszystko złożyć w ofierze, by pójść za Tobą i Panie o to Cię prosimy, daj nam łaskę, daj nam życie z Tobą. Błogosławimy Cię, uwielbiamy Cię dzisiaj i o takie życie wołamy w imieniu Jezusa. Amen. Niech Pan Wam błogosławi. Pozdrawiam Was serdecznie i do zobaczenia albo gdzieś na żywo, albo w kolejnym kwadrensiku ze Słowem. Do zobaczenia.