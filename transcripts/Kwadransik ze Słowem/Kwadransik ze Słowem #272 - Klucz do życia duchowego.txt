 W dzisiejszym odcinku powiemy sobie o bardzo ważnej zasadzie duchowej, która myślę jest czymś fundamentalnym w życiu duchowym każdego człowieka. Jeśli o tym zapomnimy, no to później pojawią się problemy. O czym mowa? Dowiecie się za chwilę. Zapraszam na kwadransik ze Słowem. Cześć i tołem, dzień dobry. Albo zawsze tak witam ludzi, to może dzisiaj inaczej ich przywitam, nie? Cześć, dzień dobry, witajcie bardzo serdecznie w kwadransiku ze Słowem, który nagrywam dzisiaj z biura. W końcu zjechałem na chwilę do domu, do Skierniewic, ale tak naprawdę po to, żeby się tylko przepakować, zapakować na nowo i ruszyć dalej. Także jestem przez chwilę jeszcze w biurze i za moment ruszam do Mistowa, później do Warszawy. W środę będziecie oglądali ten odcinek, czyli w dzień, kiedy na Senatorskiej 31 będzie modlitwa o uzdrowienie. I w ogóle bardzo was serdecznie zapraszam na stronę www.rozpalwiare.pl. Tam w wydarzeniach jest kalendarz i możecie się dowiedzieć wszystkich informacji na temat wydarzeń, tego co, gdzie i kiedy się odbywa w najbliższym miesiącu. Także później po Warszawie jestem na kongresie nowej ewangelizacji. Po kongresie ląduję pod koniec tygodnia w Zembrzycach na konferencji Trzecie Niebo. Taki mój tydzień. Obowiązków wiele, naprawdę wiele, ale z Bogiem damy radę i wszystko, myślę, ogarniemy. Kochani, dzisiaj chciałbym zaprosić was do tego, byście otworzyli List do Kolosan, drugi rozdział, od szóstego do piętnastego wersetu. I będzie to fragment, który gdzieś od rana mnie świdruje, gdzieś od rana mówi do mnie. I jest to czytanie z dnia, fragment tych kilku wersetów jest czytany dzisiaj też na liturgii w Kościele. I powiem wam, że to jest coś naprawdę mocnego, kiedy Słowo Boże mówi do ciebie, kiedy Słowo Boże naprawdę dotyka twojego serca. I dzisiaj ten fragment, końcówka fragmentu, który przeczytamy, dotknęła mnie, więc pomyślałem sobie, że podzielę się z wami na bieżąco, na świeżo tym, co dzisiaj sam doświadczam. List do Kolosan, drugi rozdział, od szóstego do piętnastego wersetu. Jak więc przejęliście naukę o Chrystusie, Jezusie jako Panu, tak w Nim postępujcie. Zapuśćcie w Niego korzenie i na Nim się dalej budujcie i umacniajcie w wierze, jak was nauczono pełni wdzięczności. Baczcie, aby kto was nie zagarnął w niewolę przez tę filozofię będącą czczym oszustwem, opartą na ludzkiej tylko tradycji, na żywiołach świata, a nie na Chrystusie. W Nim bowiem mieszka cała pełnia bóstwa i bóstwo na sposób ciała, bo zostaliście napełnieni w Nim, który jest głową wszelkiej zwierzchności i władzy. W Nim też otrzymaliście obrzezanie, nie z ręki ludzkiej, lecz chrystusowe obrzezanie, polegające na zupełnym wyzuciu się z ciała grzesznego, jako razem z Nim pogrzebani we chrzcie, w którym też razem zostaliście wskrzeszeni przez wiarę w moc Boga, który go wskrzesił. Tu bym zrobił małą pauzę, bo w tej pierwszej części jest bardzo kilka ciekawych fragmentów, na których chciałbym, żebyśmy się na moment zatrzymali. Św. Paweł mówi na samym początku, jak więc przejęliście naukę o Chrystusie, Jezusie jako Panu, tak w Nim postępujcie. Dlaczego o tym mówi? Ponieważ bardzo często w naszym życiu duchowym, zresztą w życiu duchowym ludzi, do których piszę, właśnie tak się działo, zaczęła toczyć się walka o wierność Ewangelii, o wierność Ewangelii, którą przyjęliśmy. Bywa tak, że doświadczamy mocy Bożej, doświadczamy czy słuchamy najpierw Ewangelii, która nas dotyka, która nas uzdrawia, która nas przemienia. Wiemy, że w niej jest moc, wiemy, że w niej jest nasze nawrócenie, w tej prawdzie o Jezusie Chrystusie. Jest nasze życie, które otrzymujemy, wiemy, że dostaliśmy nowe życie. To jest świadectwo wielu z nas pewnie, jak tu jesteśmy. I jest taka pokusa, by odpaść od tej prawdziwej Ewangelii, by teraz zacząć ufać rzeczom, filozofiom, jak czytamy tutaj, które odciągają nas od tej prawdy, która zmieniła nasze życie. I prawdą jest to, że na tym fundamencie trzeba budować, dobudowywać kolejne prawdy, wiary. I na kerygmacie trzeba budować kolejne piętra naszego życia duchowego. Ale jest taka pokusa, która przychodzi, i często jest to bardzo niepozorna pokusa, bo próbuje nas oszukać, że zaczynamy budować na innym fundamencie, niż na którym zostaliśmy zbudowani, stworzeni na nowo, zrodzeni na nowo. I św. Paweł przypomina tutaj, byśmy nie budowali tylko na ludzkiej tradycji, i tu nie chodzi o tę tradycję apostolską przez duże T, która jest tą prawowitą wiarą, którą mamy z Ewangelii, tak naprawdę zapisana na kartach Słowa Bożego w pierwszych wiekach Kościoła. Ale chodzi tutaj o taką tradycję przez małe, o pewne ludowe wierzenia, o pewne ludowe zachowania. Czasami w naszym życiu duchowym, zresztą przyjrzyjmy się, rozejrzyjmy naokoło, jest tak wiele różnych zachowań, wśród ludzi nawet we wspólnotach, które nie mają zbyt wiele wspólnego z Ewangelią, ze Słowem Bożym, a często jest to jedynie jakaś taka rodzinna tradycja. Czasami ludzie wierzący wierzą w przesądy, bo kojarzy im się to z wiarą, ale wiara im się miksuje z jakimiś dziwnymi zabobonami. I w ten sposób zaczynamy budować nie na Chrystusie, zaczynamy polegać nie na tym, który nas zbawił i odkupił, ale zaczynamy polegać na rzeczach, filozofiach, poglądach, żywiołach świata, a nie na Chrystusie. I to jest częsty błąd, o tym mówi tutaj św. Paweł, więc potrzebujemy mocno zacząć budować na fundamencie, którym jest Jezus Chrystus. Nie ma innego fundamentu, nie ma pewnego innego fundamentu. I jeśli budujemy na Chrystusie, to wszystkie inne rzeczy, które będą zbudowane na Chrystusie, będą nam służyły i będą ku naszej korzyści, a nie ku zgubie, tak jak w tym przypadku, o którym przestrzega św. Paweł. I czytamy dalej. I was, umarłych na skutek występków i nieobrzezania waszego grzesznego ciała, razem z nim przywrócił do życia. Darował nam wszystkie występki, skreślił zapis dłużny, obciążający nas nakazami. To właśnie, co było naszym przeciwnikiem, usunął z drogi, przygwoździwszy do krzyża, po rozbrojeniu zwierzchności i władz, jawnie wystawił je na widowisko, powiódłszy je dzięki niemu w triumfie. Ta druga część jest bardzo mocna, bardzo mocnym jest fragmentem, bo mówi, tak jak powiedziałem na samym początku, we wstępie tego kwadransika, o pewnym fundamencie naszego duchowego życia, o kluczu do tego, by nasze życie duchowe mogło iść w dobrym kierunku. Tym fundamentem jest Chrystus, powiedzieliśmy sobie to i przeczytaliśmy chwilę wcześniej, ale o co tak naprawdę tutaj chodzi? Św. Paweł podkreśla w tej drugiej części, którą przeczytaliśmy, co się stało na drzewie krzyża. On próbuje zwrócić uwagę czytelników na tym, co już się dokonało na krzyżu Golgoty, co już się dokonało w Chrystusie, co już się dokonało w momencie, kiedy Chrystus oddawał za nas swoje życie, co się dokonało, kiedy uwierzyliśmy w Niego. I czytamy, że On darował nam wszystkie występki, skreślił zapis dłużny, obciążający nas nakazami. To, co było naszym przeciwnikiem, usunął z drogi, przygwoździwszy to do drzewa krzyża. W tym, co mówi tu św. Paweł, czas przeszły odgrywa kluczową rolę. Potrzebujemy zrozumieć, że to, co najważniejsze, już się stało na Golgocie. Że to, co najważniejsze, już się dokonało. Że Chrystus już zapłacił, już spłacił nasz dług. Że Chrystus już dokonał dzieła na krzyżu, które miało być dokonane. Bo to jest ta pułapka, o której chciałem też dzisiaj powiedzieć, na którą potrzebujemy zwrócić uwagę. Wróg będzie próbował, diabeł będzie próbował w bardzo taki dyskretny sposób przenieść naszą uwagę w naszym życiu duchowym na nas samych. I w momencie, kiedy zaczynamy w naszym życiu duchowym patrzeć na nas, na nasze możliwości, na to, co ja mogę, na to, co ja potrafię, jak się zachowałem, co zrobiłem, czego nie zrobiłem, to wtedy wygląda to bardzo pobożniej, nawet jak rachunek sumienia. Ale może być tak, że w pewnym momencie dochodzimy do sytuacji, gdzie przestajemy ufać Chrystusowi, gdzie przestajemy patrzeć na Chrystusa, gdzie przestajemy patrzeć na to, co On zrobił, na to, że nam odpuścił, że nam przebaczył, że z tego krzyża naprawdę wypłynęła łaska, wypłynęło życie, że wypłynęły wszelkie dary, które my dzisiaj mamy. I przestajemy patrzeć na to, co zrobił Chrystus i zaczynamy patrzeć, co my sami możemy zrobić. Wtedy zaczynamy wypadać z łaski, zaczynamy wypadać ze wzrostu duchowego, zaczynamy wypadać z dojrzałości, do której Pan Bóg chce nas zaprowadzić, a zaczynamy polegać na sobie i wpadamy z powrotem pod jarzmo prawa, wpadamy z powrotem pod jarzmo tego, z czego nas Chrystus wyzwolił. Chrystus wyzwolił nas z chorego polegania na sobie samych i z myślenia, że sami jesteśmy w stanie się zbawić, sami jesteśmy w stanie być źródłem mocy, życia i tego wszystkiego, o czym czytamy w Słowie Bożym, a doprowadził nas Chrystus do wiary w to, że to On jest ofiarą przebłagalną za nasze grzechy, że z Jego krwi, z Jego męki, z Jego śmierci, z Jego zmartwychwstania płynie życie do naszego duchowego życia. I chcę wam powiedzieć, że to wydaje się bardzo odległa droga i taka pusta religijność próbuje nam wmówić, że jest dystans między nami a Bogiem. Taka pusta religijność, niewłaściwa mentalność, która nie zgadza się, nie jest zgodna z mentalnością Ewangelii, Nowego Testamentu, próbuje ci wmówić, że jest dystans między tobą a Bogiem. Wróg i diabeł będzie próbował ci wmówić, że jest dystans między tobą a Bogiem. A Słowo Boże dzisiaj mówi nam, Bóg nam dzisiaj mówi, że wszelki dystans między tobą a Bogiem został zniszczony w krzyżu Jezusa Chrystusa. I to jest ta genialna nowina, która dzisiaj rano mnie dotknęła, bo wiecie, wstałem rano dzisiaj, przede mną jedna posługa, jutro druga posługa, w niedzielę kolejna posługa, a ostatnie dni miałem dość ciężkie pod kątem tego, że musiałem bardzo wiele siedzieć w papierach, siedzieć w rzeczach, które są związane z rzeczami, które robimy, wprawdzie dla Królestwa Bożego, ale trzeba to wszystko gdzieś z polskimi przepisami, prawem itd. w różnych dokumentach siedzieć, żeby to wszystko było spięte. I byłem naprawdę zmęczony taką ludzką robotą i nie miałem tyle czasu na modlitwę, ile wiem, że potrzebuję. Jeszcze jeśli wiem, że mam służyć. Wstałem rano zblazowany, z takim duchowym kapciem, ja to tak nazywam, i pomyślałem sobie, że naprawdę nie mam siły, dzisiaj mam dawać ludziom z siebie, mam dawać coś, czym jestem pełen, nie będę mógł dać ludziom czegoś, czego sam nie mam, a sam jestem dzisiaj zmęczony. Poszedłem się modlić i na tej modlitwie Bóg mi pokazał, przypomniał ten fragment, że to wszystko już mam w Chrystusie, że Bóg nie jest daleko ode mnie, że ostatnie dni miałem intensywne. To nie znaczy, że Bóg się oddalił, Bóg jest blisko mnie. Słowo Boże mówi, że On jest na moich ustach, On jest w moich myślach. Słowo Boże mówi, że w Nim żyjemy, poruszamy się, w Nim jesteśmy. I wystarczy, że dzisiaj... i wystarczyło to rano, że dzisiaj po prostu siadłem w pokoju i zacząłem modlić się, zacząłem spędzać z Nim czas i Bóg zaczął mnie dotykać. Zacząłem z powrotem odpoczywać w Jego obecności. Wiem, że wszystko, co dzisiaj wieczorem Bóg zrobi dla ludzi w Mistowie, jutro w Warszawie, to wszystko jest Jego łaska, to wszystko jest Jego miłość, Jego miłosierdzie, to wszystko jest Jego darem. I to mnie bardzo uwalnia, naprawdę mnie uwalnia. Chcę spędzać z Bogiem czas, ale wiem, że ten czas pomaga mi. Ten czas jest dla mnie czasem relacji z Nim, a to Bóg sam będzie dokonywał tych niezwykłych rzeczy. I potrzebowałem dzisiaj na nowo odświeżyć się w tym Słowie, że jestem blisko Boga, że wszelki dystans jest zniszczony w Chrystusie. I dzisiaj potrzebujesz po prostu podejść pod krzyż Jezusa. Potrzebujesz dzisiaj po prostu stanąć pod krzyżem i powiedzieć Jezu, niczego więcej mi nie potrzeba, nikogo więcej dzisiaj nie potrzebuje, tylko Ciebie. I ta prawda, kiedy zaczniesz jej doświadczać, wniesie w twoje życie pokój, miłość i radość. I zobaczysz, że dystans znikł, że tego dystansu, który wróg ci wmawiał, że jest między tobą a Bogiem, tego dystansu nie ma, bo w Chrystusie On znika. W Chrystusie tego dystansu nie ma. I Panie, chcę Cię prosić dzisiaj za życie każdej osoby, która teraz jest z nami tutaj, z którą się tutaj modlimy. Chcę Cię poprosić, Panie, byś przyszedł z przekonaniem, że wszelki mur, wszelka bariera między nami a Tobą jest zniszczona. Byśmy mogli dzisiaj doświadczyć tego, że w Tobie jest nasza moc i siła i pokój. I byśmy mogli doświadczyć, że Ty sam zrobiłeś wszystko za nas, abyśmy mógł i abyśmy my mogli podejść dzisiaj blisko przed Twój tron. Dlatego dziękuję Ci, Panie, za to, że Ty na jakimkolwiek etapie życia duchowego dzisiaj nie jesteśmy, wracasz nas do tej prawdy, abyśmy podeśli pod Twój krzyż, abyśmy przytulili się dzisiaj do Ciebie, bo tam jest wszystko, czego szukamy. Tam jest wszystko, czego potrzebujemy. Nie potrzebujemy niczego więcej, Jezu, tylko Ciebie. Nie potrzebujemy nikogo więcej, tylko Ciebie. Potrzebujemy tylko Twojej łaski, potrzebujemy tylko Twojej miłości. Potrzebujemy dzisiaj tylko stanąć przed Tobą, bo w Tobie żyjemy, w Tobie poruszamy się, w Tobie jesteśmy. Nic nie jest w stanie zdystansować nas, Panie, od Ciebie, bo Twoja miłość jest większa. Proszę, niech ta miłość dzisiaj przywróci nas z powrotem do tego miejsca wiary, nadziei, ufności, że w Tobie żyjemy. Nic nie jest w stanie odłączyć nas od Ciebie. Amen. Amen, amen. Tak że tyle chyba na dzisiaj z dzielenia się tym, co jest moim śniadaniem duchowym, moim czytaniem Słowa Bożego. Mam nadzieję, że też jesteście tym pobłogosławieni. I mam nadzieję też, że widzimy się już niedługo, czy to w Warszawie, czy na kolejnych wydarzeniach. Wszystko na www.rozpalwiar.pl. Bądźcie tam z nami. A jak nie będziecie mogli dojechać, to módlcie się, bo bardzo tego potrzebujemy. Tak że z Bogiem i do szybkiego zobaczenia. Muzyka Kodeks Wsparcie Polskie Towarzystwo Astronomiczne Telewizja Polska Transkrypcja Magdalena Świerczek-Gryboś www.youtube.com