 Zdarza się, że w naszym życiu podejmujemy błędne decyzje, podejmujemy złe wybory i wydaje nam się, że to wszystko przekreśla nasze życie z Bogiem. Że to, co się stało, ten błędny wybór sprawi, że Pan Bóg o nas zapomni, że całe Boże plany względem nas właśnie runęły. Ale czy tak jest naprawdę? Zapraszam na dzisiejszy kwadrancik ze słowem. Cześć, dzień dobry, witajcie bardzo serdecznie w dzisiejszym kwadranciku ze słowem. Ze słonecznej Kalifornii was pozdrawiam. Dzisiaj jest piękne słoneczko. Jest też trochę wietrznie, co pewnie za moment będziecie mogli zobaczyć albo usłyszeć. Mam nadzieję, że będziemy się słyszeli tutaj całkiem nieźle. No i muszę wam powiedzieć, że mamy piękny czas w Stanach. Byliśmy w Brighton na konferencji dla Amerykanów. Byliśmy i w Chicago w Trzech Polskich Parafiach. Spędzeliśmy też czas w Kansas City na modlitwie. Teraz jesteśmy w Kalifornii i też odpoczywamy, ale też modlimy się. Mamy naprawdę spotkania z niezwykłymi, z niesamowitymi ludźmi. I Pan Bóg nas prowadzi. Zresztą możecie widzieć to na vlogach, na które was bardzo serdecznie zapraszam. Wiecie, że to są takie vlogi z przymrużeniem oka. Ale też wygląda to tak, że w ogóle nie ma nic takiego. Nie zawsze wszystko kręci się wokół jakiejś mega intensywnej posługi. Bo powiem wam, im dalej w las, im dłużej żyję z Bogiem, to tym bardziej widzę, że potrzebujemy takiego zdrowego balansu. Ale też odpoczynku w obecności Bożej. Że ten cały odpoczynek, mimo że jest dużo... właśnie... albo nawet nie mimo, ale jest dużo śmiechu, jest dużo radości, to wszystko jest w obecności Bożej. I to jest naprawdę bardzo ważne. To wszystko jest w obecności Bożej. To wszystko z tej świadomości, że to Bóg nas tu wysłał, że Bóg dał nam te wszystkie możliwości. Że to Bóg prowadzi nasze drogi i steruje gdzieś tam nami. Wierzymy na co dzień, daje nam różne możliwości, z których po prostu korzystamy, co daje nam dużo, dużo radości. No i będąc w Stanach, chyba 28 kwietnia, jeśli dobrze pamiętam, pojawiła się nowa książka na rynku. Premiera książki Życie w łasce, którą razem z RTCK dla was przygotowaliśmy. Dlatego chciałem wam pokazać jeszcze krótkie intro na temat tej książki, a w opisie będzie można ją zamówić. Sami zobaczcie. Często wierzący żyją w taki sposób, jakby Panu Jezusowi na krzyżu nie wyszło. Jezus swoją ofiarą mówi, nabywam was dla Ojca. Przelewam swoją krew, żeby ten grzech, który was oddzielał, żeby ten ciężar, który nosiliście, ciężar, który był oddaleniem od Boga, żeby on w końcu z was spadł. Dopóki nie zrozumiemy, że bez łaski Bożej nie jesteśmy w stanie przejść przez życie owocnie, to będziemy się męczyć ze swoim własnym chrześcijaństwem i to jest obrazek dużej części Kościoła dzisiaj. Przychodzi Chrystus i mówi, nie polegaj więcej na swoich ofiarach, nie polegaj więcej na swoich nawet modlitwach, nie polegaj więcej na tym, co możesz dla mnie zrobić, polegaj na tym, co ja zrobiłem dla ciebie. Wierzę, że to, co Bóg chce czynić przez te treści, co chce czynić przez twoje słowo, to On chce sprawić, żeby ciężar, z którym żyjemy na co dzień, balans, w którym chodzimy, który mamy, który mamy w nas, który mamy gdzieś na swoich ramionach i na swoich barkach, by z nas spadł. Amen. Bóg aktywuje łaskę i rzeczy się dzieją. Pan uzdrawia, Pan uwalnia, Pan leczy, Pan daje słyszeć, daje widzieć rzeczy, które wcześniej były nie do widzenia, nie do słyszenia. Tego nie doświadczymy, nie mając łaski Bożej w swoim życiu, nie mając jej aktywnej w swoim życiu. Będę dzielił się również tym, jak żyć wiarą, która jest ryzykiem i która otwiera nas na niezwykłe, cudowne działanie Boga. Także serdecznie zapraszam. Bóg ma moc do ciebie przyjść i po prostu z miłością cię trochę potrząsnąć, ale taką prawdziwą miłością i postawić cię z powrotem na nogach i powiedzieć dawaj, idziemy do przodu. I to jest to, co Bóg chce. Postawić cię z powrotem na nogach i powiedzieć dawaj, idziemy do przodu. Ja takiego Boga znam, dlatego takiego Boga głoszę. Boga, który jest Bogiem łaski. Więc książka Życie w łasce już dostępna. Zapraszam was do tego, byście zamawiali ją przez ten link, który jest w opisie. No i mam nadzieję, że też ona pomoże wam, byście weszli w swoje życie z Bogiem jeszcze bardziej świadomie i odkryli, że życie z Bogiem jest życiem w wolności, którą On nam daje. Ta wolność nie jest wolnością od Jego przekazań, nie jest wolnością od Jego słowa, ale dopiero w łasce możemy zacząć, żyjąc w łasce, w Bożej łasce możemy zacząć wypełniać te wszystkie Boże plany dla nas, żyjąc zgodnie ze Słowem Bożym w wolności. Nie w przymusie, nie w jakimś takim poczuciu bycia obciążonym, ale w wolności z serca i w radości, która płynie z relacji z Nim. Także serdecznie was do tej książki zapraszam. A skoro to kwadrancik ze Słowem, dzisiaj chciałbym, byśmy otworzyli 21 rozdział Ewangelii wg św. Jana, od 3 do 8 wersetu. Dzisiaj powiemy sobie o tym, o czym zacząłem mówić na samym początku. Często popełniamy w życiu błędy. Często w naszym życiu zdarza się, że te wybory, które podejmujemy są błędne. Okazuje się po jakimś czasie, że nie poszło tak, jak chcieliśmy. I bywa, ja miałem w życiu takie momenty, że się zastanawiałem, czy przez ten zły wybór, czy przez tę złą decyzję, czy przez tę pomyłkę, którą popełniłem, czy już wszystko jest po prostu spisane na straty. I ta historia, którą usłyszymy, pokaże nam, że nie. Ta historia da nam, myślę, wielką nadzieję, że porażki są wpisane w nasze powołanie. I że kiedy Bóg nas powołuje, On wie, że upadniemy nieraz. On widzi te porażki i uwaga, te porażki Go wcale nie odstraszają. Przeczytajmy wspólnie. Szymon Piotr powiedział do nich, idę łowić ryby. Odpowiedzieli mu, idziemy z tobą. Wyszli więc i wsiedli do łodzi, ale tej nocy nic nie złowili. A gdy ranek zaświtał, Jezus stanął na brzegu. Jednakże uczniowie nie wiedzieli, że to był Jezus. A Jezus rzekł do nich, dzieci, czy macie coś na posiłek? Odpowiedzieli mu, nie mamy. On rzekł do nich, zarzućcie sieć po prawej stronie łodzi, a znajdziecie. Zarzucili więc i z powodu mnóstwa ryb nie mogli jej wyciągnąć. Powiedział więc do Piotra ów uczeń, którego Jezus miłował, to jest Pan. Szymon Piotr usłyszawszy, że to jest Pan, przywdział na siebie wierzchnią szatę. Był bowiem prawie nagi i rzucił się w morze. Reszta uczniów dobiła łodzią, ciągnąć za sobą sieć z rybami. Od brzegu bowiem nie było daleko, tylko około dwustu łokci. Już sam początek tego fragmentu Ewangelii jest niezwykły. Czytamy, Szymon Piotr powiedział do nich, idę łowić ryby. Brzmi bardzo niepozorne, jeśli czytamy to bez kontekstu. Ale kontekst jest taki, że Szymon wrócił do starego życia, Piotr wrócił do starego życia. Piotr wrócił do bycia Szymonem, do bycia rybakiem nie ludzi, ale do bycia rybakiem po prostu ryb. Wrócił i chciał cofnąć się do życia sprzed powołania przez Jezusa. I to jest to jedno zdanie, które jest wstrząsające. Idę łowić ryby, jeszcze bardziej wstrząsające jest to, co mówią jego kompani. Idziemy razem z tobą. I tym jednym gestem tak naprawdę mogli zanegować, i tak naprawdę trochę to zrobili. Zanegowali wszystko, co przeżyli z Jezusem przez te trzy lata. To była, jak mówimy dzisiaj o błędnych decyzjach, o błędnych wyborach, to była jedna z błędnych decyzji, jedna z tych złych wyborów, które Piotr podjął w swoim życiu. Myślę, że miał ich trochę. Zdrada, te momenty, kiedy obiecywał Jezusowi i potem robił zupełnie co innego. To jest kolejny błąd, kolejna pomyłka Piotra. Mówi, idę z powrotem do starego życia, idę łowić ryby, idę zajmować się tym, czym zajmowałem się zanim spotkałem Jezusa, zanim moje życie zaczęło wyglądać inaczej. Idę wrócić się teraz do tego wszystkiego tak, jakby Jezus nie przyszedł, tak, jakby Jezus nie czynił na moich oczach cudów, tak, jakbym nie był w Nim zakochany, tak, jakby przez te trzy lata, trzy lata miłości, trzy lata fascynacji Jezusem w ogóle nie istniały. I to jest to jedno zdanie, idę łowić ryby. I co czytamy dalej? Nic nie złowili. Znowu wrócił do życia, w którym nie było owoców. Wrócił do życia, w którym wszystko kręciło się wokół normalnych, ludzkich możliwości. I nagle pojawia się Jezus. Gdy ranek zaświtał, Jezus stanął na brzegu i rzekł dzieci, czy macie coś na posiłek? Kiedy powiedzieli, że nie, powiedział do nich, zarzućcie sieć po prawej stronie. Jezus robi znowu to samo. Jezus wraca do Piotra, Jezus wraca do uczniów, pojawia się w tych samych okolicznościach, w jakich pojawił się po raz pierwszy. I mówi, zarzućcie sieci. I stało się znowu to samo. Kolejny cudowny połów ryb. I Piotr i uczniowie nagle się orientują, to jest Pan, to jest Zbawiciel. To jest Ten, który myśleliśmy, że zmarł i już tu nigdy się nie pojawia, a On zmartwychwstał, jak powiedział. I nagle okazuje się, że wszystko z powrotem zaczyna dziać się w niesamowitym tempie. Nadzieja rodzi się na nowo, wiara wzrasta na nowo. Całe życie staje im przed oczami na nowo. I to jest ten moment, który daje nam wielką nadzieję. To, co powiedziałem wam przed czytaniem tej Ewangelii, mnie to mega porusza. Że w momencie, kiedy Jezus umierał na krzyżu, On widział moje porażki. W momencie, kiedy oddawałeś Jezusowi życie i Jezus dawał ci nowe życie, rodziłeś się na nowo do życia z Nim, On znał twoje grzechy, On znał twoje porażki, On znał twoje upadki, On wiedział, kiedy się potkniesz, On wiedział, kiedy nie zrobisz rzeczy tak, jak powinieneś. A mimo wszystko mówił, daję ci nowe życie. Mimo wszystko mówił, pójdź za mną. Grzech, który popełniasz, błędy, które ci się przydarzają, złe decyzje, które podejmujesz, nie przerażą Boga, żeby przyszedł do ciebie z powrotem i powiedział, idziemy dalej, idziemy znowu, zaczynamy raz jeszcze. To jest nowy początek Piotra. I później, kiedy czytamy Dzieje Apostolskie, widzimy tego samego człowieka, który już wie, że jego życie jest zależne od Jezusa, który zmartwychwstał, że nikt nie zabierze mu tego Jezusa, bo ten Jezus zmartwychwstał i jest razem z Nim w Duchu Świętym, że nikt nie jest w stanie już Go z powrotem zabić. I Piotr przestaje się bać śmierci, bo widzi, że jest życie, które jest ponad śmiercią, że on idzie za Jezusem z powrotem, idzie z Nim dalej, idzie z Nim po raz kolejny i pójdzie z Nim aż po śmierć męczeńską, jak podaje nam tradycja. Tradycja mówi, że Piotr później zginął na krzyżu głową w dół, bo mówi, nie jestem godzien, by umierać jak mój Zbawiciel. To jest niezwykła rzecz, która dzieje się w życiu Piotra. To jest niezwykła przemiana, niezwykła transformacja. Ale zobaczcie, co jest porażką i co może być prawdziwą porażką w naszym duchowym życiu. Porażka dzieje się wtedy, kiedy zachowujemy się jak Judasz, który po zdradzie, Piotr też zdradził Jezusa, ale Piotr chciał przyjąć miłosierdzie, a Judasz poszedł i wymierzył sam sobie sprawiedliwość. Nie możemy pozwolić sobie na to, by diabeł oskarżając nas, mówiąc, że już nie ma wyjścia, że już jesteśmy w takiej sytuacji, że się nie da stąd wyjść, nie da się nic zrobić. Nie możemy sobie pozwolić na to, by diabeł nas oszukiwał, a my będziemy mu wierzyć w jego kłamstwa. Wyjście do Rzymian przeczytamy, nie ma oskarżenia, nie ma potępienia dla ludzi żyjących w Chrystusie. To znaczy, że cokolwiek zrobiłeś, cokolwiek jest twoją trudną historią, trudną przeszłością, Jezus mówi, nie ma dla ciebie potępienia we mnie, jeśli wierzysz we mnie. We mnie jest zawsze nowy początek, we mnie jest zawsze nowy start. I nawet jeśli sam podejmiesz decyzję, by wrócić do starego życia, ja stanę raz jeszcze, mówi Pan, ja stanę raz jeszcze przed Tobą i powiem Ci, i powołam Ci na nowo, i powiem Ci te same słowa, które zmieniły Twoje życie lata temu, i powiem Ci raz jeszcze o Twoim powołaniu, które się nie zmieniło, bo dary Boże i powołania, mówi św. Paweł, są niezmienne i nieodwołane. Jeśli Pan Cię raz powołał, to to powołanie jest na Tobie, na Twoim życiu i będzie na Twoim życiu do końca Twoich dni. Nie będzie ani jednej chwili, w której Bóg powiedziałby, pomyliłem się z powołaniem, pomyliłem się z darem, który Ci dałem, bo to jest dalej w Tobie, ten dar jest dalej w Tobie. I chcę Ci dzisiaj powiedzieć, nieważne ile razy zbłądziłeś, nieważne ile razy się potknąłeś i nieważne ile lat, być może dzisiaj siedzisz na tyłku i myślisz sobie, to już się nie uda, to już nie ma szans, ja już za długo jestem w starym życiu, wróciłem do starego, do starego życia, do starych zachowań, do starych nawyków. Pan dzisiaj mówi do Ciebie te same słowa, którymi Cię powoływał. Wstań i pójdź za Mną, mam dla Ciebie wspaniałe rzeczy, daję Ci nowe imię, daję Ci nowe powołanie, daję Ci swojego Ducha Świętego, nie musisz już więcej polegać na sobie. I to jest przesłanie, to jest przesłanie tej dzisiejszej Ewangelii. On nigdy z Ciebie nie zrezygnuje, Jezus nigdy z Ciebie nie zrezygnuje. I będzie szukał Cię aż do ostatniego dnia Twojego życia, aż powiesz Mu tak i aż wejdziesz w to, do czego Cię powołał. I Panie, chcemy dzisiaj Cię wołać i chcemy do Ciebie się modlić teraz za tych wszystkich, ja chcę Cię prosić za tych wszystkich, którzy myśleli, że już stracili swoje powołanie, że stracili życie, że stracili lata i to już minęło bezpowrotnie. Dzisiaj ogłaszamy w imieniu Jezusa, że jest nowy początek, dzisiaj jest nowy dzień dla Ciebie, dzisiaj Pan daje Ci nowy dzień i niech w imieniu Jezusa Chrystusa przyjdzie nowe namaszczenie, nowa łaska, nowa siła, przyjdzie Twoje błogosławieństwo w nowy sposób. Oto wołamy w Twoje imię, przyjdź Duchu Święty, przyjdź, przyjdź i tchnij swoją miłość, tchnij wiarę, tchnij nadzieję i zmień nasze życie na nowo. Oto wołamy w Twoje święte imię, Panie. Amen. Amen. Pamiętaj, że jest nadzieja i dzisiaj jest nowy dzień, nowy początek, niech Bóg Cię błogosławi i do zobaczenia w kolejnym kwadranciku ze Słowem. © PTA & TVP