 Raz na jakiś czas warto zadać sobie pytanie, czy to, co mam, posiadam, otrzymałem, być może nawet zarobiłem w pocie czoła wieloletnią pracą, czy jest to dla mnie dalej źródłem błogosławieństwa? Bo zdarza się, że rzeczy, które otrzymujemy, nabywamy, stają się dla nas tak ważne, że zamiast służyć nam, to my zaczynamy służyć im. I o tym więcej w dzisiejszym kwadransiku ze słowem. Cześć, witajcie bardzo, bardzo serdecznie w kolejnym kwadransiku ze słowem. W dzisiejszym odcinku będziemy chcieli porozmawiać o dobrach materialnych, o tym, jak je traktować i co w ogóle Słowo Boże mówi o rzeczach, które nabywamy na tej ziemi, jak żyć, żeby się w tym nie pogubić. Bo jest takie ryzyko, o którym wspomniałem na samym początku, że rzeczy, na które czekamy wiele lat, to są często rzeczy, które są wielkimi naszymi pragnieniami, nosimy je w sercu. Wielu ludzi modli się o potomstwo przez lata, inni modlą się o inne dla nich bardzo ważne rzeczy. Jest takie ryzyko, że kiedy Pan Bóg nam je w końcu da, to one staną się dla nas tak ważne i tak cenne, że zapomnimy o Bogu. I niestety tak się czasem dzieje, że błogosławieństwo, które otrzymujesz, staje się dla ciebie dużo ważniejsze oddawcy błogosławieństwa. I taką historię, myślę, nie wprost, ale myślę, możemy znaleźć w Księdze Rodzaju. Pamiętacie Abrahama, wcześniej Abrama? Pan Bóg zmienił mu imię. Dlaczego? Przeczytajcie. Widzimy, jak w tej historii, gdzie czekał bardzo długo na potomka, na pierworodnego syna, w końcu się doczekał, po wielu, wielu latach, będąc starcem w podeszłym wieku, kiedy doczekał się na potomka, kiedy doczekał się na Izaaka, myślę, że był w niebo wzięty za życia, kiedy cieszył się z tego wszystkiego, co się działo, że w końcu był ten syn, w końcu, mówi, może spokojnie już chyba umierać, bo może przekazać swoje dziedzictwo jako ojciec pierworodnemu synowi. No ale po pewnym czasie widzimy, jak Pan Bóg prosi go o coś bardzo trudnego. Prosi go o coś, co wydaje się na pierwszy rzut oka czymś niewykonalnym. Prosi go o to, by wziął swojego syna, poszedł z nim na górę, na górę Moria i na tej górze, by złożył z niego ofiary. I myślę, że to było bardzo ciężkie dla Abrahama, by to uczynić, ale on to czyni i podnosi swoją rękę już na syna, by złożyć go w ofierze i wtedy Bóg mówi, tylko sprawdzałem twoje serce. I to są takie momenty w naszym życiu, w których dokonuje się pewien test, czy służę Bogu, który mnie pobłogosławił, czy służę błogosławieństwu, zapominając o Bogu. To jest bardzo ważne w wielu dziedzinach naszego życia, również w posłudze charyzmatycznej, że służymy Bogu, a nie rezultatom. Kiedy nie widzę rezultatów, i tak się modlę, bo służę Bogu. Czy będę widział, czy nie będę widział. Pan Bóg potrzebuje czasem zrobić nam taki test, byśmy zobaczyli, w jakim stanie są nasze serca, gdzie się znajdują, czy mamy właściwą postawę, czy być może ta postawa powinna ulec zmianie. Dzisiaj chciałbym, byśmy otworzyli sobie pierwszy list do Koryntian, 7 rozdział, 25, werset do 31. Tu jest trochę takich wątków ślubnych, czy się żenić, czy za mąż wychodzić, czy wchodzić w związki małżeńskie, czy nie. Święty Paweł tutaj trochę takie poradnictwo przedmałżeńskie prowadzi. Nie będzie o tym, ale wprost, ale to też z tego tematu wyjdziemy do tego, o czym dzisiaj jest ten odcinek. Nie mam zamiaru, nie mam zaś nakazu pańskiego co do dziewic, lecz daję radę, jako ten, który wskutek doznanego od Pana Miłosierdzia godzien jest, abym uwierzono. Uważam, iż przy obecnych utrapieniach dobrze jest tak zostać. Dobrze to dla człowieka tak żyć. Jesteś związany z żoną? Nie usiłuj odłączać się od niej. Jesteś wolny? Nie szukaj żony. W tym momencie program Rolnik Szuka Żony traci sens. Ale jeżeli się ożenisz, nie grzeszysz. Podobnie i dziewica, jeśli wychodzi za mąż, nie grzeszy. Tacy jednak cierpieć będą od ręki w ciele, a ja chciałbym wam ich oszczędzić. Mówię, bracia, czas jest krótki. Trzeba więc, aby ci, którzy mają żony, tak żyli, jakby byli nieżonaci, a ci, którzy płaczą, tak jakby nie płakali. Ci zaś, co się radują, tak jakby się nie radowali. Ci, którzy nabywają, jak gdyby nie posiadali. Ci, którzy używają tego świata, tak jakby z niego nie korzystali. Przemija bowiem postać tego świata. Święty Paweł chce nam pokazać, że to wszystko, czym żyjemy tutaj, powinno być jedynie jakimś punktem odbicia ku temu, co wyżej. Święty Paweł próbuje zwrócić naszą uwagę i nas wierzących na to, że naszą perspektywą jest niebo. Naszą perspektywą jest to, co będzie wieczne. To, co jest tutaj, jest tylko przemijające i przejściowe. I oczywiście to, co się dzieje tutaj, ma sens i ma znaczenie. I to my tutaj mamy dać świadectwo żywego życia z Bogiem, prawdziwego życia z Bogiem i swojej uczciwości, prawości, która wynika z wiary. Ale no właśnie, wynika z wiary w to, że tam jest życie wieczne. Wynika z wiary w to, że Bóg daje nam życie, które się nie kończy wraz z momentem tej śmierci. I co do małżeństw, co do tych różnych związków, Święty Paweł mówi, że żyjesz w małżeństwie, żyj tak, jakbyś nie żył w małżeństwie. Czy o to chodzi, że mam teraz się nie troszczyć o żonę, o męża itd.? Nie. Chodzi tylko o to, byś wiedział, że jest perspektywa, która jest dużo szersza, dużo większa. Że to, co robisz, tak jak patrzysz dzisiaj na żonę, czy w ogóle tak, jak patrzysz na kobietę, to możesz zadać sobie pytanie, czy patrzysz na nią z perspektywy Bożego myślenia, z perspektywy Bożego Królestwa. Ja czasami, powiem wam, robię sobie taki rachunek sumienia. Też jestem facetem, jak widzicie. I też muszę się kontrolować w moim patrzeniu, w myśleniu. To jest ciągła walka duchowa, żeby też żyć świętym życiem, myśleć święcie, postępować w święty sposób. I to jest walka, którą każdy z nas, myślę, toczy. I często, kiedy przychodzi jakaś pokusa, to ja próbuję nałożyć na tę pokusę taką myśl. Czy w ten sposób patrzy Bóg? Czy w ten sposób ja uwielbię Boga, kiedy spojrzę na tę osobę? Kiedy pomyślę o tej osobie? Czy być może to myślenie będzie dalekie od myślenia, które Bogu przyniesie chwałę? To jest naprawdę ważne, byśmy umieli dyscyplinować nasze myśli, nasz wzrok, szczególnie w lato, bo jest jeszcze więcej ku temu możliwości i sposobności. Pamiętam, jak mój znajomy ksiądz opowiadał kiedyś, chyba czytał to czytanie na ślubie i mówił, tak zabroniłem daleko, że prawie już powiedziałem, tak już wychodziło z tego, co mówiłem, że tak w sumie to się nie warto żenić, ani wychodzić za mąż, więc drugą połowę musiał poświęcić chomili na to, żeby odkręcić to, co powiedział wcześniej. No bo święty Paweł ma takie tutaj rozumienie, że jeśli wychodzisz za mąż, jeśli się żenisz, no to będziesz miał dużo więcej cielesnych walk, żeby przypodobać się też drugiej osobie. I kiedy służysz tylko Bogu, to jest łatwiej pod tym kątem, że nie musisz troszczyć się o te rzeczy dookoła, o które musisz się troszczyć, będąc drugą osobą. Z innej perspektywy, patrząc szerzej na nauczanie Kościoła, to właśnie małżeństwo jest pełnym obrazem Boga i jest pełnym obrazem tego, w jaki sposób Bóg nam się przedstawia. To mężczyzna i kobieta jako jedno, jako całość zostali stworzeni na obrazie i podobieństwo Boże. No ale to nie kurs przedmałżeński, sam kiedyś może pójdę, a dzisiaj mówimy o tym, jak odnaleźć się w tym świecie z dobrami materialnymi. Ja wiele razy dostawałem takie pytanie we wspólnocie, czy uczciwie pracując, czy mogę sobie kupić taki samochód, czy to nie będzie zgorszenie, czy mogę sobie postawić fajny dom gdzieś. No uczciwie zarabiałem przez lata na to. I teraz wielu ludzi żyje w takim jakimś fałszywym przeświadczeniu, że ja nie mogę teraz uczciwie pracując, zarabiając sobie na dobre rzeczy, żyć w sposób taki, żeby coś było naprawdę pięknego, żeby kupić sobie fajny samochód, żeby kupić sobie fajny dom. Ludzie mają taką mentalność, często no właśnie wyciągniętą z jakiejś interpretacji chrześcijańskich prawd. To trzeba sobie też powiedzieć. I teraz myślę, że ważną taką wskazówką dla nas jest to, co chciałbym wam za chwilę przeczytać ze świętego Grzegorza Wielkiego, z jego homilii, który mówi o tym, w jaki sposób żyć, w jaki sposób patrzeć na dobra materialne, by się nie pogubić. Święty Grzegorz powiedział tak. Chciałbym was zachęcić do porzucenia wszystkiego, ale nie śmiem. Jeśli przeto nie możecie opuścić wszystkich spraw tego świata, zatrzymajcie je tak, aby one was na świecie nie zatrzymywały. Abyście dobra ziemskie posiadali, a nie byli przez nie posiadani. Aby wszystko, co wasze, poddane było Duchowi, nie zaś, by On skrępowany miłością do świata stał się podległych sobie spraw zupełnym niewolnikiem. Niech przeto dobra doczesne będą używane, wieczne upragnione. Dobra ziemskie niech będą usługującymi w drodze, wieczne upragnionymi u celu. Cokolwiek dzieje się na tym świecie, niech będzie uznawane za drugorzędne. Niechaj ku przyszłości zwracają się oczy umysłu, pilnie wypatrując, ku czemu zmierzamy. Genialny tekst dla mnie, św. Grzegorza Wielkiego. Ja sam nie wiem, na czym się skupić, ale mówi o zdaniu, abyście dobra ziemskie posiadali, a nie byli przez nie posiadani. To jest kluczowa kwestia, żeby zadać sobie dzisiaj pytanie, czy to, co masz, czy to, co posiadasz, czy to, co jest darem od Boga dla ciebie w twoim życiu, czy to ci służy, żeby Bóg był uwielbiony? Czy być może jest odwrotnie? Czy ty zacząłeś służyć tym rzeczom, tym przedmiotom? To jest pytanie naprawdę bardzo ważne. W naszym codziennym życiu jest wiele takich sytuacji, wiele takich momentów, w których przyzwyczajamy się, wchodzimy w nawyki i zaczynamy służyć rzeczom. Jak byłem w gimnazjum kiedyś, to pamiętam, miałem taki nawyk, wstawałem rano i moim pierwszym nawykiem było włączyć telewizor. I kiedyś mama mi powiedziała, a może byś się chwilkę pomodlił? Jeszcze było przed moim takim nawróceniem. I mówię, no to do dzisiaj pamiętam to pytanie, bo nigdy o tym nie pomyślałem. I faktycznie zacząłem czasami troszkę częściej się modlić. Może zaprosić Pana Boga do tego dnia. Zobaczcie, jak często mamy taki nawyk z telefonem, że po prostu automatycznie sięgamy po telefon, Facebook, Instagram, ciągle jesteśmy w sieci. I pytanie, czy telefon, który dostałeś... Ja też korzystam z telefonu, żeby robić relacje, Facebook, Instagram, żeby się wiedzieli, co się tam dzieje. Ale czy w pewnym momencie nie ja zaczynam służyć mojemu telefonowi? Czy ja nie odczuwam pustki, kiedy go nie mam? I kiedy zaczyna się pojawiać taka lampka, która się świeci i bije na alarm, należy wtedy zdyscyplinować się w jakiś sposób. To są proste kroki, które trzeba poddać dyscyplinie, nasze własne ciało, naszą cielesność. Wprowadzić sobie ograniczenia czasowe. Nie wiem, wyłączać, czy w ogóle zostawiać telefon w innym pokoju, kiedy idziemy się modlić, rozmawiać, kiedy rozmawiasz z innymi, czy może wystarczy schować albo zostawić telefon w samochodzie, żebyś skupił swoją uwagę na człowieku, który jest teraz w tym momencie najważniejszy, a nie na przedmiocie, który trzymasz w ręku. I to są rzeczy, które naprawdę są ważne, które musimy sobie zadać to pytanie, by zobaczyć, w jakim stanie, w jakiej kondycji jest nasze serce. Czy przypadkiem dary i błogosławieństwo, które nawet otrzymaliśmy od Boga, nie stało się ważniejsze od Pana, od Boga, którego chcemy uwielbić, ale też od człowieka, który jest nam dany, żeby mu służyć, żeby z nim być, żeby z nim żyć. I chcemy o to dzisiaj się pomodlić. Panie, prosimy Cię o takie sumienia, które będą sumieniami, które są wrażliwe. Wrażliwe na to, gdzie rzeczy tego świata wchodzą za głęboko, za mocno do naszego życia. Prosimy Cię, byś tam pokazał, byś tam objawił, byśmy mogli zrozumieć, może teraz poruszasz nasze serca, przypominają nam się takie rzeczy, byśmy umieli z nich zrezygnować, byśmy umieli je porzucić. Oto, Panie, prosimy w Twoje święte imię, Duchu Święty, daj nam swoją łaskę i daj nam swoją moc, byśmy umieli to uczynić, byś Ty był pierwszy i najważniejszy. Amen. Więc niech tak będzie, kochani. Subskrybujcie kanał, dzwoneczek też tam możecie wcisnąć. Bądźcie ze mną, módlcie się za mnie, ja módlę się za was i widzimy się w kolejnym kwadranciku ze Słowem. Do zobaczenia. Napisy stworzone przez społeczność Amara.org