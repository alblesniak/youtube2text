 Bóg zostawił nam, wierzącym, wyjątkowy dar, dzięki któremu możemy przezwyciężać, pokonywać nawet największe trudności w naszym życiu. Problem polega jednak na tym, że nie jesteśmy tego świadomi. O czym mowa? Zapraszam na kwadrancik ze słowem. Cześć, dzień dobry, dobry wieczór, witajcie bardzo serdecznie w kolejnym kwadranciku ze słowem. Mam nadzieję, że mimo wszystkich zewnętrznych okoliczności, które dzieją się dookoła nas, macie się dobrze, że w waszych sercach jest miłość, radość, pokój. Te owoce Ducha Świętego, które powinny być w nas wierzących, niezależnie od okoliczności. Wierzę też, że ten dzisiejszy odcinek pomoże nam, jeśli być może tych owoców w sobie nie dostrzegasz, pomoże nam odkryć sposób, w jaki miłość, pokój, sprawiedliwość zagoszczą na nowo w naszych wnętrzach. Chciałbym dzisiaj powiedzieć na temat wyjątkowego daru, którym zostaliśmy obdarowani, którego często nie jesteśmy świadomi, że od momentu chrztu, od momentu, w którym uwierzyliśmy w Pana Jezusa, dzieje się w nas coś, co być może czasem nie jest dostrzegalne gołym okiem, co umyka naszemu wzrokowi, ale jest to coś tak bardzo potężnego, że jeśli będziemy tego świadomi i jeśli nauczymy się żyć z tym darem, który otrzymaliśmy, to wierzę w to, że, i zresztą słowo Boże o tym mówi, to nie jest kwestia tylko mojej wiary, że to wszystko, co będziesz przechodził w swoim życiu, nawet największy trud, będziesz mógł przezwyciężyć i pokonać i przejść przez każdą bitwę zwycięsko. O czym dzisiaj chcę powiedzieć? Chcę powiedzieć o Bożej łasce, o łasce, w której jesteśmy, łasce, w którą zostaliśmy włączeni, wszczepieni. Dzisiaj nie musimy zastanawiać się, co zrobić, chociaż pewną podpowiedź na koniec Wam zostawię, ale nie musimy dzisiaj zastanawiać się przez cały ten odcinek, jak mogę sobie zapracować na łaskę, co zrobić, żeby ją otrzymać, ponieważ łaska została nam dana. Od momentu, jeszcze raz to powiem, chrztu, od momentu, kiedy uwierzyliśmy w Chrystusa, jesteśmy podłączeni do łaski i im szybciej sobie to uświadomimy, tym lepiej dla nas, bo nie będziemy szukali rozwiązań, nie będziemy szukali pomocy gdzieś na zewnątrz, ale poszukamy pomocy w naszym sercu, bo to w naszym sercu, w naszym wnętrzu odbywa się to, co najważniejsze, to co najcenniejsze, bo jesteśmy świątyniami Bożego Ducha. Słowo Boże mówi nam o łasce, w języku greckim bardzo konkretne rzeczy. Jest kilka rozumień, kilka tłumaczeń, w jakie można interpretować słowo łaska. Pierwsze podstawowe tłumaczenie tego słowa na język polski oznacza przychylność Boga, która jest niezasłużona. Niezasłużona przychylność Boga względem ciebie, względem mnie. Czyli kiedy masz Bożą łaskę, kiedy żyjesz w Bożej łasce, kiedy Słowo Boże, Pismo Święte mówi ci, że doświadczasz Bożej łaski, to znaczy, że doświadczasz niezasłużonej przychylności. Doświadczasz łaski, to znaczy przychylności Pana Boga, to znaczy bliskości Pana Boga, Jego odpowiedzi na modlitwę, która jest nie wynikiem twojego świętego życia i twojej jakiejś niewiadomo jak wielkiej zasługi, ale jest zasługą łaski, czyli darmowego daru, darmowej przychylności, która jest ci dana. Drugim rozumieniem, drugim spojrzeniem na temat łaski jest to Boża zdolność w tobie. Łaska jest Bożą zdolnością w tobie. To znaczy, że jeśli masz dostęp do łaski, jeśli żyjesz w łasce, to w tobie jest pewien potencjał, którego nie mają ludzie na świecie, nie wszyscy, tylko wierzący. Mają dostęp do zdolności, masz dostęp do zdolności, które są w tobie możliwe dzięki temu, że wierzysz, dzięki temu, że ta łaska w tobie jest. Człowiek wierzący, człowiek, który doświadcza Bożej łaski, to jest człowiek, dla którego nie ma nic niemożliwego, dla którego nie powinno być nic niemożliwego. Dlatego św. Paweł mówi, że wszystko mogę w tym, który mnie umacnia, bo on jest świadomy, zresztą udowodnię wam to dzisiaj też na paru innych przykładach, św. Paweł jest świadomy łaski, która działa w jego życiu. Więc on wie, że po pierwsze Bóg jest jemu przychylny ze względu na Jezusa Chrystusa, na jego łaskę, ale też wie, że on może z Bogiem uczynić rzeczy absolutnie niemożliwe po ludzku, bo Boża łaska w nim jest. W jaki sposób możemy spojrzeć na kwestię łaski, jak ją zobaczyć w naszym życiu, jeszcze w inny sposób, na innej płaszczyźnie. Spójrzmy na życie charyzmatyczne. Każdy dar, każdy charyzmat, ten nadzwyczajny, jak cuda, które dzieją się przy głoszeniu Ewangelii, uzdrowienia, proroctwa są owocem łaski. Łaska Boża działająca w człowieku objawia się przez charyzmaty, które dokonują takich rzeczy, o których czytamy w Słowie Bożym. Są też charyzmaty zwyczajne, czyli zdolności zarządzania, budowania kościoła, troski o innych. To też jest możliwe w nas dzięki Bożej łasce. Możemy spojrzeć na Matkę Teresę z Kalkuty i zastanawiać się z takim podziwem, jak można dojść do takiego poziomu służby innym. Odpowiedź jest jedna. To nie jest wspaniałość Matki Teresy z Kalkuty, ale to jest łaska, której Matka Teresa pozwoliła działać i pracować w swoim wnętrzu, w swoim życiu. Możemy tak spojrzeć z podziwem na każdą inną świętą osobę. Świętość nie jest możliwa dla normalnego człowieka bez łaski, bez działania Bożej łaski w nas. Do tego, żeby żyć świętym życiem, żeby pokonywać pokusy, żeby żyć w czystości, nie wystarczy się zaprzeć, nie wystarczy powiedzieć sobie, że od dzisiaj zmieniam styl życia. Potrzebujesz do tego łaski, potrzebujesz zrozumieć, że to łaska Boża działająca w tobie jest w stanie to uczynić. Ludzie, którzy nie żyją w łasce Bożej, nawet wierzący, są tacy wierzący i myślę, że jest wielu wierzących, którzy próbują sami, na własną rękę, własnymi siłami stać się niezwykle świętymi ludźmi. Owocem jest tylko frustracja i jest tylko wyżywanie się na sobie, czasami na innych i różne owoce, które są owocami ciała, a nie ducha. O tym mówi też św. Paweł w wielu miejscach. Także ja na przykład jak sobie myślę o św. Maksymilianie Kolbe, niezwykle znana postać, szczególnie przez to, co zrobił, kiedy umierał, kiedy oddawał życie w obozie koncentracyjnym za nieznajomego. Można się dzisiaj zastanowić, jak to jest możliwe, że normalny człowiek oddał swoje życie za kogoś, kogo nie znał, że tak się poświęcił. Dzisiaj możemy podziwiać św. Maksymiliana jako św. Maksymiliana, a możemy dostrzec w nim to, o czym mówi Słowo Boże i to będzie prawidłowe spojrzenie, zobaczyć w nim działającą łaskę, która go do tego uzdolniła. Męczeństwo jest łaską, a nie efektem wytrenowania człowieka, jakiegoś samozaparcia, które byłoby jego chwałą, jego chlubą. Łaska jest nam dana jako dar, dlatego nie można się nią chlubić. Św. Paweł, o którym wspomniałem wcześniej, do tego doszedł i w pierwszym liście do Koryntian, 15 rozdział 10, jest napisane tak. Lecz za łaską Boga jestem tym, czym jestem, a dana mi łaska Jego nie okazała się daremna, przeciwnie, pracowałem więcej od nich wszystkich, nie ja, co prawda, lecz łaska Boża ze mną. Św. Paweł porównuje się do apostołów, do innych apostołów i mówi, że jestem tym, czym jestem, dzięki łasce Bożej i pracowałem więcej od innych apostołów, robiłem więcej od nich, dokonałem być może więcej, ale żeby nie było to powodem do przechwałek, mówi za chwilę, ale tak naprawdę wiem, że to nie ja, ale to łaska Boża we mnie. Św. Paweł wie, że źródłem wszystkich cudów, nawróceń, głoszenia Ewangelii w mocy, tego wszystkiego, co dzisiaj uczyniło z Pawła, czy z Szawła, bycie św. Pawłem, była łaska. Jego jedyną zasługą było to, że on z tą łaską współpracował, że on pozwolił tej łasce działać. W jaki sposób pozwolić tej łasce działać? Powiem Wam na koniec odcinka. Więc ważne jest, żebyśmy to zrozumieli, że wszystko, cokolwiek jest w nas dobre, wszystko, cokolwiek jest jakimś powodem, dla którego moglibyśmy się chwalić przed innymi, że zrobiłem to, że zobaczyłem to, widziałem jak przez moje życie Pan Bóg kogoś uzdrowił, jak Pan Bóg kogoś dotknął, jak stała się niezwykła rzecz. To wszystko jest owocem łaski, a nie naszych własnych trudów i starań, dlatego nie możemy się chwalić takimi rzeczami, nie możemy się nimi przechwalać. Ale w tych wszystkich świadectwach, które opowiadamy, trzeba je opowiadać, by wiara ludzi wzrastała, ale potrzebujemy w tym wszystkim oddawać Bogu chwałę. Potrzebujemy jasno mówić, że to Boża łaska we mnie, a nie ja sam. To dzięki Bogu mogłem to zrobić, a nie uczyniłem tego własnymi siłami czy własnym wytrenowaniem. Nawet ostatnio rozmawiałem z kimś z mojej rodziny, kto przyszedł do mnie i powiedział, że to jest niesamowite, bo dwa ostatnie piątki nic nie jadłam, tylko ten post, który sobie postanowiłem, udało mi się pierwszy raz od wielu, wielu lat. Zawsze coś się podjadało, zawsze jakoś się łamało ten post. Ja to tak spuentowałem, no właśnie, i to jest Bogu dzięki za łaskę, a nie za to, że sama to zrobiłaś, samo udało ci się spiąć i napiąć, bo przez te lata udało ci się zobaczyć. To jest wielka też łaska, żeby doświadczyć swojej słabości, bo wtedy wiesz, że potrzebujesz łaski, a nie jesteś w stanie wypełnić Bożych nakazów, Bożych poleceń, tego, co Bóg przygotował dla ciebie o własnych siłach. Więc chciałbym na koniec powiedzieć o dwóch sposobach, jakie mogą pomóc tobie i pomóc mi, mogą pomóc nam do tego, żeby łaska w nas była aktywna. Ona już jest w nas, ale często w życiu wierzących ona jest odłożona na półkę, ponieważ sami chcemy podźwignąć nasze powołanie własnymi siłami i tutaj upadamy. Pierwszy fragment, który chciałbym, byśmy jeszcze otworzyli, to jest drugi list do Korynta, 11, rozdział 30, więc wrócimy na moment jeszcze do św. Pawła. I św. Paweł, ten wielki apostoł, w pewnym momencie swojego apostolstwa, swojego apostołowania, swojego głoszenia Ewangelii dochodzi do takiego wniosku. Jeżeli już trzeba się chlubić, będę się chlubił z moich słabości. To jest ten wyjęty fragment z głębszego fragmentu, kiedy on mówi o tym, czym mógłby się chlubić, ale w pewnym momencie mówi, jeśli już mam się czymś chlubić, to tylko z moich słabości. Dlaczego? Bo św. Paweł wie, że kiedy chlubi się ze swojej słabości, kiedy ukazuje swoją słabość Bogu i też drugiemu człowiekowi, to tworzy najlepszą przestrzeń do działania łaski Bożej, bo tym, co łaskę Bożą w Tobie i we mnie zatrzymuje, jest pycha. Jest to, kiedy zaczynasz stawiać siebie na piedestale, kiedy dzięki Bożej łasce dokona się coś niezwykłego w Tobie, a wszystko, co dobre w Tobie dzieje się dzięki Bożej łasce. Wszystko, co możesz zrobić w Królestwie Bożym, we wspólnocie, w Kościele, w ewangelizacji, wszystko, co zobaczysz, jest Bożą łaską. Jeśli zaczynasz się chlubić tym, zaczynasz przypisywać to sobie, łaska Boża zaczyna się wycofywać, a bez łaski nie jesteś w stanie żyć w świętości, powiedzieliśmy sobie, i zaczynasz grzeszyć, bez łaski nie jesteś w stanie podtrzymać jakiejś duchowej dyscypliny, którą miałeś przez ostatnie lata, miesiące i zaczynasz po latach mówić sobie Boże, przecież kiedyś tak dobrze mi szło, a teraz nawet nie umiem, nie umiem dobrze pościć, bo w połowie już muszę jeść, już nie jestem w stanie wytrzymać, nie umiem nikomu powiedzieć o Chrystusie. Dlaczego? Bo łaska Boża się wycofała. I to jest dla ciebie lampka, która się zaczyna palić i potrzebujesz wtedy się zastanowić, gdzie postawiłeś się wyżej niż powinieneś, gdzie postawiłeś siebie nad drugiego człowieka, gdzie postawiłeś siebie ponad to, co powinieneś. Słowo Boże mówi nie myślmy o sobie wyżej niż powinniśmy, a traktujmy innych jako wyżej stojących od siebie. Taka postawa pokory sprawia, że kultywujemy życie w łasce i że łaska Boża może w nas działać. I po drugie, to będzie drugi fragment Słowa Bożego, Rzymian 5, od 1 do 2, św. Paweł mówi, dostąpiwszy więc usprawiedliwienia dzięki wierze, Biblia 1000 lecia mówi, zachowajmy pokój z Bogiem przez Pana naszego Jezusa Chrystusa, dzięki któremu uzyskaliśmy przez wiarę dostęp do tej łaski, w której trwamy i chlubimy się, czym? Nadzieją Chwały Bożej. Jeśli masz się czymś chlubić, to chlub się nadzieją Chwały Bożej, chlub się Bogiem, szczyć się Bogiem. I czytamy tutaj, że łaska jest w nas aktywna dzięki wierze. Kiedy aktywujesz w sobie wiarę, kiedy aktywujesz w sobie takie myślenie wiary, życie w wierze, to znaczy, tu nie chodzi o to, by wierzyć, że Pan Bóg gdzieś jest, bo wtedy łaska może być dalej nieaktywna. I mamy wielu ludzi dzisiaj w Kościele, którzy wierzą, że Bóg gdzieś tam jest, a jakby tego działania łaski w nich nie widać, bo nie widać w nich świętości, nie widać w nich miłości, nie widać w nich Bożej mocy, które są efektem działania Bożej łaski w nas. Więc co jest powodem? Nie ma w nich aktywnej wiary. Wiary, która oczekuje, wiary, która w sercu ma w sobie oczekiwanie, że Bóg będzie działał. Nie ma na ich ustach też i w ich czynach, w takich ludziach, przejawów wiary. Bo wiarę trzeba wyznawać, wiarą trzeba żyć. I wtedy, kiedy żyjesz, kiedy aktywujesz wiarę w sobie, łaska zaczyna w tobie płynąć. Wiara sprawia, że otwierają się drzwi i ta rzeka Bożej łaski zaczyna przepływać. I im bardziej wierzysz, im częściej jesteś świadomy swojej wiary i żyjesz zgodnie z wiarą, wypowiadasz słowa wiary, ta łaska w tobie zaczyna działać i dokonywać rzeczy cudownych, rzeczy wspaniałych. Więc miej wiarę, wierz w Boże Słowo. I tej wiary będziemy uczyć się w kolejnym odcinku. Zobaczycie, to będzie nieco inny odcinek. I po drugie, wiedz też, że potrzebujesz uniżenia w sercu. Jeśli upokorzyłeś kogoś, jeśli stawiałeś się wyżej nad kimś, przeproś Boga, przeproś tego człowieka, by łaska Boża mogła w tobie działać. Więc Panie, chcemy teraz Ciebie prosić o to, żeby Twoja łaska w nas działała, o to, żeby Twoja łaska w nas pracowała, o to, żebyśmy mogli doświadczyć działania Twojej łaski w nas. Chcemy Cię, Boże, przeprosić za to, że próbowaliśmy dokonywać Twoich dzieł swoją własną mocą. Było to nieskuteczne i było to po prostu często żenujące. Chcemy Cię prosić o to, byśmy zaufali Tobie na nowo, byśmy ukorzyli swoje serca, ale byśmy też potrafili, Boże, wierzyć Tobie 24 na dobę, aktywować swoją wiarę, tak by Twoja łaska mogła dokonać przez nas tych wszystkich rzeczy, których Ty sam chcesz dokonać dla Twojej chwały. Bądź wywyższony, bądź uwielbiony. Jeśli dzisiaj się boisz, zastanów się, czego się boisz. Pomyśl przez chwilę, co jest Twoim lękiem, co jest Twoim strachem, co jest Twoją obawą. Dzisiaj przynieś to Jezusowi i powiedz, Panie, tego się boję. Boję się o rodzinę, boję się o to, co się może wydarzyć. Oddaj to Bogu, upokórz się w swoim sercu i wyznaj to przed Bogiem, być może przed bliskimi. I powiedz Jezusowi, Jezu, Ty się tym zajmij, Jezu, weź to. Niech Twoja łaska płynie, niech Twoja łaska dokonuje we mnie niezwykłych, potężnych rzeczy. Bo kiedy żyjesz w łasce, nie musisz się bać. Kiedy żyjesz w łasce, nie musisz się obawiać, nie musisz się troszczyć, bo Ona dokona wszystkiego za Ciebie. Amen. Niech Pan Bóg Cię błogosławi, miejcie dobry czas, trzymajmy się Bożej łaski i oglądajmy Jego wspaniałe dzieła, których On dokonuje w tym czasie potrzeby. Potrzeby, którą ma świat i potrzeby, którą mamy my, wierzący. On jest naszym zaspokojeniem. Bądźcie błogosławieni. Do zobaczenia w kolejnym kwadrensiku ze Słowem. Napisy stworzone przez społeczność Amara.org