 Kogo dzisiaj słuchać? To pytanie pada bardzo często na wielu różnych forach internetowych, w wielu komentarzach, które sam znalazłem, które zmotywowały mnie do nagrania tego odcinka. Jeden ksiądz mówi jedno, drugi mówi drugie, coś zupełnie sprzeczne z tym, co powiedział pierwszy. Kogo słuchać? Ja dzisiaj chciałbym zmierzyć się z tym pytaniem, a być może postawić drugie, dużo bardziej istotne i ważne. Co to za pytanie? Zapraszam na kwadransik ze słowem. Cześć, dzień dobry, witajcie bardzo, bardzo serdecznie w tym dzisiejszym kwadransiku ze słowem, w którym jak już od ponad 200 odcinków rozważamy tę niezwykłą Księgę Słowa Bożego, która jest niewyczerpaną, niewyczerpywalną studnią objawienia prawdy, wiedzy, mądrości Bożej i w niej dzisiaj również chcemy się odnawiać nasze myślenie, ale też pozwalać, by przemieniało się nasze serca. Chcę dzisiaj też podziękować Wam za to, że jesteście ze mną w tych kwadransikach, ale też na podcastach, które okazało się, że przemieniają ludzkie życia. Dostaliśmy po ostatnim podcaście z Miśkiem Koterskim bardzo wiele wiadomości, podziękowań, ludzi, którzy mówili o swoim wzruszeniu, poruszeniu serca, ale też o tym, że zostali zmotywowani do modlitwy. Więc te podcasty naprawdę wiele wnoszą i za to Bogu dzięki, za to Bogu chwała. Kolejne podcasty będą również co piątek, ukazywały się o godzinie 18, najbliższy z Modestem Amaro, następny z Mateuszem Ziółko, później z kolejnymi wspaniałymi gośćmi, którzy dzielą się swoją historią, swoim doświadczeniem Pana Boga. To naprawdę piękny projekt i proszę Was, żebyście też o niego się modlili. O tych ludzi, którzy znajdą się być może na tym kanale przypadkiem, aby Boże Słowo gdzieś zostało zasiane w taki sposób w ich serca, że odpowiedzą twierdząco na zaproszenie Pana Jezusa, które pojawi się gdzieś w ich sercu. W dzisiejszym odcinku chciałbym gdzieś zmierzyć się z pytaniem, kogo dzisiaj słuchać. Tak jak powiedziałem wcześniej, bardzo wiele osób dzisiaj jest w nielada zagmatwaniu, zamieszaniu, wątpliwościach, słuchając jednego autorytetu, który mówi, głosi coś bardzo mocnego, radykalnego. Za chwilę pojawia się drugi autorytet, również kościelny, który mówi coś sprzecznego. Ludzie nie wiedzą kogo słuchać, gubią się w tym, za którym człowiekiem pójść. I tu jest właśnie pies pogrzebany, bo dzisiaj nie chodzi o to, za którym człowiekiem pójść, bo w chrześcijaństwie w ogóle nie chodzi o to, by robić z kogoś idola. To są ludzie, którzy pojawiają się po to, by nas podprowadzić pod tego, z którym mamy mieć osobistą więź, relację, pod relację z Jezusem Chrystusem. I dzisiaj zamiast odpowiadać na pytanie, kogo słuchać, chciałbym postawić kolejne, uważam ważniejsze pytanie. Czy umiesz rozeznawać? Czy umiesz badać duchy? Czy umiesz rozeznawać, co jest z Bożego ducha? W jaki sposób działa Boży duch? Czy umiesz, czy masz taką wiedzę i masz takie narzędzia? Czy zostałeś ich nauczony, jak dzisiaj rozeznawać między tym, co Boże, a nie Boże? I dzisiaj chciałbym nieco więcej o tym powiedzieć, ponieważ Słowo Boże mówi nam również na ten temat wiele. Dzisiaj na potrzeby tego kwadransika otwórzmy wspólnie pierwszy list Jana, 4 rozdział, od pierwszego do trzeciego wersetu, bo święty Jan już na samym początku chrześcijaństwa w I wieku mówi, że nadeszła godzina, nadszedł czas, w którym potrzebujemy rozeznawać. Święty Jan nie próbuje wskazywać na właściwych nauczycieli, nie próbuje mówić, kogo macie słuchać, ale święty Jan mówi o potrzebie rozeznawania. O ileż bardziej my dzisiaj potrzebujemy nauczyć się rozeznawać przy tylu różnych opcjach i przy tylu różnych możliwościach, które są nam dane w tym XXI wieku. Umiłowani, nie dowierzajcie każdemu duchowi, ale badajcie duchy, czy są z Boga, gdyż wielu fałszywych proroków pojawiło się na świecie. Potem poznajecie ducha Bożego, że każdy duch, który uznaje, że Jezus Chrystus przyszedł w ciele, jest z Boga. Każdy zaś duch, który nie uznaje Jezusa, nie jest z Boga i to jest duch Antychrysta, który jak słyszeliście nadchodzi i już teraz przebywa na świecie. Święty Jan mówi o tym, że nadeszła godzina, nadszedł czas, w którym potrzebujemy nauczyć się rozeznawać. I podaje tu taką pierwszą główną zasadę w rozeznawaniu. Każdy duch, który wyciąga cię spod posłuszeństwa Chrystusowi, który nie uznaje Chrystusa jako Pana, to jest duch Antychrysta. Każdy duch, który będzie odciągał ciebie, odciągał człowieka od osobistej więzi z Panem, od osobistej relacji z Panem, od poddawania różnych części swojego życia pod panowanie Chrystusa. Każde takie nauczanie, które doprowadza do tego, nie jest z Ducha Bożego. Potrzebujemy dzisiaj zadać sobie pytanie, czy nauczania, których słuchamy, konferencje, których słuchamy, mówcy, których słuchamy, czy podprowadzają mnie pod osobistą więź z Chrystusem, czy budują w nas takie przekonanie, że Chrystus jest za daleko, że z Chrystusem nie mogę się spotkać, że nie mogę z Nim rozmawiać, że to nie jest dla mnie, bo takie nauczania również się pojawiają. I ważne jest to, byśmy właśnie odpowiedzieli sobie na to pytanie, czy słowo, którego słucham, nauczania, konferencje, których słucham, zbliżają mnie do osobistej więzi z Chrystusem, czy doprowadzają mnie do kontaktu z Nim, czy mnie być może dystansują i oddalają. To jest pierwsza bardzo ważna rzecz, bo możemy słuchać wielu różnych konferencji i kaznodzieje też się będą różnić od siebie. Nie znajdziemy człowieka, który głosiłby jeden do jednego tak samo. I mogą być kaznodzieje bardziej charyzmatyczni, mniej charyzmatyczni, bardziej maryjni, mniej maryjni, bardziej jacyś tacy ekstetryczni, bardziej introwertyczni. Będziemy się różnić sposobami, formami, akcentami kładzionymi też w nauczaniu, ale kluczową kwestią jest to, czy to zbliża mnie do Chrystusa, czy to zbliża mnie do doświadczenia Jezusa, czy to zbliża mnie do kochania Boga i ludzi, czy być może nastawia mnie anty, czy nastawia mnie przeciwko ludziom, przeciwko innym, nawet wierzącym. Skąd się dzisiaj wzięło tak wielu ludzi walczących między sobą w Kościele? Właśnie z nauczeń, które nastawiają ludzi przeciwko. Ja dziwię się czasami tym różnym konferencjom, w których słyszę o tym, jak patrzeć z nienawiścią na tego, jak patrzeć z dystansem na tego, jak się ustosunkowywać w negatywny sposób do tej czy do tej osoby, bo ja sobie zadaję takie pytanie, czy my naprawdę mamy na to czas, żeby ludziom dzisiaj wkładać do głowy przeciwko komu mamy stawać? Czy nie powinniśmy dzisiaj wykorzystywać czasu jako głoszący na to, żeby budować ludzką wiarę, budować więź z Bogiem, z ludźmi w Kościele, uczyć ich akceptacji też i takiej zdrowej tolerancji do różnych form działania Ducha Świętego w Kościele, do tych, że ci są bardziej charyzmatyczni, ci są bardziej maryjni, ci są bardziej w takim duchu, ci są bardziej w takim duchu. Zresztą w Kościele mamy ogromne bogactwo, Dominikanie kładą nacisk na co innego, Franciszkanie na co innego, Salezjanie na co innego itd. Potrzebujemy dzisiaj naprawdę zadawać sobie to pytanie, kto buduje, a kto buduje mury, kto buduje więź, relacje, a kto buduje podział, ponieważ Boży Duch nie będzie dzielił wierzących, to nie jest owoc działania Ducha Bożego. Więc dzisiaj warto sobie zadać pytanie, czy konferencje, których słuchasz, czy treści, którymi się karmisz, dają ci narzędzia do rozeznawania, czy być może nie. Ja nauczyłem się tego na pewno, by nie oceniać pochopnie, ale by starać się zrozumieć, starać się pytać, staram się w ogóle nawiązywać kontakt z ludźmi, którzy głoszą przeciwko mnie, ponieważ zadaję im pytania i chcę zadawać im pytania, chcę poznać ich sposób myślenia, żeby też się czegoś dowiedzieć, nauczyć, skąd to się wszystko bierze. To jest dla mnie bardzo ważne. Po czym poznać człowieka, który nie rozeznaje? Dla mnie to są dwie skrajności w postawach takich osób. Pierwsza, to są ludzie, którzy łykają wszystko, ktoś się pojawia i nagle wszystko łykają, tworzą sobie z takiego człowieka idola i bożka, a są też ludzie, którzy widzą wszystkich w czarnych barwach i każdego klasyfikują jako fałszywego proroka. Jedni i drudzy dla mnie są bardzo podatni na to, pierwszy, żeby dać się zwieść, drudzy, żeby ominąć działanie Ducha Świętego. Jedni i drudzy są w dwóch obozach, w dwóch skrajnościach daleko od tego środka, w którym działa Duch Boży, od tego miejsca, w którym Pan chce nas mieć. Pan nie chce nas mieć po skrajnościach, w żadnych skrajnościach. On chce dać nam mądrość, która jest w stanie rozeznać. Jedno odrzucić, drugie przyjąć, ale nie potępić, nie oskarżyć, nie odrzucić wszystkiego. Żadna skrajność w życiu duchowym zwykle nie jest dobra. Więc powinniśmy takich dwóch postaw uważam się strzec. I jak na to wszystko spojrzeć z perspektywy posłuszeństwa? Moim zdaniem posłuszeństwo, zresztą to jest nauczanie Kościoła, w posłuszeństwie jest ogromne narzędzie do tego, by rozeznawać, co jest z Ducha Bożego, a co nie. I teraz może zdarzyć się tak, i w historii Kościoła było pełno takich historii, takich sytuacji, w których zdarzały się jednostki, osoby, które były wybierane przez Boga, były namaszczane Duchem Świętym do tego, by zmienić Kościół, by odświeżyć, odnowić Kościół, by przynieść nowe objawienie, nowe zrozumienie, nowy czas do Kościoła. Takie osoby zawsze zderzały się z murem i często ludzie, którzy byli nad nimi, ludzie władzy, wpływów w Kościele, autorytety kościelne potępiały i zakazywały takim osobom działania. I po czym można było poznać, że Duch Boży był w tych osobach, o których mówimy? Po tym, że poddawały się tym autorytetom, bo wiedziały, że to jest dzieło Boga, jeśli to jest dzieło Boga, to nie muszą o nie walczyć, bo Bóg o nie zawalczy. I nawet jeśli autorytety czy biskupi okazywało się, że gdzieś tam po latach byli w błędzie, to Bóg wyprowadzał z tego dobro, Bóg wyprowadzał dobro z tego dzieła, które było prześladowane, gdzieś gnębione i oczerniane. Ale naszym zadaniem jako głoszących jest to, by poddać się porządkowi, który jest w Kościele. I my jako wierzący potrzebujemy dzisiaj to zrozumieć, że jeśli osoba, która głosi, jeśli ja bym w pewnym momencie dostał jakiś zakaz, to proszę was, nie nadawajcie przeciwko biskupowi, ale módlcie się za mnie o pokorę, żebym z pokorą to przeszedł. Bo wiem, że kwestia miesięcy, lat, być może to jest, kiedy Bóg odbierze sobie w tym chwałę. Do tej pory żadnego zakazu nie dostałem, nie mam zakazu na głoszenie, ale gdyby się kiedyś pojawił, to błogosławcie, módlcie się, bo to jest zwykła, normalna droga każdego, którego prowadzi Duch Boży. Duch Boży, kiedy prowadzi człowieka, pojawiają się chwalebne sytuacje i sytuacje, w których bywa ciężko, bywa trudno. My zdobywamy i wygrywamy, zdobywamy Królestwo Boże i wygrywamy przez pokorę i przez posłuszeństwo. A Bóg niech walczy tam, gdzie chce. Bóg niech stawia w obronę ludzi, czy stawia tobie ludzi do obrony w momencie, kiedy będzie chciał to uczynić, to On to na pewno uczyni. Oddaj Bogu w zaufaniu kontrolę nad twoim życiem, nad twoją posługą. Więc potrzebujemy dzisiaj spojrzeć jako ludzie, którzy mamy bardzo wiele różnych możliwości do słuchania, bardzo wiele różnych możliwości do karmienia się, potrzebujemy dzisiaj po pierwsze spojrzeć na to, czy to, co ktoś głosi, prowadzi mnie do Chrystusa, czy być może do buntu przeciwko Kościołowi, przeciwko innym ludziom. Niech się wtedy zapala lampka i wtedy wracajmy do Chrystusa. Potrafmy też i potrzebujemy nauczyć się docenić w człowieku, co jest dobre, ale kiedy zaczyna wychodzić taki głoszący pozapewne bezpieczeństwo, które jest w Kościele, no to powinniśmy też się zatrzymać i zadać sobie pytanie, czy wszystko jest okej. Poznawajmy nauczanie Kościoła, poznawajmy Słowo Boże, czytajmy katechizm i zachęcam Was do tego, byśmy formowali się na przykład na rekolekcjach ignacjańskich, gdzie św. Ignacy zostawia genialne zasady rozeznawania duchowego. Ja sam na tych rekolekcjach się formuję i bardzo wiele mi dają. Także zachęcam Was do tego, byśmy dzisiaj zadawali sobie pytanie, czy to, co słyszę jest z Ducha Bożego, czy nie. Rozeznawajmy, badajmy duchy i nie idźmy ślepo za ludźmi, bo w chrześcijaństwie nie chodzi o to, by iść za najbardziej namaszczonym, za najbardziej popularnym, czy za kimś, kto jest po prostu moim bratem albo siostrą w wierze, po prostu z większym zadaniem albo z innym zadaniem. Ale chodzi o to, by przez ich życia zbliżyć się do Chrystusa, poddawać Chrystusowi swoje życie w posłuszeństwie i iść za Nim jeszcze mocniej i jeszcze dalej. Jeśli coś Cię stopuje, dystansuje od Boga i od braci, zatrzymaj się, rozeznaj, zadawaj Panu pytania i Pan wie, że będzie nas prowadził. O to chcemy Cię prosić, Boże, prostuj nasze ścieżki, Panie, prostuj ścieżki naszego życia, naszego myślenia, dawaj nam bezpiecznie w Kościele iść za Tobą, Panie. Dziękujemy Ci za to, jak wiele narzędzi zostawiłeś nam w Kościele, że zostawiłeś nam swoje słowa, zostawiłeś nam sakramenty, zostawiłeś nam narzędzie do rozeznawania i przez to wszystko chcesz, byśmy, Panie, szli za Tobą i naśladowali Ciebie. O to Cię prosimy, prowadź nas, Boże, dawaj nam ducha mądrości i objawienia, dawaj nam też ludzi, którzy będą nam towarzyszyli w mądrości, nie jako idole, nie jako jakieś gwiazdy, ale jako bracia w Chrystusie, dawaj nam swoich ludzi, Panie, dawaj nam swojego ducha, który będzie nas prowadził i strzegł. O to Cię prosimy, Panie, w Twoje święte imię i niech Twoje słowo dotyka naszych serc i niech nas prowadzi na Twoją chwałę. W imię Jezusa Chrystusa. Amen. Widzimy się w kolejnym kwadransiku, w piątek na kolejnym podcaście. Subskrybujcie ten kanał i widzimy się już niedługo. Z Bogiem. Do zobaczenia. Muzyka