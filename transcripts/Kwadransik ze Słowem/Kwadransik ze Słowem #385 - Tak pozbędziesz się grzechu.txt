 Myślę, że każdy z nas w mniejszym albo większym stopniu zmaga się ze swoimi grzechami. Jeśli tak jest, to znaczy, że wszystko z nami okej. W tym kwadranciku powiemy sobie o takiej wskazówce, podpowiedzi, co zrobić, żeby grzechy, z którymi walczymy być może już wiele lat, już nigdy nam się nie przytrafiły. Zapraszam na kwadrancik ze słowem. KWADRANCIK ZE SŁOWEM Cześć, dzień dobry, witajcie bardzo serdecznie w dzisiejszym odcinku kwadrancika ze słowem. Jestem w Skierniewicach, ostatnio zdarza mi się częściej nagrywać stąd te odcinki. To dobry znak, bo w tym roku jedno z moich założeń, celów i tego w jaki sposób też odbierałem słowo, które Pan Bóg do mnie mówił, to to, żebym zwolnił, żebym więcej odpoczywał. Mam wrażenie, że powoli mi się to udaje. Nie jest to łatwe, bo po wielu latach praktycznie ciągłego bycia poza domem nie jest to proste się przestawić, ale idę za głosem Bożym i mam nadzieję, że uda mi się tak żyć i tak stosować też do tych słów, które gdzieś usłyszałem. No i co, chciałem Wam podziękować za to, że jesteście, za to, że modlicie się z nami. W ostatnią środę byliśmy w Warszawie na modlitwie o uzdrowienie. Niedługo będę się z Wami dzielił też tymi świadectwami, historiami tego wszystkiego, co Pan Bóg dokonuje na tych spotkaniach. Cieszę się bardzo, że jest Was tak wielu, że tak wiele osób wszędzie, gdzie jesteśmy w Polsce spotyka się z nami na modlitwie. To jest dobry znak, że naprawdę Duch Boży działa, Duch Boży porusza wiele serc i to jest bardzo piękne. Chcę Was też poinformować o tym, że musimy leciutko zmienić, opóźnić, myślę, że nie tak długo, naszą datę i nasz termin sprzedaży biletów na Chwałę. Musimy dopracować jeszcze kilka rzeczy, żeby Wam było jeszcze lepiej i kiedy wejdziecie w sprzedaż czy w kupno, w możliwość kupna tego biletu, żebyście mogli być jak najbardziej zadowoleni, jak najmocniej też pewni, że wszystko jest dopięte na ostatni guzik. Dajcie nam jeszcze chwileczkę i niedługo podzielimy się z Wami wszystkimi informacjami, które są potrzebne, żeby dobrze wystartować, dobrze ruszyć i przede wszystkim zdążyć z zakupem biletów. Dzisiaj chciałbym Was zaprosić do Słowa Bożego, tak jak zwykle, więc nic się nie zmienia, ale dzisiaj zapraszam Was do tego, byście otworzyli Słowo Boże na liście do Efezjan, 5 rozdziale, od 8 do 14 wiersza. To jest czytanie z dzisiejszej liturgii Słowa. Nie będziemy dzisiaj rozważać samej Ewangelii, ale ja Wam chcę zaproponować ten fragment, który daje nam Kościół z listu do Efezjan, 5 rozdział, od 8 do 14 wersetu. Jest to wskazówka, tak jak powiedziałem Wam na samym początku, tak ją też odbieram i odczytuję, wskazówka Pana Boga dla nas, jak nie trwać w grzechu i jak z grzechu wyjść, szczególnie z takiego grzechu, który lubi się ciągnąć. Są takie grzechy w naszym życiu, myślę, że też macie takie doświadczenie, ja jestem specjalistą w grzeszeniu, także mogę trochę ze swojego doświadczenia powiedzieć, że są takie grzechy, które lubią się do nas przyczepiać, lubią się powtarzać, lubią wracać i one są bardzo frustrujące, bo my wielokrotnie sami mamy ze sobą problem. My sami zastanawiamy się, czy wszystko jest z nami ok, czy Bóg nam na pewno przebaczy jeszcze raz, po raz kolejny ten sam grzech, tę samą winę, kiedy wyznajemy, że już w ogóle nie będziemy. Jesteśmy trochę jak Piotr, który mówi, Panie nigdy Cię nie zdradzę, Cię w ogóle nigdy, nigdy to się nie wydarzy, a Jezus mówi, no dobra Piotr, to poczekaj, aż kogut zapieje. No i tak to z nami jest, ale myślę, że to nie jest sytuacja bez wyjścia i myślę, że tak jak patrzymy na apostołów, patrzymy na uczniów Pana Jezusa w Ewangelii, oni też po tych swoich upadkach brali Pana Boga za rękę, Pan Jezus brał ich za rękę i dzięki Jego łasce udało się wyprostować te wykrzywione drogi. Nawet jeśli wiele, wiele, wiele razy upadasz, to jest dobra nowina dla Ciebie i dla mnie, że Jezus ma naprawdę pomysł i Jezus ma moc, żeby nas z tego wyciągnąć. Amen. To jest dobra nowina w Wielkim Poście. Przeczytajmy wspólnie to, co mówi do nas św. Paweł. Badajcie, co jest miłe Panu i nie miejcie udziału w bezowocnych czynach ciemności, a raczej piętnując nawracajcie tamtych. O tym bowiem, co u nich się dzieje po kryjomu, wstyd nawet mówić. Natomiast wszystkie te rzeczy piętnowane stają się jawne dzięki światłu, bo wszystko, co staje się jawne jest światłem. Dlatego się mówi zbudź się o śpiący i powstań z martwych, a zajaśnieje ci Chrystus. Św. Paweł mówi w tym fragmencie Słowa Bożego do ludzi wierzących, do tych, którzy niegdyś, kiedyś byli ciemnością i mówi do nich stańcie się światłem. To jest taka droga, która myślę jest drogą każdego chrześcijanina i każdego wierzącego w naszym życiu z Panem, kiedy spotykamy Jezusa będąc w ciemności. Spotykamy Jezusa będąc w naszym mroku, w naszym grzechu, spotykamy Go będąc w środku naszego codziennego życia w mroku i przychodzi do naszego życia światło, przychodzi do naszego życia Chrystus, przychodzi Ten, który rozświetla mroki ciemności. I On nie przychodzi po to, żeby na chwilę zajrzeć, żeby zapalić to światło i za chwilę zniknąć, ale przychodzi po to, żeby to światło zniszczyło ciemność, żeby to światło zniszczyło mrok. I teraz ważne jest, byśmy w tym Wielkim Poście ponazywali te nasze mroki, byśmy ponazywali te nasze ciemności, w których jesteśmy, byśmy w te ciemności, w te mroki chcieli wpuścić Chrystusa. I św. Paweł mówi dzisiaj o tym, że chrześcijanie są wezwani, my jesteśmy wezwani i powołani do życia w świetle. To jest coś bardzo ważnego, to jest coś, co dotyka mnie w tym tekście i dotyka mnie w tym słowie, kiedy św. Paweł mówi o życiu w światłości, o życiu w jasności. I tutaj chciałbym dać odpowiedź na pytanie, które na samym początku zadałem. Co zrobić, żeby wyjść z grzechu, co zrobić, żeby wyjść z mroku, w którym być może żyjemy już długo, być może już żyjemy z Bogiem i pewne rzeczy z naszego życia odeszły, a są takie przestrzenie w naszym życiu, gdzie ciągle toczy się walka. I to właśnie szczególnie w tych miejscach Chrystus chce rzucać to światło i prosi nas tak naprawdę o to, byśmy Mu na to pozwolili. W jaki sposób wyjść z mroku, w jaki sposób wyjść z grzechu? Myślę sobie dzisiaj o tym, że rzucenie światła w ciemność jest czymś bardzo konkretnym w naszej codzienności, co sami możemy zrobić i do czego możemy przyłożyć swoją rękę. Są takie rzeczy, do których potrzebujemy dojrzeć i potrzebujemy sami współpracować z Bożą łaską. Sama Boża łaska z siebie czasem nie wystarcza. My potrzebujemy powiedzieć tak tej łasce, żeby ona w nas się objawiła. I powiem Wam ze swojego doświadczenia też, ze swojego życia z Panem Bogiem, ze swojej walki z grzechami, bo sam ze swoimi walczę, że sposobem, który jest dla mnie bardzo dobry, skuteczny, ważny, to jest sposób odsłonięcia tych przestrzeni, które są ciemne. To znaczy w bardzo praktyczny sposób. Jeśli zmagasz się z jakimś grzechem, jeśli zmagasz się z czymś, co szczególnie do Ciebie wraca, wpuść tam drugą osobę, wpuść tam światło. Wpuszczasz tam światło przez wpuszczenie tam kogoś, kto jest realną, żywą osobą. To znaczy jeśli na przykład zmagasz się z obgadywaniem, zmagasz się z grzechami języka, zmagasz się z plotkowaniem, zaproś kogoś, kto wiesz, że jest zdyscyplinowany w mówieniu, zdyscyplinowany w tym, w jaki sposób korzysta z języka, zdyscyplinowany w tym, że nie plotkuje, nie obgaduje, nie narzeka i powiedz mu słuchaj chciałbym się z Tobą raz w tygodniu spotkać, pogadać, pomodlić, podzielić moimi problemami, sukcesami na tym polu, a może porażkami tym, jak to działa w moim życiu, jak to nie działa w moim życiu i chciałbym, żebyś się o mnie tu modlił, żebyś mi towarzyszył, żebyś sam z siebie raz na jakiś czas mógł zadzwonić i zapytać jak sobie radzisz z tą dziedziną Twojego życia. Może masz problem z nieczystością, to są szczególnie tego typu grzechy, z którymi gdzieś wstydzimy się i często chowamy się, żeby nikt o tym nie wiedział, żeby nikt nie miał tutaj wglądu i właśnie w takiej ciemności, kiedy jesteś gdzieś sam, gdzie sam ze sobą się zmagasz i z własnym grzechem upadamy najczęściej. Tu, kiedy nie wpuszczasz tu nikogo, nie mówisz nikomu o tym, nie dzielisz się swoimi gdzieś tam zmaganiami, ja chcę Wam powiedzieć, każdy ma jakieś zmaganie, szczególnie na tej płaszczyźnie, każdy z nas w jakiś sposób walczy, zmaga się, bo jak nie walczysz, to znaczy, że prawdopodobnie gdzieś już uległeś i poległeś, to jest ciągłe pole walki. I teraz sposobem na to, żeby wpuścić tam światło jest wpuszczenie drugiego człowieka. Ja sam mam takie osoby w moim życiu, również w tej przestrzeni damsko-męskiej, w takiej przestrzeni też mojej czystości, gdzie zdzwaniam się z kimś, moim też przyjacielem, rozmawiamy, on mi zadaje pytania, ja mu mogę powiedzieć też wszystko i on też wie, że ma takie prawo zapytać mnie o wszystko. To nie są często wygodne rozmowy, to nie są łatwe zawsze rozmowy, ale to są rozmowy, które sprawiają, że ja wpuszczam światło do tego miejsca i to jest sposób na to, żeby diabeł nigdy nie miał mnie w garści, bo będzie mógł mieć mnie albo ciebie w garści wtedy, kiedy nie będziesz miał zgody na to, by wpuścić światło do mroku, w którym jesteś, do mrocznych myśli, pokus, który mamy wszyscy itd., itd., itd. Potrzebujemy drugiego człowieka, potrzebujemy wspólnoty, potrzebujemy Kościoła. To jest bardzo ważne, bardzo istotne. Dlatego w tym tekście ja właśnie odnajduję taką wskazówkę. Wszystkie te rzeczy piętnowane stają się jawne dzięki światłu, bo wszystko, co staje się jawne, jest światłem. Jeśli uczynisz jawnym coś, co dzieje się w mrokach twojego serca, twój grzech jest odpuszczony. Na tym polega spowiedź. Diabeł przestaje mieć do ciebie dostęp, przestaje mieć jakiś taki przyczep, nie ma o co się zaczepić, nie ma czym cię szantażować, nie ma w czym ci grozić itd., itd. Twoje życie duchowe staje się wolne, kiedy wpuszczasz tam światło. Ty stajesz się wolny, kiedy wpuszczasz tam światło, czyli drugiego zaufanego człowieka. Tam się nie wpuszcza wszystkich, tam się nie wpuszcza byle kogo. Potrzebujesz kogoś zaufanego, kogoś, komu możesz zaufać i myślę, że najlepszą osobą to jest osoba, która sama zna swoją grzeszność. Ona nigdy cię nie oceni, nigdy cię nie osądzi, bo sama wie, że potrzebuje Bożego miłosierdzia i Bożej łaski. Na tym polega też dojrzałość w towarzyszeniu komuś w życiu duchowym. Dlatego mówi słowo. Zbudź się ośpiący i powstań z martwych, a zajaśnieje ci Chrystus. Wierzę w to, że potrzebujemy naprawdę stawać w światłości. Szykuje się wydarzenie chwała Mu, o którym mówimy, do którego Was zapraszamy, zachęcamy 8 lipca we Wrocławiu na Stadionie Tarczyńskiej Arena. Będziemy przez 6 godzin uwielbiać Boga. W 30 tysięcy osób, wierzę, że tyle nas tam się zgromadzi. I to uwielbienie będzie miało wartość i znaczenie, i nasze wznoszenie rąk będzie miało wartość i znaczenie i sens i będzie cenne w oczach Pana wtedy, kiedy w naszych sercach nie będzie kompromisu, nie będzie takiego miejsca, gdzie powiemy sobie, a to oddałem Bogu, a to może zostawiłem sobie, tak naprawdę zostawiając te rzeczy diabłu. Bo kiedy sami trzymamy to w własnej garści, nie oddając tego Bogu, no to zły ma do tego też dostęp. Wierzę, że to uwielbienie będzie miało wielką moc i będzie miało moc przemiany życia naszego, życia innych ludzi i Bóg odbierze tam chwałę wtedy, kiedy będziemy naprawdę ludźmi gotowymi oddać Mu chwałę, cześć i uwielbienie czystym sercem, wolnym sercem, sercem, do którego wpuszczamy światło. Więc jeśli Pan pokazuje coś Tobie i mi dzisiaj, że jest w Twoim sercu, w Twoim życiu coś, co nie jest jeszcze do końca Jego, naszym uwielbieniem dzisiaj w tym Wielkim Poście będzie to, że pozwolimy Mu tam wejść, że będziemy pozwalali Mu tam działać, że będziemy pozwalali Panu przychodzić i brać w swoje ręce, w Jego ręce to wszystko, co do tej pory było nasze i jeszcze nie poddane Jemu. O to chodzi w tym naszym prawdziwym uwielbieniu Jezusa. Chcemy być ludźmi uwielbienia, ludźmi, którzy oddają Mu całe swoje życie. I Boże, chcemy Cię o to dzisiaj prosić, o to dzisiaj wołamy i do tych przestrzeni w naszym życiu Cię zapraszamy, w których sami trzymaliśmy wszystko w garści, w których sami trzymaliśmy wszystko w swoim ręku i nie pozwalaliśmy Tobie działać. Zapraszamy Cię, przyjdź, Duchu Święty, weź wszystko, co jeszcze nie Twoje, weź jako swoje, wszystko, co jest nasze i spraw, byśmy mogli iść za Tobą pełni, by nasze uwielbienie było prawdziwym, szczerym uwielbieniem. Weź nawet to, co boli, weź to, co tak mocno i kurczowo trzymamy i weź jako swoją własność. O to wołamy, pomóż nam w tym, Duchu Święty, abyśmy kochali Cię całym sercem, całą duszą i całym naszym umysłem. O to wołamy i o to prosimy w imieniu Jezusa Chrystusa. Amen. Bardzo Wam dziękuję za to, że jesteście, że byliście. Dziękuję za to, że wspieracie też już ten projekt Chwała Mu. Widziałem już pierwsze też takie finansowe błogosławieństwo, które zaczęło wpływać i pierwsze błogosławieństwa, które zaczęły wpływać na Chwałę Mu. Bardzo Was o to prosimy, jeśli chcecie z nami współtworzyć to wydarzenie, abyśmy mogli je spłacić, abyśmy mogli zorganizować je i zapłacić wszystkim, których potrzebujemy tutaj do tego zatrudnić, żeby stało to naprawdę na wysokim poziomie. Zapraszam Was do tego, byście też wpłacali swoje błogosławieństwo na fundację Rozpalwiarę, na www.rozpalwiare.pl. Znajdziecie informacje o wsparciu, jak to zrobić, gdzie to zrobić. A jeśli nie macie czym nas wesprzeć finansowo, to wesprzyjcie nas modlitwą, bo tworzymy to dzieło wspólnie. To nie jest moje dzieło, to nie jest dzieło fundacji, to nie jest dzieło ludzi, którzy będą tam pracować tylko i wyłącznie. To jest dzieło nas wszystkich, tak samo Wasze, jak i naszej. Chcemy zrobić to naprawdę odpowiedzialnie, godnie, żeby Bóg był uwielbiony i żebyśmy wszystkie przepisy też prawne tutaj zachowali, bo w tym również wyraża się nasze uwielbienie Pana Boga. Trzymajcie się kochani, dziękuję, że jesteście i do szybkiego zobaczenia.