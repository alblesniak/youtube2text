 Pozdrawiam Was wszystkich bardzo serdecznie z mojego biura i korzystając z okazji, że tu jestem. Nie wiem czy część z Was widziała ostatni podarunek przepiękny, który dostałem przemodlony, wymalowany. Jeśli nie widzieliście to musicie go zobaczyć. Zobaczcie jaki piękny obraz. Mają ludzie talent, co? Zapraszam na kwadransik ze słowem. Cześć, dzień dobry. Witajcie bardzo serdecznie w dzisiejszym kwadransiku ze słowem. Jak widzicie stwierdziłem, że dzisiaj postoję, bo w moim życiu ci co mnie znają, wiedzą, że za długo siedzieć nie lubię. Jestem często w ruchu, z różnych miast do miast się przemieszczam. W międzyczasie fajnie, że mogłem znaleźć chwilę na to, żeby podzielić się z Wami słowem. Tak jak Wam powiedziałem, ciągła akcja, ciągły ruch. W najbliższą sobotę widzimy się na spotkaniu modlitewnym w Katowicach u Ojców Dominikanów o 9.30. Organizujemy razem z szefami Tour de Pologne spotkanie modlitewne. Myślę, że to taka historyczna chwila. Będziemy mieć wspólną Eucharystię, uwielbienie, będziemy modlić się o uzdrowienie. Zapraszamy Was bardzo serdecznie, bo spotkanie jest otwarte. A z niektórymi z Was mogliśmy się zobaczyć już dwa albo trzy dni temu, od momentu kiedy nagrywam ten kwadransik, na spotkaniu dla patronów, którym jeszcze raz bardzo serdecznie chciałem podziękować. Dzięki Wam możemy realizować te wszystkie pomysły, dziwne pomysły, które czasami rodzą się w mojej głowie. Na pomysły wpadam sam, ale realizować je już trzeba z innymi, żeby to jakoś wyglądało i miało ręce i nogi. W ogóle przede mną, przed nami parę fajnych, naprawdę mocnych projektów, które będą nas trochę finansowo obciążały, ale dziękuję Wam za to, że pomagacie nam to wszystko dźwigać i wierzę, że wielu ludzi dzięki temu usłyszy, zobaczy i doświadczy przede wszystkim spotkania z Jezusem. A ci, którzy nie mogli być na spotkaniu dla patronów specjalnie dla Was, przygotowaliśmy krótkie wideo, także sami zobaczcie, jak było. Dzisiaj modlimy się za Was w Waszych intencjach. To jest wieczór modlitwy dziękczynnej za każdego z Was, za Wasze życie, za to, że nas wspieracie i że dzięki Wam możemy docierać z Ewangelią do naprawdę wielu miejsc. Dziękuję za uwagę i do zobaczenia w kolejnych odcinkach. Dziękuję za uwagę i do zobaczenia w kolejnych odcinkach. No i co można rzec? Zresztą widzieliście, co się działo przed chwilą. Ja jestem bardzo poruszony tym, że mogliśmy się w końcu spotkać. Wyrazić mogłem też troszkę swoją wdzięczność względem Was za to, że wspieracie mnie, że jesteście ze mną, z tymi wszystkimi, którzy posługują, też u mojego boku czy ja u ich boku. I dziękuję Wam za to, że modlicie się, że wspieracie, tak jak potraficie, te wszystkie dzieła, które tworzymy. Mam nadzieję, że zobaczymy się z większością z Was albo z wszystkimi Wami już niedługo na kolejnym takim spotkaniu. To było pierwsze, ale mam nadzieję nie ostatnie z takich spotkań, gdzie mogliśmy się zobaczyć, pomodlić, uściskać. Także raz jeszcze z całego serca bardzo Wam dziękuję. W imieniu też wszystkich, którzy organizują to spotkanie, w imieniu Fundacji Rozpalwiarę, ściskamy Was mocno. Do szybkiego zobaczenia. Także jak sami mogliście zobaczyć, działo się, było naprawdę pięknie, cudnie, posiedzieć z Wami, zjeść coś, pomodlić się. Więc wielu z Was, którzy tam byliście, też pisało później, dziękowało za taką możliwość. Ale tak naprawdę ja Wam bardzo, bardzo dziękuję. I mam nadzieję, że niedługo zorganizujemy kolejne spotkanie już dla tych wszystkich, którzy teraz być z nami nie mogli. Widzieliśmy się chyba ostatnio w kwadransiku, między pierwszym a drugim dniem w festiwalu Abba Pater. Działo się naprawdę wiele. Pierwszego dnia szczególnie, kiedy uwielbialiśmy Boga w takim ekumenicznym gronie i z błogosławieństwem księdza biskupa Damiana Bryla z naszej strony mogliśmy pójść i głosić słowo, głosić Jezusa wspólnie z naszymi braćmi z innego kościoła chrześcijańskiego. Byliśmy tam jako bracia i siostry, mając jednego ojca. Myślę, że w niebie była wielka frajda, że rodzeństwo się spotkało. Czasami mamy z tym problem, by dostrzec w sobie rodzeństwo. Ale rodzeństwem jesteśmy. Im prędzej to zrozumiemy, tym więcej będzie się rzeczy działo. Na tym spotkaniu poziom obecności Pana Boga, która była odczuwalna, był wyjątkowy. Rzeczy działy się bardzo szybko. Czasami trzeba się długo rozmadlać, żeby widzieć rzeczy, które widzieliśmy do końca. Rzeczy, które widzieliśmy bardzo lekko. Mieliśmy wrażenie, że Bóg robi rzeczy jak z obstryknięciem palca. Mieliśmy świadectwa, które do dzisiaj spływają. Była tam kobieta po drugiej stronie w internecie, która usłyszała słowo poznania, które powiedziałem, że Bóg uzdrawia czyjeś oczy. Mówiłem do takiej osoby przez internet, że będziesz mógł widzieć bez okularów. Kobieta zaczęła czytać bardzo drobną czcionką Słowo Boże. Zaczęła widzieć tę czcionkę, która była do tej pory bardzo trudna do przeczytania. Wcześniej było to niemożliwe. Mężczyzna też doszło do nas, takie świadectwo, który miał jakieś problemy neurologiczne, które się też przejawiały. Problemy z ramieniem, z ręką całą. Od tamtego wydarzenia, spotkania modlitewnego jest wszystko ok. Wiele było świadectw, możecie zresztą sami zobaczyć je na tej zapisanej relacji, transmisji. Ale idziemy dalej, bo ja muszę już powoli lądować, a jeszcze nie zacząłem. Otwórzmy Łukasza 10, od 21 do 24. W tej właśnie chwili Jezus rozradował się w Duchu Świętym i rzekł, Wysławiam Cię, Ojcze, Panie nieba i ziemi, że zakryłeś te rzeczy przed mądrymi i roztropnymi, a objawiłeś je prostaczką. Tak, Ojcze, gdyż takie było Twoje upodobanie. Ojciec mój przekazał mi wszystko. Nikt też nie wie, kim jest syn, tylko ojciec, a nie kim jest ojciec, tylko syn i ten, komu syn zechce objawić. Potem zwrócił się do samych uczniów i rzekł, Szczęśliwe oczy, które widzą to, co Wy widzicie. Bo powiadam Wam, wielu proroków i królów pragnęło ujrzeć to, co Wy widzicie, a nie ujrzeli. I usłyszeć, co słyszycie, a nie usłyszeli. To słowo mówi o sytuacji, w której Jezus się ucieszył. Jest mało takich fragmentów, gdzie możemy wprost zobaczyć, że Jezus się naprawdę rozradował, że Jezus się naprawdę ucieszył. I Jezus w tak wyrazisty sposób się ucieszył, że Ewangelista to tutaj zaznaczył. Dlaczego się ucieszył? Bo powiedział, Chwalę Ciebie, Ojcze, Wysławiam Ciebie, Ojcze, że rzeczy, które są w Królestwie Bożym, zakryłeś przed mądrymi i roztropnymi, czyli przed tymi, którzy uważali się za mądrych i za roztropnych, a objawiłeś je prostaczką. I to słowo prostaczką, które jest tutaj użyte, w oryginalnym tekście też jest tłumaczone, w innych tłumaczeniach jako dzieciom albo głupim. I czy chodzi Jezusowi o to, byśmy w naszym życiu stali się głupi? W takim naszym rozumieniu jak najbardziej nie. Nie jest niczym dobrym, fajnym ani pożądanym, żebyśmy byli głupi. Ale o co Jezusowi tutaj chodzi? Żeby doświadczać mocy Królestwa Bożego, żeby doświadczać mocy Jego uzdrowienia, uwolnienia, cudów, które Pan chce czynić pośród nas, potrzebujemy stanąć naprzeciwko tych rzeczy, które Pan przygotował jako głupi, to znaczy jako ci, którzy mimo, że mają doświadczenia w swoim życiu, w przeszłości rzeczy, które Bóg uczynił, mimo że być może masz wiele fakultetów, doktorat, habilitację, potrzebujesz stanąć przed Jezusem i przed tym, co Jezus chce uczynić w takiej pokorze jak dziecko i jak ktoś, kto jest głupi, to znaczy kto wie, że nic nie wie. Potrzebujesz stanąć przed Bogiem i powiedzieć, że nie wie tak naprawdę nic o Twojej mocy, mimo że widziałem już tyle cudów, uzdrowień, rzeczy, które mogłem zobaczyć w swoim życiu. Musimy stanąć jak dzieci w uniżeniu i wiedzieć, że nic nie wiemy w porównaniu do tego, co Bóg przygotował dla nas. To jest pokora, która jest potrzebna i wymagana dla tych, którzy chcą oglądać Boga w akcji, którzy chcą widzieć, jak Bóg dokonuje w ich życiu wspaniałe rzeczy. Potrzebujemy takiej pokory, stać się jak dzieci, stać się jak prostaczki, stać się jak ludzie głupi, właśnie w takim rozumieniu, wiem, że tak naprawdę nic nie wiem. Powiem Wam, że jestem zdziwiony, zdumiony za każdym razem, kiedy Bóg dokonuje niezwykłych dzieł pośród nas. Dokonuje ich w ostatnim czasie, mam wrażenie, coraz częściej przez ludzi prostych, niewykształconych albo przez ludzi, którzy dopiero co przychodzą do wspólnoty. Mamy taką dziewczynę u nas we wspólnocie, która tak naprawdę jeszcze chyba nie jest formalnie we wspólnocie. Wczoraj rozmawiałem z nią przez telefon i mówiła, że ma spacer przed spaniem. Tak spacerowałem i nagle zobaczyłem mężczyznę, który utykał. Zacząłem się za niego modlić. Poczułem w sercu, że jego córka ma na imię Kasia. Podbiegłem do niego i mówię, że dzień dobry, czy pana córka nie ma na imię Kasia? On zbaraniał, zdębiał, mówił, że tak, moja córka miała na imię Kasia, bo zmarła. Straciłem córkę, straciłem żonę, straciłem wszystko w swoim życiu, nie wiem, co robić. I ta córka miała na imię Kasia i zaczęła mówić mu Jezusie, zaczęła się z nim modlić. Dziewczyna, która jeszcze nie jest formalnie we wspólnocie, nie przeszła nawet podstawowej formacji w naszej wspólnocie. Dopiero uczestniczy w naszych spotkaniach modlitewnych. I zaczęła się modlić. Dzisiaj przyprowadza tego mężczyzny na spotkanie modlitewne, bo mówi, że nie był 7 lat chyba w kościele, bo nie ma jak się tam dostać, ma za daleko i sam jego stan zdrowia mu na to nie pozwala. Tak dzisiaj Bóg posługuje się ludźmi. Jestem tak wdzięczny Bogu za moją wspólnotę, tak dumny z ludzi, których mam wokół siebie, którzy wychodzą tydzień po tygodniu na wyjścia ewangelizacyjne, sami się organizują, sami idą do ludzi, nie bojąc się albo kalkulując to, że faktycznie mogą być wyśmiani, uznani za głupich, ale idą, by zaczepiać ludzi, których nie znają, nieznajomych, by mówić im o miłości Jezusa. Jedna z osób mówi mi, że ostatnio wróciliśmy z ewangelizacji, część nas przyjęła, a część nie. Niektórzy nas wyśmiali, a niektórzy chcieli, żeby się z nimi modlić, mieli piękne spotkanie z Bogiem. A kiedy wracaliśmy, podeszła do nas dziewczyna i powiedziała, czy mogę wam zrobić zdjęcia, oni pytają, dlaczego. I ona odpowiedziała, że kiedy patrzę na wasze twarze, one są tak piękne i mają w sobie tyle radości, że ja nigdy czegoś takiego nie widziałem. Obecność Jezusa była na ich twarzach tak realna, że ludzie podchodzili robić im zdjęcie. To jest coś niebywałego. I Bóg czyni te rzeczy przez prostych ludzi, przez naprawdę prostych ludzi. I dzisiaj Bóg chce ci powiedzieć, chce się tobą posługiwać. Nieważne, jakie masz doświadczenia, czy doświadczenia nie masz, bo nie o doświadczenie tu chodzi, nie o mądrość, nie o roztropność. Potrzebujesz stać się jak dziecko, stanąć przed Panem, kimkolwiek jesteś i powiedzieć, że wiem, że nic nie widziałem w życiu, w porównaniu do tego, co masz dzisiaj dla mnie, dla nas. Czy twoje serce jest na to gotowe? Panie, chcemy Cię dzisiaj o to poprosić. Daj nam zobaczyć Twoją moc, daj nam widzieć dzisiaj, że działasz z wielką łaską, siłą i mocą. Daj nam dzisiaj być ludźmi, przez których będziesz działał. Nie chcemy opierać się na swoim doświadczeniu, na tym, co widzieliśmy do tej pory, ale chcemy dzisiaj z nowym oczekiwaniem stanąć przed Tobą i powiedzieć, że Panie, namaść nas, daj nam swoje dary, daj nam swoje charyzmaty, daj nam dzisiaj swoją miłość, byśmy ją zanieśli wszystkim tym, którzy jej potrzebują. Przyjdź, Duchu Święty. Ja wierzę, że Pan przychodzi do jakiejś osoby, która miała problemy ze swoją ręką, ze swoją dłonią, nie mogłeś jej prostować albo nie mogłeś ją sprawnie poruszać. Wierzę, że może to być osoba, która miała jakieś pręty, metalowe części włożone w tę dłoń i ona nie działa sprawnie i do końca. Wierzę, że Pan dzisiaj przywraca Ci sprawność w tej dłoń. W imię Jezusa niech ta dłoń będzie sprawna i niech przyjdzie uzdrowienie w imię Jezusa Chrystusa. Panie, błogosławimy Ci i wywyższamy Cię. Oddajemy Ci chwałę za wszystko, co czynisz, we wszystkim, co robisz. I niech Twoje imię będzie wywyższone. Amen. Kochani, bardzo Wam dziękuję za ten wspólny czas, że byliście ze mną. Módlcie się proszę o to wydarzenie w Katowicach w sobotę, 14.30. Startujemy u Ojców Dominikanów. Jeśli możecie, bądźcie z nami, jeśli nie możecie, módlcie się za nas, byśmy naprawdę głosili Jezusa jako ludzie głupi w tym rozumieniu, w którym dzisiaj mówiliśmy, byśmy stanęli przed Panem w zupełnie całkowitej pokorze, w oddaniu, by mógł czynić pośród nas, co chce. Pomagajcie nam głosić Jezusa, subskrybując ten kanał, udostępniając te odcinki dalej. A już niedługo będę się z Wami dzielił, jakie mamy pomysły na to, co przed nami. A będą to, wierzę, piękne i wspaniałe rzeczy. Ściskam Was mocno, pozdrawiam i do zobaczenia w następnym kwadransiku ze Słowem. Napisy stworzone przez społeczność Amara.org