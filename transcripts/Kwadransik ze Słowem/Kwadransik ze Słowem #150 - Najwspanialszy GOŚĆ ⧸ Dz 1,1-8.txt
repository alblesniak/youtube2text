 Nie wiem, czy się zorientowaliście, ja dopiero przed chwilą, że to już 150. odcinek KWADRANSIKA ZE SŁOWEM. Kiedy to zleciało? Ja naprawdę sam nie wiem. Dopiero pamiętam, nagrywałem 50. odcinek z księdzem Marcinem Bożątkiem, dzięki któremu ja spotkałem Pana Jezusa i ta cała moja przygoda się rozpoczęła. W 100. odcinku gościem był ojciec Adam Szustak, a teraz kto będzie gościem w 150. odcinku, dowiecie się za chwilę, bo to będzie spotkanie z najważniejszym gościem, z jakim możemy się w ogóle spotkać. Zapraszam Was bardzo serdecznie. Cześć, witajcie bardzo, bardzo serdecznie. Być może się zastanawiacie, czemu jestem sam, przecież miałem być z gościem. Gość jest, nie widać go być może w okienku, ale o najwspanialszym gościu, czyli o Duchu Świętym, będzie ten dzisiejszy KWADRANSIK ZE SŁOWEM, na który bardzo się cieszę, ponieważ mówić o Duchu Świętym to dla mnie największa frajda, największa radość. Zresztą dzisiaj podzielę się z Wami kawałkiem mojej historii, kawałkiem też historii innych ludzi, którzy spotkali Ducha Świętego, bo to spotkanie, to nie ma dwóch zdań, zmienia absolutnie całkiem całe nasze życie. Spotkanie z Duchem Świętym zmienia wszystko. Doświadczenie Jego obecności potrafi przemienić każdą dziedzinę, każdą sferę naszego życia. Zresztą nawet Benedykt XVI kiedyś powiedział, że Kościół dzieli się dzisiaj na ludzi, którzy doświadczyli spotkania z Bogiem i którzy tego spotkania jeszcze nie doświadczyli. A kluczem w spotkaniu z żywym Bogiem jest osoba Ducha Świętego. Bez Ducha Świętego chrześcijaństwo jest puste, bez Ducha Świętego jest tylko wydmuszką, jest jakąś treścią bez treści, jest jakąś zewnętrzną formą bez życia w sobie. Dlatego dzisiaj szczególnie tak bardzo potrzebujemy Ducha Świętego. A żeby powiedzieć o Duchu Świętym i żeby zobaczyć Jego działanie, myślę, że możemy spokojnie przetransportować się do Księgi Dziejów Apostolskich. Księgi, która jest nazywana Ewangelią Ducha Świętego, ponieważ Duch Święty jest tam, można powiedzieć, myślę, bez przesady wszędzie. Ducha Świętego w Dziejach Apostolskich możemy znaleźć od samego początku do końca. Zresztą cała Biblia, Pismo Święte rozpoczyna się w Księdze Rodzaju od zdania, że Duch Boży unosił się nad wodami. On jest zawsze początkiem, on jest zawsze w centrum, on jest zawsze w środku czegoś, co czyni Bóg. Czasami się gdzieś ukrywa, czasami się lekko chowa, czasami jest nie do końca widoczny, ale kiedy przychodzi, kiedy daje się doświadczać, wtedy nasze życia naprawdę zaczynają wyglądać zupełnie, zupełnie inaczej. To jest zawsze owoc Jego przyjścia. Jego przyjście zawsze coś czyni, zawsze coś sprawia. A to, co się dzieje w naszym życiu, kiedy On przychodzi, to jest świadectwo, to jest historia każdego z nas. Dzisiaj chciałbym, żebyśmy otworzyli na samym początku dzieje apostolskie, na pierwszym rozdziale. Na samym początku. Dlaczego w ogóle na samym początku dziejów? Ponieważ właśnie w tym czasie w Kościele się dzisiaj znajdujemy. Jesteśmy chwilę po Zmartwychwstaniu i na horyzoncie powinniśmy wypatrywać wydarzenia, które zapowiedział sam Zmartwychwstały Chrystus. Powiedział, że zadzieje się coś, że stanie się coś, bez czego nie powinniście, powiedział do apostołów, nie powinniście wychodzić z Jerozolimy. Czekajcie, aż stanie się to, o czym przeczytamy za chwilę. Dzieje apostolskie, pierwszy rozdział, od pierwszego wersetu do wersetu ósmego. Pierwszą księgę napisałem Teofilu o wszystkim, co Jezus czynił, czego nauczał od początku aż do dnia, którym udzielił przez Ducha Świętego poleceń apostołom. Których sobie wybrał, a potem został wzięty do nieba, mówi św. Łukasz. Im też po swojej męce dał wiele dowodów na to, że żyje. Ukazywał się im przez 40 dni i mówił o Królestwie Bożym. A podczas wspólnego posiłku kazał im nie odchodzić z Jerozolimy, ale oczekiwać obietnicy Ojca. Słyszeliście o niej ode mnie, mówił. Jan chrzcił wodą, ale wy wkrótce zostaniecie ochrzczeni Duchem Świętym. Zapytywali Go zebrani, Panie, czy w tym czasie przywrócisz Królestwo Izraela? Odpowiedział im, nie wasza to rzecz znać czasy i chwile, które Ojciec ustalił swoją władzą. Ale gdy Duch Święty stąpi na was, otrzymacie Jego moc i będziecie moimi świadkami w Jerozolimie, w całej Judei, w Samarii i aż po krańce ziemi. Bardzo często, to jest ciekawe, kiedy czytamy dialogi Pana Jezusa z uczniami, widzimy, zdarzyło się to nie raz, nie dwa, kiedy Pan Jezus mówił o czymś bardzo ważnym, o czymś, co miało za chwilę się wydarzyć, a apostołowie w ogóle byli w innym świecie. Nie wiem, czy pamiętacie tą historię, kiedy Pan Jezus już wjeżdżał, wchodził na tą ostatnią swoją drogę, miał wjeżdżać zaraz na osiołku do Jerozolimy po to, żeby oddać swoje życie i w tej ostatniej swojej podróży mówi do tych swoich najbliższych apostołów, których wybrał, przez trzy lata spędził z nimi, spędzał dzień i noc i mówi do nich najważniejszą rzecz, swoim przyjaciółom, tym, którym mógł się wygadać, którym mógł opowiedzieć o swoich sekretach, tajemnicach swojego serca. Mówi do nich, słuchajcie, odchodzę, zabiją mnie, to jest czas, kiedy Syn Człowieczy musi umrzeć tą śmiercią i zaczyna mówić ich o tych ważnych, najważniejszych rzeczach, zbawczych treściach, a oni mówią, panie, a kto z nas jest największy? Kto z nas będzie największy w Twoim królestwie? Czy ja mogę w ogóle sobie załatwić, żeby być tam po Twojej prawej stronie? I zaczynają mówić o takich pierdołach. Ja myślę sobie, że Pan Jezus miał naprawdę nielekko z nimi i nieraz musiał po prostu iść sobie na bok, odreagować, bo no właśnie, myśli ludzkie nie zawsze są myślami bożymi. O tym boleśnie, brutalnie może trochę, ale przekonał się święty Piotr, któremu Pan Jezus powiedział, co powiedział. Ale w tej historii, żeby nie odchodzić za daleko, czytamy właśnie o podobnej sytuacji, kiedy Pan Jezus, św. Łukasz, wspomina tę historię, zaczyna mówić swoim apostołom o tym, by nie odchodzili z Jerozolimy, by zostali, by oczekiwali na obietnicę Ojca. Jezus wydaje się być podekscytowany tym, co mówi, mówi, nie odchodźcie, nie idźcie nigdzie, bo przyjdzie obietnica Ojca. Będziecie ochrzczeni Duchem Świętym, napełnieni Duchem Świętym. A oni mówią, panie, a czy Ty wtedy królestwo Izraela przywrócisz? Czy Ty wtedy sprawisz, że będziemy z powrotem silnym narodem, wtedy będziemy politycznie silni? I Jezus znowu widzi, że nie łapią. Dlaczego? Ponieważ bez Ducha Świętego nie jesteśmy w stanie złapać zamysłów Boga. Bez Ducha Świętego nie jesteśmy w stanie złapać tego, co Bóg przygotował, tego, co Bóg do nas mówi. Dlatego dzisiaj tak bardzo potrzebujemy Ducha Świętego, byśmy mogli rozumieć choć trochę zamysły Boże. I czytamy pod koniec Ewangelii Łukasza w 24 rozdziale 52-53 werset, jak wyglądało to oczekiwanie. Jak wyglądało oczekiwanie apostołów na przyjście Ducha Świętego? Oni nie czekali biernie. Być może nie rozumieli zbyt wiele, być może nie wiedzieli, czego się tak naprawdę spodziewać, czego oczekiwać. Tam z tej grupy tylko chyba Maryja była w miarę ogarnięta z tym oczekiwaniem, bo ona już była przecież po zesłaniu Ducha Świętego. Kiedy Duch Święty stąpił na nią, kiedy Jezus zjawił się w jej łonie, ona wiedziała, że kiedy Duch Święty przychodzi, wszystko się zmienia, niemożliwe staje się możliwe. Te rzeczy, które dla ludzi są nie do zrobienia, wtedy są do zrobienia, więc ona, myślę, była podekscytowana. Chłopaki nie do końca wiedzieli, co się stanie i na co w ogóle, na co my tutaj się zbieramy. Ale w tym wszystkim czytamy, że oni zaś oddali pokłon Chrystusowi, który powiedział, by nie odchodzili z Jerozolimy i z wielką radością wrócili do Jerozolimy, gdzie stale przebywali w świątyni, wielbiąc i błogosławiąc Boga. Czytamy, że w tym czasie oczekiwania oni nie byli bierni, oni nie byli pasywni, oni wielbili Pana, oni oddawali Mu chwałę. I to jest dla nas też wskazówka, że nasze uwielbienie Boga jest najlepszym przygotowaniem na zstąpienie Ducha Świętego. Bo skoro apostołowie, uczniowie i Maryja czekali w ten sposób, to my również chcemy czekać w ten sposób. I to jest to, co dzieje się dzisiaj. Wiecie, być może śledzicie te nasze transmisje, które z Mają, z Krzysiem Sowińskim. Zaczęliśmy, zaczęliśmy modlić się trzy razy w tygodniu z wami. Też wam bardzo dziękujemy, że jesteście z nami, byliście z nami na kanale, na YouTubie, na Facebooku. Ale w trakcie zrodziło się w nas pragnienie, by zrobić coś więcej. Maja wpadła na taką, dostała inspirację, by zaprosić inne wspólnoty do czuwania, byśmy od zmartwychwstania do Pięćdziesiątnicy przez pięćdziesiąt wieczorów wspólnie uwielbiali Boga. Więc zostali zaproszeni ludzie z innych wspólnot, z którymi się znamy, którzy mają w sercu uwielbienie Pana Jezusa. I chcieliśmy ich zaprosić do tego, by właśnie przez te pięćdziesiąt dni, pięćdziesiąt wieczorów oddawać Bogu chwałę. I oni się na to zgodzili. I w ostatni, chyba to był poniedziałek czy wtorek, w każdym razie parę dni temu, rozpoczęliśmy to uwielbienie. Mamy dwa uwielbienia za sobą. I codziennie, co wieczór też chcemy zaprosić was do tego czuwania. Chcemy wspólnie przygotować się na przyjście Ducha Świętego, bo wierzymy, że to, co będzie działo się na początku czerwca, bo tak jest datowane święto Pięćdziesiątnicy, chcemy was zaprosić i zachęcić do tego, byśmy razem, wspólnie, jak w wieczerniku, w jedności. Kiedy Ewangelista Łukasz mówi, że wszyscy byli zebrani, wszyscy razem czekali i trwali na modlitwie i na uwielbieniu Boga. Tak my razem, zjednoczeni, być może w naszych domach, nie fizycznie w jednym miejscu, ale internetowo, duchowo w jednym miejscu, chcemy wołać o nowe wylanie Ducha Świętego. Chcemy uwielbiać i wywyższać Jezusa. I pod filmikiem w opisie znajdziecie link do strony, którą na Facebooku stworzyliśmy. I tam co wieczór są publikowane uwielbienia. Jest kilkanaście wspólnot, które podejmują się, podjęły się tego wyzwania, więc to jest fascynujące oczekiwanie w uwielbieniu na to, co czyni Pan. I powiem wam, co mnie rajcuje najbardziej. Najbardziej rajcuje mnie to, że za to nikt z nas nie odbierze chwały. Ani ja, ani Maja, ani nasza wspólnota, ani inna wspólnota, bo nikt z nas nie robi tego dla siebie, ale wszyscy zbieramy się razem, żeby wspólnie uwielbić Pana, żeby wspólnie być w Jego obecności. To jest naprawdę genialne. Więc do tej inicjatywy chcemy was bardzo, bardzo serdecznie zaprosić. I tak jak wspomniałem wam na samym początku, moja przygoda z Bogiem jest bardzo dla mnie to jasne, że zaczęła się, że rozpoczęła się od osoby Ducha Świętego. Zresztą wszystko, co możemy cokolwiek dobrego zrobić w Królestwie Bożym, z Bogiem, dla Boga, jest rozpoczęte przez inspirację Ducha Świętego. Tego uczy Słowo, tego uczy Kościół. Ale to było dla mnie wyjątkowe, bo ja nawróciłem się w maju, 26 maja 2007 roku. To był moment mojego spotkania z Jezusem, wigilię zesłania Ducha Świętego. Więc to był dla mnie jasny znak, że Duch Święty będzie dla mnie kimś wyjątkowym, kimś ważnym. Nie znałem Go jeszcze wtedy w ogóle. Oprócz słyszałem o Nim tylko albo czasem na świętach, albo jak się kończyłem żegnać, mówiłem Ducha Świętego Amen. To była moja cała znajomość Ducha Świętego. I kiedy ja doświadczyłem miłości Jezusa w wigilię Ducha Świętego, wiedziałem, że o coś z Nim chodzi. Zacząłem Go przyzywać, zacząłem Go prosić, zacząłem Go szukać. I moją najczęstszą modlitwą była modlitwa przyjdź Duchu Święty. Zresztą do dzisiaj, w każdą moją konferencję zaczynam mówiąc przyjdź Duchu Święty. Każde spotkanie, na które idę, wołam przyjdź Duchu Święty, bo wiem jak bardzo Go potrzebuję. I wiem, że sam bez Niego nie jestem w stanie uczynić nic, nic dobrego. I potem pamiętam kolejne sytuacje, gdzie rok później złożyłem chyba pierwsze moje publiczne świadectwo na rekolekcjach ewangelizacyjnych od nowy, kiedy była mowa właśnie o Duchu Świętym. I zaczynałem łączyć i kolekcjonować, jak po prostu jakiś kolekcjoner znaczki, momenty, w których widziałem Ducha Świętego. Widziałem Jego działanie, widziałem Jego ingerencje, widziałem, że te przypadki to nie są przypadki, ale to są takie wybrane terminy, szczególne momenty przez Pana, żebym ja zobaczył, że Duch Święty będzie kimś bardzo, bardzo ważnym. I zacząłem modlić się o to, by On się stał w moim życiu kimś bliskim, nie tylko kiedy o tym będę mówił. Nie chcę o Nim mówić, nie chcę mówić tylko o tym, o kim słyszałem, ale chcę mówić o tym i chcę żyć z tym przede wszystkim, którego, Słowo Boże, zachęca mnie, zaprasza, bym poznał. I to się stało moim celem w moim duchowym życiu, poznać Osobę Ducha Świętego. I chcę Go poznawać coraz bardziej i bardziej. Zacząłem kochać relacje z Nim, zacząłem szukać tej relacji, zacząłem odbierać sobie rzeczy, które sprawiały mi wcześniej frajdę, kosztem tego, żeby z Nim spędzić czas. I powiem Wam, że to, co do dzisiaj widzę jako taki dar łaski, łaskę Ducha Świętego w moim życiu, bo wiem, że to nie jest coś, czym mogę się pochwalić, ale wiem, że to jest łaska. Łaską mogę się pochwalić, jak św. Paweł mówi, mogę się chlubić tylko łaską Bożą. I dostrzegam to, że w moim sercu nie ma zgody na to, bym miał w moim życiu większą radość, większą frajdę, większą satysfakcję w czymkolwiek, w piłce nożnej, w grach komputerowych, w przyjemnościach tego świata. W moim sercu nie ma zgody, bym kochał to bardziej niż obecność Boga w moim życiu, niż osobę Ducha Świętego. I za każdym razem, kiedy to próbuję gdzieś detronizować Boga w moim sercu, gdzieś wchodzi na Jego miejsce, zaczyna się w moim sercu zgrzyt. I ja wiem, że ten zgrzyt pochodzi od Ducha Świętego, bo On chce być pierwszy. On chce być najważniejszy i chce być najbliższy. I powiem Wam, że dzieje apostolskie są dla mnie tak niezwykłe, bo w dziejach, w 10 rozdziale, zresztą od pierwszego rozdziału, jak czytaliśmy już o Duchu Świętym, jest pełno. 10 rozdział mówi, kiedy słyszymy, apostołowie mówią, postanowiliśmy, Duch Święty i my. To już jest czas, kiedy Duch Święty zstąpił i oni wiedzą, że sami nie chcą i nie będą podejmować żadnych decyzji. Duch Święty i my będziemy razem podejmowali decyzję. 15 rozdział dziejów, rzekł Duch Święty. Ewangelista Łukasz wie i zaczyna dostrzegać to coraz częściej, spisuje to, chce nam to przekazać, że Duch Święty mówi, wielokrotnie Duch Święty mówi w dziejach apostolskich. Czy już słyszałeś Jego głos? Jeśli nie, to czemu dzisiaj nie zaczniesz wołać o to, żeby do Ciebie mówił? Zacznij o to prosić, a Pan chce do Ciebie mówić, bo On jest Bogiem, który nie jest ani głuchy, ani niemy. On słyszy i On mówi. Tylko zacznij o to wołać. 16 rozdział dziejów, Duch Święty zabronił głosić Ewangelię w Azji. Zaczynamy widzieć Ducha Świętego, który nie tylko mówi, zrób, uczyń to, ale potrafi powiedzieć apostołom, nie idźcie tam głosić, co brzmiało na pierwszy rzut ucha, jak herezja. Bo jak Duch Święty, jak Bóg może zabronić głosić gdzieś Ewangelii? Kiedy wchodzisz w Nim w relację, zaczynasz doświadczać rzeczy, których inni z boku, nie znając Go, powiedzą, to jest herezja, to jest coś dziwnego. To nie może być Pan Bóg. Jak Pan Bóg może zabronić? Jak Pan Bóg może powiedzieć, nie rób tego, coś pozornie dobrego, ale Ty w sercu będziesz wiedział, że to Duch Święty. I uczymy się całe życie rozeznawać tego, co jest głosem Bożym, co nie, co jest podszeptem naszym własnym, a co jest prawdziwym szeptem Ducha. Ale to dzieje się zawsze na modlitwie, w Wieczerniku. I do tego Wieczernika Pan nas cały czas zaprasza. I powiem Wam, dzisiaj jest dzień, kiedy wieczorem, jeśli oglądacie to w ten dzień, w którym wypuściłem kwadransik ze słowem, a jest to środa, w czwartek wieczorem na moim Facebooku będę o północy, w takiej trochę dziwnej porze, na transmisji na żywo z bardzo wyjątkowym człowiekiem. Nazywa się Robbie Dawkins. Być może większość z Was go nie zna, ale to jest dla mnie niezwykły człowiek, bohater, człowiek, o którym wspominałem już Wam myślę parę razy. On jeździ głosić do Pakistanu, Afganistanu Ewangelię wśród muzułmanów, ryzykując życie nie raz, nie dwa. I widzi tam niezwykłe znaki, niezwykłe cuda Bożego działania. Ja go poznałem pierwszy raz oglądając film, zresztą czasem pytacie, czy jakieś filmy polecam. Jest genialny film, Father of Lights, Ojciec Światłości. Dokument Darayna Wilsona, człowieka, który kręcił działanie Ducha Bożego na żywo. Umówił się z ludźmi, którzy słyszą głos Ducha Bożego i chodzili po ulicach, robiąc to, co Bóg każe im robić. I dzieją się tam niesamowite, nieprawdopodobne rzeczy. I to pokazuje ten film, jak wielką przygodą jest życie w Duchu Świętym. Także zachęcam Was, można ten film zakupić z tego, co wiem, na jakichś tam anglojęzycznych stronach. Jak wpiszecie na Google, to na pewno znajdziecie. Albo ja Wam podlinkuję na dole, nawet tak miły. I tam właśnie w tym filmie poznałem Robiego, który głosił Ewangelię gangsterom. To jest wszystko nagrane, jak w pokoju są gangsterzy, którzy za chwilę mieli mieć kolejną bitwę, strzelankę w mieście. I oni modlą się za tych gangsterów, mówią im o Jezusie i prorokują do ich życia. I ktoś z tej ich ekipy zaczyna prorokować do jednego z gangsterów, chyba szefów tego gangu, o córce. Znaczy, zaczyna widzieć dziewczynę, która tańczy. Okazuje się, że tańczy, uczy baletu. I z tego, co pamiętam, ten gangster robi wielkie oczy, mówi, moja córka z więzieniu uczy baletu. I zaczynają widzieć to, że nie mogą wiedzieć takich rzeczy, a oni im to mówią. I finał jest taki, że gangsterzy się nawracają. Nawraca się całe miasto. Zrobili kolejny film, który dopiero wyjdzie, o tym, jak nawróciło się całe miasto. Wywiady z policją, jak skończyły się strzelaniny. Oni przyszli oddawać narkotyki. Niesamowite rzeczy dzieją się, kiedy ludzie żyją w Duchu Świętym. I właśnie Robi jest jedną z tych osób, które głoszą w taki sposób, pełen mocy ducha, słuchając tego, co Duch Święty mówi i robi. Kiedyś mieliśmy głosić na jednej konferencji, okazało się. On nie przyjechał, ale znalazł mnie w internecie. I zaprosił mnie na transmisję. Więc będziemy rozmawiać. Będę też dzielił się swoim świadectwem. I to jest dla mnie wielki zaszczyt, że będę mógł gdzieś z tym człowiekiem spędzić trochę czasu i podzielić się też swoją historią. Także dla anglojęzycznych to jest zaproszenie. Będziemy gadać po angielsku. Będę próbował. Ale właśnie wierzę w Boże połączenia. Wierzę w to, że kiedy Pan Bóg chce kogoś połączyć ze sobą, to ocean nie jest odległością. To tysiące kilometrów nie są odległością do tego, żeby to zrobić. Więc Bóg to uczynił. Duch Święty nas połączył. Mimo, że jesteśmy trochę w innych tradycjach chrześcijańskich, ale również będzie razem z dr Mary Healy, przewodniczącą byłą już też Komisji Doktrynalnej Odnowy w Duchu Świętym w Watykanie. Będą gośćmi konferencji w Głogowie we wrześniu. Ja też tam będę razem z nimi. Ksiądz biskup się zgodził, zaprosił ich. Ja również tam będę na jego zaproszenie. Więc myślę, że szykuje się niezwykły czas. Z tego co pamiętam, 13-15 września. Jeszcze to sprawdzę, ale tak mi się wydaje. Możecie sobie zapisać wstępnie i przybywajcie. Dlaczego o tym mówię? Ponieważ kiedy widzimy takich ludzi, którzy żyją z Bogiem bardziej, którzy znają Ducha Bożego bardziej, mocniej, wtedy wiesz, że jest więcej. I ja też inspiruję się takimi ludźmi. Inspiruję się ich życiem z Bogiem, ich relacją z Bogiem. I chcę znać Ducha Świętego bardziej, bo wiem, że kiedy będę znał Go bardziej, będę słyszał Go lepiej, wtedy będę Go kochał bardziej, bo nie umiem sam Go kochać. Sam się często próbuję, staram, robię wszystko, co mogę, ale mi nie wychodzi. Ale kiedy Duch Święty przychodzi, to wszystko staje się prostsze, łatwiejsze. I wiem, że to wszystko, wszystko, wszystko jest Jego łaską, a nie jest moim wysiłkiem i moim staraniem. Więc Panie, chcemy dzisiaj Cię o to poprosić, Duchu Święty, chcemy poprosić Cię o to, byś dał nam łaskę poznawania Ciebie. Chcemy Cię znać, chcemy Cię poznać bardziej, poznać Cię lepiej, chcemy być bliżej Ciebie. Duchu Święty, prosimy Cię, przyjdź, zstąp, prosimy Cię, napełnij nas sobą tak bardzo, abyśmy nie pragnęli niczego więcej na tym świecie, bardziej jak tylko Ciebie. Duchu Święty, przyjdź. Ty jesteś najwspanialszym Gościem, który jest zawsze zaproszony do naszych serc, Ty jesteś zawsze zaproszony do naszego życia, Jesteś zawsze zaproszony do naszych relacji, do naszych rodzin, do małżeństw, do związków, do marzeń, do pragnień, do tęsknot. Duchu Święty, zapraszamy Ciebie. Przyjdź i bądź pierwszy, bądź najważniejszy. Przyjdź i sam weź nasze serca, tak by Jezus w nich panował, by Ojciec był w nich uwielbiony. Błogosławimy Cię i prosimy Cię, uczyń z nami tak wielkie rzeczy, jak uczyniłeś wielkie rzeczy z Maryją, która wyśpiewała potem, że wielkie rzeczy uczynił mi Wszechmocny i wielkie, święte jest imię Jego. My razem z Maryją wołamy dzisiaj, że wielkie rzeczy uczynisz w naszym życiu, bo Ty jesteś Wszechmocny. I Panie prosimy Cię o to dzisiaj. Prosimy Cię o to. Objaw swoją chwałę, objaw swoje królestwo i dokonaj w nas niezwykłych rzeczy, ale przede wszystkim przytul i pociągnij nas do swojego serca, byśmy pokochali Cię bardziej niż cokolwiek i kogokolwiek na tej ziemi. O to Cię Panie prosimy przez święte imię Jezusa i niech tak się stanie. Zobaczymy się prędzej czy później na YouTubie, na Facebooku. Módlmy się razem, bądźcie z nami na tych wieczornych transmisjach uwielbieniowych, a na tą rozmowę też zrobimy, też was serdecznie zapraszam. Bądźcie błogosławieni, dzięki, że jesteście i widzimy się już niedługo. Napisy stworzone przez społeczność Amara.org