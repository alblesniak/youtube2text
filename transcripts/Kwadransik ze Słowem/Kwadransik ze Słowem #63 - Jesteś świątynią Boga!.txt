 Nie wiem czy się nad tym zastanawiałeś, ale chcę Ci dzisiaj powiedzieć, że jesteś najpiękniejszą świątynią, w jakiej kiedykolwiek chciał zamieszkać Bóg. Zapraszam Cię na Kwadransik ze Słowem. Witajcie bardzo serdecznie w kolejnym Kwadransiku ze Słowem. Jestem dzisiaj w Stawigudzie, tak jak wspomniałem Wam w ostatnim odcinku, niedzielnym odcinku, który udało nam się nagrać. Dzisiaj środa, więc wieczorem może jeszcze ktoś z Was ogląda ten odcinek w środę, wieczorem o godzinie 18 w parafii św. Jakuba, apostoła, w Stawigudzie koło Olsztyna. Jakby ktoś się zastanawiał, gdzie ta niesamowita miejscowość się znajduje. Będziemy modlić się o uzdrowienie, będziemy przeżywać wspólnie Eucharystię i później modlić się w intencjach tych wszystkich, którzy tutaj przyjdą, którzy się zbiorą. Jesteśmy tutaj już po raz kolejny i za każdym razem, kiedy tu przyjeżdżamy, możemy doświadczać po pierwsze niezwykłej gościnności księdza Tomka Szałandy, którego bardzo serdecznie pozdrawiam z jego własnej kanapy, a po drugie słyszymy niezwykłe historie z razu na raz, z kolejnych przyjazdów na kolejne przyjazdy. Słyszymy tu niezwykłe świadectwa tego, jak Pan Bóg działa. Widzieliśmy już, jak Pan Bóg zabierał guza, jak też pamiętam 2 czy 3 przyjazdy temu i jedna z kobiet przyszła i powiedziała, że miała znamie, które było nowotworem złośliwym, które zaczęło znikać po jednej z modlitw, więc Stawiguda kojarzy mi się bardzo dobrze i bardzo lubimy tutaj wracać. Także będziemy dzisiaj wieczorem się wspólnie modlić, więc jeśli ktoś z Was chce i jest z okolicy, to czujcie się zaproszeni. Chciałbym zaprosić Was również na ten dzisiejszy odcinek, bo jest to kwadrancik ze Słowem. Staramy się rozważać Boże Słowo, staramy się to Słowo wprowadzać w życie, wprowadzać je w czyn i mam nadzieję, że ten dzisiejszy odcinek również nam w tym pomoże. Przejdziemy dzisiaj z tych poprzednich naszych odcinków, czyli z refleksji, które gdzieś rodziły się w moim sercu, z tego wszystkiego, co przeżywałem z powrotem, przejdziemy do pierwszej Księgi Królewskiej, więc chciałbym Was zachęcić i zaprosić do tego byście mieli ze sobą Słowo Boże. I byśmy otworzyli dzisiejszy fragment na pierwszej Księdze Królewskiej na 8 rozdziale. Będziemy czytać fragment od 1 do 13 wersetu. Także otwórzmy Słowo Boże, zachęcam Was byście spojrzeli na ten tekst i byśmy razem mogli go przeczytać. Ja będę czytał z Biblii Tysiąclecia. 1 Księga Królewska, 8 rozdział, 1-13 wersetu. Została cała starszyzna Izraela, kapłani wzięli arkę i przenieśli arkę pańską, namiot spotkania i wszystkie święte sprzęty, jakie były w namiocie. Przenieśli je kapłani oraz lewici. A król Salomon i cała społeczność Izraela zgromadzona przy nim, przed arką składali wraz z nim na ofiarę owce i woły, których nie rachowano i nie obliczano z powodu wielkiej ich liczby. Następnie kapłani wprowadzili arkę przymierza pańskiego na jej miejsce do sanktuarium świątyni, do miejsca najświętszego, pod skrzydła cherubów, gdyż cheruby miały tak rozpostarte skrzydła nad miejscem arki, że okrywały arkę i jej drążki z wierzchu. Drążki te były tak długie, że ich końce poprzednio widoczne były z miejsca świętego przed sanktuarium, a z zewnątrz jednak teraz nie były widoczne. Pozostają one tam do dnia dzisiejszego. A w arce nie było nic, oprócz dwóch kamiennych tablic, które Mojżesz tam złożył pod chorebem, tablic przymierza, gdy Pan zawarł przymierze z Izraelitami w czasie ich wyjścia z ziemi egipskiej. A kiedy kapłani wyszli z miejsca świętego, obłok wypełnił dom pański. Kapłani nie mogli pozostać tam i pełnić swojej służby z powodu tego obłoku, bo chwała pańska napełniła dom pański. Wtedy przemówił Salomon. Pan powiedział, że będzie mieszkać w czarnej chmurze. Już zbudowałem Ci dom na mieszkanie, miejsce przebywania Twego na wieki. Bardzo lubię ten fragment. Za każdym razem, kiedy czytam o arce przymierza i o tym, co się w niej dzieje, kiedy chwała Boża na nią zstępuje, to coś porusza się w moim wnętrzu, ponieważ za chwilę Wam to wyjaśnię, dlaczego tak się dzieje. Ważne, żebyśmy sobie dzisiaj zrozumieli, czy powiedzieli, że wszystko to, co jest spisane w Starym Przymierzu, wszystko to, co możemy przeczytać w księgach Starego Testamentu, wszystko to jest pewną proroczą zapowiedzią tego, co ma nadejść w Nowym Przymierzu. Stary Testament można przetłumaczyć inaczej jako Stare Przymierze, Nowy Testament, Nowe Przymierze. I to, co jest spisane w Starym Przymierzu, w Starym Testamencie jest proroczą zapowiedzią tego, co ma nadejść. Chciałem dać Wam kilka takich przykładów, ponieważ to nam znowu udowadnia, że bez czytania, bez zrozumienia Starego Testamentu nie jesteśmy w stanie do końca zrozumieć tego, o czym mówi Jezus, tego, na co powoływał się Jezus, no i szczególnie też zrozumienia pewnych kontekstów żydowskich, które na torze, na pięciu ksiągach Mojżesza, czyli na pierwszych pięciu księgach Starego Testamentu są oparte. Na przykład taką proroczą zapowiedzią, czy proroczym znakiem, które znajdujemy w Starym Testamencie jest to, że w święto Paschy zabijano baranka. I kiedy czytamy Nowy Testament, kiedy jesteśmy nawet na Eucharystii, wielu z nas może do dzisiaj się nie zastanawiało, dlaczego, kiedy klękamy przed Panem Jezusem ukrytym właśnie w Najświętszym Sakramencie, kiedy patrzymy na ciało Pana Jezusa, mówimy do Niego baranku Boży, który gładził grzechy świata. Żeby to zrozumieć, musimy cofnąć się do Starego Przymierza i do tej tradycji żydowskiej. Musimy zobaczyć, że baranek był ofiarą zabijaną za grzechy ludu. Baranka składano w ofierze, nawet kiedy czytamy o wyjściu Izraelitów z Egiptu, to widzimy tam, że Izraelici musieli zabić baranka, pokropić krwią baranka od drzwi, od drzwi, po to, żeby właśnie anioł śmierci nie dotknął tego mieszkania, tego domu, bo krew baranka, który został zabity, sprawiała, że ten anioł śmierci omijał dom. I to jest zapowiedź śmierci Pana Jezusa. To jest zapowiedź tego, że kiedy Pan Jezus przyjdzie, będzie nazwany barankiem, który będzie zabity za nasze grzechy, którego krew obmywa nas z grzechów i którego pokropienie chroni nas przed niszczycielem, przed dziełami diabła, przed rzeczami, które próbują atakować nasze życie, przed wrogiem, który próbuje je niszczyć. Krew baranka jest naszą ochroną. Czytamy też o wodach potopu, kiedy widzimy historię i czytamy historię Noego. I wody potopu są proroczą zapowiedzią wód chrztu, w których jesteśmy zanurzeni, zatopieni i wody chrztu zabijają starego człowieka i dają nam nowe życie. Wody chrztu są proroczą zapowiedzią nowego życia w Chrystusie. Zobaczcie jakie to są ciekawe i niezwykłe analogie. I w końcu w tym powyższym fragmencie, który przed chwilą czytaliśmy, czytamy, że jest wzmianka o Arce Przymierza, o świątyni jerozolimskiej, o świątyni, w której mieszka Bóg. I teraz musimy wiedzieć, co jest proroczą zapowiedzią, co ten symbol świątyni znaczy dla nas dzisiaj. I odpowiedzią jest to, że świątynia w Starym Przymierzu jest zapowiedzią nas, którzy stajemy się świątyniami, mieszkaniami Pana Boga. To co w Starym Przymierzu w świątyni było mieszkaniem Boga, w Nowym Przymierzu przez wiarę w Pana Jezusa, to my przez chrzest stajemy się świątyniami, mieszkaniami Boga. I tego obrazem doskonałym jest Maryja, która wierzy w Boga, która służy Bogu Izraela i która staje się wręcz fizycznie świątynią Boga przez to, że Pan Jezus zamieszkuje w jej łonie aż do urodzenia. Więc my stajemy się właśnie ludźmi, którzy są mieszkaniami Boga. To jest prorocza zapowiedź, kiedy czytamy ten fragment Słowa Bożego, kiedy czytamy właśnie o świątyni w Starym Testamencie. Ważne, żebyśmy dzisiaj też wrócili na chwilkę do fragmentu z Ewangelii Jana z 4 rozdziału. Chciałbym, żebyśmy na moment do niego się odnieśli, ponieważ tam zachodzi pewien dialog, bardzo ciekawy dialog między Panem Jezusem a Samarytanką. Samarytanie czcili Boga w innym miejscu i Żydzi czcili Boga w innym miejscu. Żydzi i Samarytanie nie do końca się lubili. I to było bardzo dziwne spotkanie, ponieważ kiedy czytamy ten fragment z 4 rozdziału Ewangelii Jana, Pan Jezus jest przy studni, Jego uczniowie idą znaleźć coś do jedzenia, coś do picia i kiedy wracają, widzą, że On rozmawia z Samarytanką. Samarytanie czy Żydzi nie rozmawiali z ludźmi, którzy byli w Samarii, więc Jezus nie powinien rozmawiać jeszcze z kobietą, Samarytanką. Jednak z nią rozmawia i to jest fragment tej rozmowy od 20 wersetu w 4 rozdziale Ewangelii Jana. Ojcowie nasi oddawali cześć Bogu na tej górze, mówi Samarytanka, a wy mówicie, że w Jerozolimie jest miejsce, gdzie należy czcić Boga. Odpowiedział jej Jezus, wierz mi kobieto, że nadchodzi godzina, nawet już jest, kiedy ani na tej górze, ani w Jerozolimie nie będziecie czcili Ojca. Wy czcicie to, czego nie znacie, my czcimy to, co znamy, ponieważ zbawienie bierze początek od Żydów. Nadchodzi jednak godzina, owszem już jest, kiedy to prawdziwi czciciele będą oddawać cześć Ojcu w duchu i w prawdzie, a takich to czcicieli chce mieć Ojciec. Bóg jest duchem, potrzeba więc być czcicielem, jak oddawali Mu cześć w duchu i w prawdzie. Co mówi nam ten fragment? Ten fragment mówi nam bardzo jasno, że ta kobieta, tak czynią bardzo często ludzie, którzy nie znają Boga, którzy nie mają z Nim osobistej relacji, jeżdżą w bardzo wiele miejsc, żeby Boga spotkać. I chwała Panu za to, że Bóg jest naprawdę bardzo kreatywny i daje nam wiele sposobów, wiele możliwości, żeby Go znaleźć w różnych miejscach, w różnych sanktuariach. Ludzie jeżdżą do świętych miejsc i to jest na pewno dobre, bo kto szuka serca, ten Boga tam znajdzie. Ale Pan Jezus ma jeszcze lepszy pomysł, ma jeszcze głębszy pomysł. Ta kobieta mówi, my czcimy Boga na naszej górze, wy czcicie Boga w Jerozolimie. Gdzie jest miejsce, gdzie mamy czcić Boga? I Jezus mówi coś, co zmienia absolutnie wszystko. Całą tą logikę myślenia tej kobiety i całą logikę myślenia w tej rozmowie. Jezus zmienia wszystko, ponieważ mówi, że już nie na górze, nie w świątyni, ale nadchodzi godzina. Owszem już jest, że prawdziwi czciciele będą oddawać cześć Ojcu w duchu i w prawdzie. Co znaczy w duchu? W duchu to znaczy, że tak naprawdę nie chodzi, żebyś szedł na górę, nie chodzi, żebyś szedł teraz do Jerozolimy, bo w Jerozolimie Żydzi spotykali się z Bogiem. Chodzi o to, byś zrozumiał, że Bóg chce zamieszkać w tobie, że Bóg chce zamieszkać w świątyni, w którą ty jesteś. Zrozumcie mnie dobrze teraz, nie pójdźmy z naszymi wnioskami za daleko, że teraz ja mówię, że jesteśmy świątyniami ducha i nie potrzebujesz chodzić do kościoła, w której jest obecny Bóg w Najświętszym Sakramencie. Nie mówię o tym. Potrzebujesz chodzić do kościoła, potrzebujesz przyjmować ciało Pana Jezusa, potrzebujesz Go spotykać. Ale bardzo często jest tak, że żeby spotkać Jezusa w sakramentach, potrzebna jest nasza wiara. Potrzebna jest jakiś poziom naszej wiary, byśmy uwierzyli, że ten sakrament faktycznie pokazuje nam to, że Pan Bóg w tym jest, że Pan Bóg jest tam obecny. Ludzie, którzy przychodzą z ulicy, wielu takich ludzi spotkałem, mówią, że nie umiem spotkać tu Pana Boga, to jest dla mnie zbyt zawiłe, zbyt trudne, zbyt głębokie. Dlatego to jest pomysł Pana Boga, byśmy my stali się świątyniami Ducha Świętego, byśmy stali się ludźmi, w których płonie ten ogień, który płonie w świątyni. Potrzebne jest to w naszych życiach i w naszym życiu jest konieczność, byśmy płonęli ogniem Ducha Świętego, by nasze świątynie były pełne Jego obecności. Byśmy nie tylko ledwie się tlili jak świeczki, ale byśmy płonęli jak pochodnie, bo tylko wtedy, kiedy płoniesz jak pochodnia, człowiek, który przyjdzie do ciebie, który przyjdzie i zobaczy świątynię Boga, ten człowiek będzie mógł doświadczyć tego, że Bóg jest żywy, że Bóg jest prawdziwy. Ja spotykałem w życiu ludzi, którzy doświadczali spotkania z Bogiem przez spotykanie się z ludźmi, którzy byli naprawdę świadomymi świątyniami Boga. Bo możesz być świątynią i być taką nieświadomą świątynią, że Pan Bóg gdzieś w tobie jest, ale tak naprawdę tego nie doświadczasz. Bóg chce, żebyś był taką świątynią, do której ludzie będą chcieli przychodzić, by spotykać Boga. To jest niezwykły sekret i niezwykła tajemnica tej prawdy, o której mówimy. Ja miałem kilka takich historii, które pamiętam, ponieważ żeby w naszych świątyniach był ogień, żeby w naszych świątyniach płonął ogień Ducha Świętego, potrzebujemy się modlić i potrzebujemy głosić Chrystusa. To są dwie rzeczy, które dla nas chrześcijan, dla nas katolików są bardzo ważne. Po pierwsze, potrzebujesz się modlić, mieć życie modlitewne i po drugie, potrzebujesz głosić Pana Jezusa. Wtedy ten płomień, ten ogień będzie w tobie cały czas rozwinięty, będzie na tyle duży, że inni będą mogli przychodzić i się w nim ogrzewać. I pamiętam taką historię, kiedy poszedłem na trening, kiedyś trenowałem dzieciaki w piłkę nożną, poszedłem na trening i za jednego z trenerów się modliłem, bo miał problemy z nogą, więc zdobyłem się na odwagę, bo w takich miejscach czasami to wymaga trochę odwagi i zaryzykowania. Poszedłem się za niego modlić, położyłem na niego ręce, modliłem się, przyzywałem imienia Pana Jezusa. Nie wiem, czy coś się z tą nogą stało, czy nie. W każdym razie moja wiara ożyła, bo modliłem się za Niego i kiedy wychodziłem stamtąd, spotkałem kolegę po wielu latach, którego nie widziałem już długi, długi czas i ten kumpel po prostu mówił mi, że jest tak bardzo zmęczony, zaraz wyjeżdża gdzieś do Holandii do pracy. I rozmawiałem i on mnie pytał, Marcin, a co u Ciebie? Więc ja mu powiedziałem, słuchaj, no dobrze, żyję z Bogiem, jest fajnie. Chwilę pogadaliśmy i się rozeszliśmy. Wróciłem do domu, wchodzę na Facebooka i patrzę wiadomość od mojego kumpla. Otwieram Messenger, otwieram tą skrzynkę i on się mnie pyta, Marcin, coś ty mi chłopie zrobił? I ja do niego mówię, ale o co Ci chodzi? Tylko rozmawialiśmy. I on mi wtedy powiedział, bo kiedy zaczęliśmy rozmawiać, ja byłem naprawdę zmęczony i nie miałem siły nigdzie jechać, a w nocy już miałem wyjeżdżać, nie miałem ochoty na nic. Po spotkaniu z Tobą, po tej krótkiej rozmowie czuję się jakbym przespał całą noc, mam siły, nie wiem o co chodzi. I ja wiedziałem, że to była obecność Ducha Świętego, która była aktywowana we mnie, jeśli można to tak powiedzieć, przez to, że głosiłem Chrystusa wcześniej, że modliłem się za kogoś wcześniej. I ja wtedy doświadczyłem i nauczyłem się takiej jednej lekcji, że kiedy głosisz Chrystusa, w Twoim duchu, w duchowej rzeczywistości dzieje się coś niezwykłego. Nawet to, co mówiliśmy w ostatnim odcinku, jeśli nie widzisz owocu, ale głosisz Chrystusa, On jest na Twoich ustach, wtedy w Twojej świątyni zaczyna płonąć ogień. Wykorzystuj to podczas dnia, kiedy idziesz, błogosław, kiedy wychodzisz gdzieś na przerwę, spotykasz kogoś nieznajomego nawet, powiedz mu, niech go Bóg błogosławi, że Jezus go bardzo kocha. Wtedy w Twojej świątyni zaczyna robić się jasno, robić się ciepło i zaczynasz płonąć. To jest naprawdę ważne. My dzisiaj jechaliśmy do Stawigudy i nie wiem dlaczego skręciłem na stację. Chciałem skręcić, żeby zatankować, a przypomniało mi się już, jak skręciłem, że przed chwilą tankowałem. I było to dla mnie niezrozumiałe. I kiedy skręciłem, powiedziałem, nie wiem po co tu jestem, ale wysiądziemy, poszukamy ludzi, no bo po coś chyba Pan Bóg mnie tu ściągnął. I podchodziliśmy do ludzi, do dwóch czy trzech osób, które były na tej stacji, na jakiejś wiosce i mówiliśmy im o miłości Chrystusa, mówiliśmy o tym, co czuliśmy w sercu, by im przekazać. Czasem wystarczy tyle. Siej, to co powiedziałem ostatnio w odcinku Bądź siewcą, siej Jego Słowo, głoś Go wszędzie, gdzie jesteś, a ten ogień będzie w tobie płonął. Bo tak jak powiedziałem na samym początku, jesteś najpiękniejszą i najlepszą, najdoskonalszą świątynią, w jakiej Pan Bóg kiedykolwiek chciał zamieszkać. Z twoimi wadami, z twoimi dobrymi, słabymi stronami, Bóg cię bardzo kocha i Bóg chce, byś był Jego mieszkaniem. Bóg chce, by Jego obecność płonęła w tobie i by Jego obecność mogła dotykać innych. Także Panie, chcemy Cię dzisiaj o to prosić, żebyś wypełnił te świątynie, którymi my jesteśmy, Twoją obecnością, żebyś wypełnił nas z sobą, Boże, byś wypełnił nas swoją miłością i mocą. Prosimy Cię Panie dzisiaj, daj nam wiarę w to i przypomnij nam to, że jesteśmy naprawdę tak cenni w Twoich oczach, że sam Bóg, Stwórca Wszechświata chciał w nas zamieszkać. Jezu, błogosławimy Cię, Jezu wywyższamy Cię i oddajemy Ci całą chwałę w naszym życiu. Bądź w nas, żyj w nas, płoń w nas i prosimy Cię Panie, niech świątynie naszych serc będą dla Ciebie godnym mieszkaniem. Dzięki Twojej łasce, dzięki Twojej mocy i dzięki Twojej miłości o to Cię prosimy, Boże, przez Twoje potężne imię niech tak się stanie. Amen. Więc niech Pan Was błogosławi i widzimy się już w kolejnym odcinku. Z Bogiem.