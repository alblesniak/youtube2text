 Cześć, witajcie bardzo serdecznie. Jak widzicie mam w ręku Biblię i chciałbym, żebyście też ją wyciągnęli, ponieważ będziemy wspólnie czytać trzeci rozdział Księgi Wyjścia. Historię, którą dość mocno pewnie znacie i znacie ją dość dobrze. Historię o Mojżeszu i tym, jak Bóg przez niego zechciał wyprowadzić z elitów, z ziemi egipskiej. Wiecie, ten Nowy Rok dla mnie zaczyna się z takim wielkim pragnieniem w sercu, aby bardziej poznawać Słowo Boże, aby bardziej poznawać tę Księgę, która jest Księgą nad Księgami. Musimy znać Słowo Boże, jeśli chcemy znać Jezusa. I co jest niezwykłego w Biblii, w Starym Testamencie również, że tak wiele miejsc właśnie w Księgach Starego Testamentu jest proroczą zapowiedzią przyjścia Pana Jezusa. Dlatego jeśli chcemy poznać Jezusa, chcemy poznać Go głębiej, musimy poznać Słowo Boże głębiej. Nie możemy być ignorantami, bo o ile myślę sobie, znamy Nowy Testament i czytamy Nowy Testament, czytamy Ewangelię, czy listy apostolskie, gorzej jest ze Starym Testamentem. To musimy sobie szczerze powiedzieć. A wszystko, co jest napisane właśnie w Starym Testamencie, o tym mówi św. Paweł, zostało napisane dla naszego pouczenia. Kiedy apostol mówił o tym, że mamy poznawać księgi, to myślał o Starym Przymierzu, Starym Testamencie, myślał o pięciu ksiągach Starego Testamentu, bo dla Żydów było to naturalne, jeszcze nie były spisane listy, które możemy dzisiaj znaleźć w Nowym Testamencie. Tak że Słowo Boże musimy znać. I to, co jest również niezwykłe w Bożym Słowie, to to, że możemy je czytać pierwszy raz, drugi raz, trzeci raz, poznać je już nawet na pamięć. A za każdym razem, kiedy prosimy Ducha Świętego o to, by mówił do nas, by pokazywał nam nowe miejsca, nowe treści, to czytając te same fragmenty, te same słowa, odkrywamy coś nowego. Bo Duch Święty jest Duchem Objawienia i Duchem Mądrości, o czym mówi św. Paweł w liście do Efezjan. Tak że zachęcam was, byśmy otworzyli Księgę Wyjścia, 3 rozdział. Pierwszy werset zaczyna się od tego momentu, kiedy Mojżesz pasał owcę swego teścia. On już uciekł tak naprawdę z Egiptu. Wziął sobie żonę, był u swego teścia. I czytamy o tym, jak Bóg objawia się Mojżeszowi właśnie przez ognisty krzew. On mówi, co to w ogóle się pali na środku pustyni? Idzie, ciekawy jest, co to jest. I podchodzi do krzewu i Bóg przemawia do niego w bardzo wyraźny sposób. Tak że Mojżesz jest pełen bojaźni przed Bogiem przez to, co widzi. I od 7 wersetu czytamy, Pan powiedział do Mojżesza, Dosyć napatrzyłem się na udrękę ludu mego w Egipcie i nasłuchałem się narzekań jego naciemiężców. Znam więc jego uciemiężenie. Zstąpiłem, aby go wyrwać z rąk Egiptu i wyprowadzić z tej ziemi do ziemi żyznej i przestronnej, do ziemi, która opływa w mleko i miód, na miejsce kananejczyka, hityty, amoryty, peryzyty, hiwyty i jebusyty. Teraz oto doszło do mnie wołanie Izraelitów, bo oto też naocznie przekonałem się o cierpieniach, jakie im zadają Egipcjanie. Idź przeto teraz, oto posyłam cię do Faraona i wyprowadź mój lud Izraelitów z Egiptu. A Mojżesz odrzekł Bogu, kimże jestem, bym miał iść do Faraona i wyprowadzić Izraelitów z Egiptu. A On odpowiedział, Ja będę z Tobą. Znakiem zaś dla Ciebie, że Ja Cię posłałem, będzie to, iż po wyprowadzeniu tego ludu z Egiptu oddacie cześć Bogu na tej górze. To, co mnie urzekło w tym trzecim rozdziale, to coś dla mnie wyjątkowego, to zostało mi tak podświetlone, kiedy czytałem te rozdziały. Więc myślę, że Pan Bóg czasami w ten sposób do nas mówi. Wiecie, kiedy czytasz jeden werset, drugi werset, i są wersety, które szczególnie Ciebie dotykają, ja przez takie momenty odkrywam, że to jest coś, co Bóg chce do mnie powiedzieć. I w tych wielu rozdziałach, jeden po drugim tak naprawdę, jest refren, który ciągle się powtarza. Mojżesz mówił do Boga, a Bóg przemówił do Mojżesza. Mojżesz mówił do Boga, Bóg przemówił do Mojżesza. Wiecie, to jest dla mnie wskazówka i dla nas wszystkich, myślę, i tym chciałbym się z wami dzisiaj podzielić. Jaką konkluzję wysnuć może z tego, co chcę tutaj powiedzieć? Że w modlitwie jest czas na mówienie. I zobaczcie, jak wiele razy my się tak prześcigamy w dyskusjach, na forach internetowych, jaka modlitwa jest najlepsza, jak się modlić, co mówić, jak mówić, jak długo mówić, ile razy mówić, jak to powtarzać. Możemy się kłócić, możemy się gdzieś tam z tym zmierzyć, możemy się zastanawiać, ale w modlitwie jest jeszcze druga część, myślę, że nawet dużo bardziej ważna od pierwszej. To jest nie to, co ty powiesz do Boga, ale to, co Bóg powie do ciebie. Ponieważ to, co Bóg mówi do ciebie, to ma moc zmienić całe twoje życie, to ma moc zmienić życia innych, jeśli tylko weźmiesz to Słowo i będziesz Mu posłuszny. Zobacz i spójrz na przykład Maryi. Przychodzi do niej Bóg pod postacią anioła i mówi do niej bardzo proste zdanie. Bóg wybrał ciebie, mówi do niej anioł, na to byś była matką Syna Bożego, byś była matką Jezusa. Czy jesteś na to gotowa? To było coś, co Bóg powiedział do niej, to nie była jej modlitwa do Boga, ona nie szła i nie prosiła, chce być matką Syna Bożego. Bóg przemówił do niej na modlitwie. Dlaczego? Ponieważ Maryja była kobietą modlitwy i miała otwarte uszy na słuchanie Słowa Bożego. Ona kochała Słowo Boże i wprowadzała je w czyn. Dlaczego to wiem i skąd to wiem? Ponieważ jej odpowiedź była jasna. Niech mi się stanie według twojego Słowa. Jej tak wystarczyło, by Syn Boży stał się człowiekiem i by zaczęła być brzemienna za sprawą Ducha Świętego, przyniosła Jezusa na ziemię. Przez jej tak. Zobaczcie, to, co usłyszała na modlitwie, była temu posłuszna i Boże dzieło zaczęło się realizować na ziemi. Czytamy o tym później z Józefem, co się dzieje, kiedy też nie za bardzo ogarniał tej tajemnicy wcielenia i nie wiedział, czy Maryja kłamie, czy nie kłamie, czy mówi prawdę, czy nie. Bóg musi zainterweniować, posyła anioła i mówi do Józefa przez sen. I to jest dla mnie niezwykłe. Przestudiujcie sobie pierwsze rozdziały Ewangelii Łukasza, jak często jest napisane, że Bóg przemówił przez sen do Józefa. Ile razy to się dzieje. To nie był raz, to nie był drugi raz, to nie były nawet trzy razy. Bóg co chwilę do Niego mówi. I Józef ma posłuszne serce, mówi tak, Panie, dobrze, jeśli to Ty mówisz, ja to zrobię, mimo że tego nie rozumiem, bo w słuchaniu Boga to jest ważne. Nie musisz rozumieć, masz to zrobić, posłusznie zrobić. Może to się nie podobać ludziom, ale jeśli Bóg do ciebie mówi, bądź Mu posłuszny. I dlatego rodzina Jezusa i Maryja i Józef, ci ziemscy rodzice, oni mogli być ocaleni od gniewu Heroda, mogli być ocaleni od tego ludobójstwa, dzieciobójstwa, które się zadziało. Później w życiu Jezusa widzimy to samo, gdzie Jezus spędza całe noce na modlitwie i czytamy, że Jezus sam powiedział, czynię tylko to, co zobaczę, że czyni ojciec, co usłyszę, że czyni ojciec. Jezus nie czynił nic sam z siebie. On szedł na górę, szedł na modlitwę, modlił się, ale przede wszystkim słuchał. I myślę, że to był klucz do tego, że za każdą osobę, za którą się pomodlił, ona była uzdrowiona, bo on już wcześniej wiedział, bo ojciec mu o tym powiedział, że taka osoba się pojawi. To jest np. czwarty rozdział Ewangeliana, kiedy Ewangelista mówi, że Jezus miał przejść przez Samarię, on wiedział, że ma przejść przez Samarię. Skąd wiedział, że ma przejść przez Samarię i że tam spotka kobietę, Samarytankę, której będzie głosił? Wiedział to, ponieważ miał uszy, które słyszą na modlitwie głos Ojca. Znowu podkreślę to. Dużo ważniejsze od tego, co Ty będziesz mówił do Boga, jest to, co Bóg powie dla Ciebie, co powie Tobie na modlitwie. Tylko czy słyszysz, czy jesteś człowiekiem, który na modlitwie potrafi czekać na poruszenie Ducha Świętego. To jest bardzo ważne. Ja tego nauczyłem się na posługach, że wielokrotnie modlę się za ludzi i są różne rezultaty. Czasem ludzie są uzdrawiani, czasem nie. Czasem widzę Boże działanie, czasem go nie widzę. Ale nauczyłem się tego, że za każdym razem, kiedy Bóg mówi do mojego serca i kiedy mówię, że dobrze, Boże, wypowiem te zdania, wypowiem to, co do mnie mówisz, wtedy widzę bardzo dużą skuteczność, jeśli można to tak nazwać. Te rzeczy, które wypowiadam, one się dzieją, ponieważ są to słowa, które przyszły od Boga. Mieliśmy taką sytuację na Litwie, gdzie byliśmy na dużym spotkaniu z modlitwą o uzdrowieniu, kiedy głosiłem konferencję, poczułem w sercu i w swoim ciele, bo Duch Święty w taki sposób też do mnie mówi, że Bóg chce uzdrowić w tej chwili kobietę. Wiedziałem, że to jest kobieta i ma problemy z lewym biodrem. To był duży problem z lewym biodrem. Miałem takie wrażenie, mocne przekonanie. Wypowiedziałem to na głos. Wierzę, jestem pewny wręcz, bo to było silne przekonanie, że jest tutaj kobieta, która ma problemy z lewym biodrem, Bóg chce cię uzdrowić. Chwilkę się pomodyliśmy i nagle wybiega kobieta, zapłakana. Tu się jej spływa, wiesz, że coś się stało, bo tu się jej spływa po twarzy. I pytam, co się wydarzyło? A ona powiedziała, że kiedy wypowiedziałem te słowa, nagle wielkie gorąco przyszyło jej lewe biodro, a miała tam woperowany implant ponad rok temu. Nie mogła klęczeć, kucać, nie mogła normalnie funkcjonować, nie mogła zajmować się małym dzieckiem. Jej życie było jednym wielkim cierpieniem, dzień po dniu. I kiedy wypowiedziałem to słowo, nagle ogień przyszył jej biodro i zaczęła robić wszystko, czego nie mogła robić wcześniej. Pół roku później spotkałem ją, ona wyszła na środek i zaświadczyła, że od pół roku ma zupełnie nowe biodro, może robić wszystko, może biegać, skakać, klęczeć, chodzi na fitness i na aerobik. I to było niezwykłe świadectwo tego, że Bóg uczynił coś w momencie, kiedy zostały wypowiedziane słowa, które On sam wcześniej przekazał mi. To nie był efekt mojej modlitwy, to był efekt tego, że słyszeliśmy to, co Bóg do nas mówi i zdecydowaliśmy wypowiedzieć tak, amen, niech tak się stanie, wypowiadam to, co usłyszałem. To jest moje doświadczenie modlitwy, którym chciałem się dzisiaj podzielić. Znajdź czas na słuchanie, bo Bóg będzie do ciebie mówił, będzie ci podpowiadał, będzie ostrzegał cię też. Bardzo Bogu dziękuję za to, że mam w rodzinie, we wspólnocie ludzi, którzy słuchają głosu Ducha Świętego, których uszy są otwarte. Sam bym sobie nie poradził w tej posłudze, chcę wam powiedzieć. Ale przez to, że mam rodzinę, która słyszy głos Ducha Świętego, mam wspólnotę, która słyszy głos Ducha Świętego, jest mi dużo łatwiej zareagować na to, co ma się zadziać, co ma nadejść. Pamiętam taki moment, to jest też moment związany z tym pokojem. Kiedy przyszedłem tu kiedyś, wszedłem, żeby coś wziąć, jakąś płytę, i dostałem smsa od mojego przyjaciela, też księdza Rafała Jarosiewicza. Mówi, jestem na adoracji i zobaczyłem wielki obraz, taki bardzo wyraźny obraz podczas modlitwy. To było przerażające, ale widziałem wielkie strzały, które lecą w twoim kierunku od brzegu. Ty jesteś gdzieś w morzu, gdzieś na środku morza, chodzisz po wodzie z Jezusem, jesteś blisko Niego, ale te strzały, przerażający obraz strzału leci w twoim kierunku. I mówi, że te strzały zbliżały się do ciebie, ale ty byłeś blisko Jezusa. I kiedy już miały w ciebie uderzyć, one się rozproszyły i żadna w ciebie nie uderzyła. Byłem tutaj, odczytałem tego smsa i nagle, leżąc na tym łóżku, budzi się mój tata i mówi, Marcin, miałem sen. I zaczyna opowiadać, bez myślenia, opowiada mi sen. Te strzały, które od brzegu leciały w twoim kierunku, miały cię zaatakować, miały cię zniszczyć, ale ty byłeś z Jezusem, byłeś z Nim blisko, wchodziłeś z Nim na głębiny. I byłeś przy Jezusie i te strzały cię nie dotknęły. Dwa te same obrazy z dwóch różnych części Polski. To były dla mnie obrazy, które dały mi objawienie tego, że w duchowej rzeczywistości zapowiada się jakieś prześladowanie w moim kierunku. Oznaczające słowa, które wypowiadane są przeciwko mnie. I Bóg dał mi się przygotować na czas prześladowań, który przyszedł, na czas wielu nieprzyjemności, które miałem i które jeszcze mam, czasami mocniej, czasami mniej, ale przez to, że Bóg mi powiedział, Marcin, jestem z tobą, jesteś ze mną na głębinach, wchodzimy głębiej, wchodzimy dalej, ja byłem gotowy. I zobaczcie, to, co powiedział Bóg, było dużo bardziej owocne, było dużo bardziej ważne niż to, co wielokrotnie ja sam produkuję Bogu na modlitwie. Więc chcę was do tego zachęcić tym krótkim filmikiem. Poświęć czas na słuchanie. To nie jest przypadek, że masz dwoje uszu i tylko jedno usta. Masz mniej mówić, więcej słyszeć. Słuchaj, a będziesz słyszał. Poświęć te kilka minut nawet na każdej modlitwie, żeby trwać w ciszy, żeby słuchać, co Bóg chce do ciebie mówić. Jeśli nic nie usłyszysz, nie martw się, spróbuj znowu i znowu. W końcu usłyszysz i zobaczysz, jak cenne to jest, kiedy Bóg do ciebie mówi i kiedy jesteś posłuszny temu Słowu. Także, Duchu Święty, ja ciebie chcę teraz prosić o to, by nasze uszy się otworzyły, byśmy słyszeli twój głos i byśmy byli ludźmi, którzy kochają twoje Słowo, kochają Biblię, kochają ją czytać, kochają nad nią medytować, kochają ją się modlić. Proszę cię o to, by to Słowo dotykało naszych serc i nas przemieniało. Proszę cię też o to, byśmy byli otwarci na nowe objawienie, na to, co mówisz do naszych serc, każdego dnia byśmy byli prowadzeni w Duchu Świętym. Panie, ożyw to Słowo dla nas, ożyw nasze relacje z Tobą, Panie, abyśmy byli spragnieni, głodni spędzania czasu w Twojej obecności. O to wołamy. Przyjdź, Duchu Święty. Amen. Niech tak będzie. Do zobaczenia.